Cirkulære om aftale om Arbejdstid for lærere ved  

 erhvervsskolerne (Fmst. nr. 029-99) INDHOLD CIRKULÆRE Generelle bemærkninger Bemærkninger til de enkelte  

 bestemmelser Bemærkninger til bilag A AFTALE §  

    

 1. Aftalens dækningsområde §  

    

 2. Normperiode §  

    

 3. Arbejdstilrettelæggelse §  

    

 4. Tid til forberedelse af undervisning §  

    

 5. Maksimalt undervisningstimetal §  

    

 6. Forhandlings- og tvistighedsprocedure §  

    

 7. Tid til rettearbejde §  

    

 8. Tid til eksamensarbejde §  

    

 9. Tid til pædagogisk, praktisk og teoretisk  

 udvikling § 10. Tid til hverv og visse  

 funktioner § 11. Øvrige opgaver § 12. Lokalaftaler § 13. Arbejdstidsopgørelse § 14. Til- og fratræden § 15. Overførsel af under-  

 og overtimer § 16. Overarbejde § 17. Ulempeydelse § 18. Fridage § 19. Sygdom, barsel mv., omsorgsdage § 20. Ferie mv.
§ 21. Konvertering af ikke  

 afviklet afspadsering til omsorgsdage § 22. Særlige regler for  

 lærere, der er fyldt 60 år § 23. Kursusdeltagelse § 24. Tjenesterejser § 25. Ikrafttræden § 26. Opsigelse BILAG Bilag A.
Protokollat til  

 aftale om arbejdstid for lærere ved  

    

 erhvervsskolerne.
Forhandlings- og tvistighedsprocedure Bilag B.
Retningslinier for  

 fastsættelse af principper for arbejdstilrettelæggelse Bilag C.
Lærernes  

 arbejdsopgaver på erhvervsskolerne Bilag D.
Funktionsbeskrivelse  

 for hverv som ledende lærer, for kostskoleaktiviteter ved landbrugsskoler,  

 stillingsbeskrivelse for skolehjemsassistenter og funktionsbeskrivelse for  

 uddannelses- og erhvervsvejleder Hermed fremsendes aftale om  

 arbejdstid for lærere ved erhvervsskoler.
Aftalen finder anvendelse for  

 tjenestemandslignende ansatte og overenskomstansatte lærere ved  

 erhvervsskoler.
Med aftalen ændres det  

 lokale råderum betydeligt, idet det forudsættes, at tilrettelæggelsen af  

 lærernes arbejdstid sker i samarbejde med lærerne og disses  

 tillidsrepræsentanter.
Der henvises i den forbindelse særligt til  

 bestemmelserne i § 3 om fastlæggelse af en arbejdstilrettelæggelsespolitik og  

 i  

 § 4 om aftale om principper for tid til forberedelse mv.
 Der forventes snarest  

 udsendt en vejledning om disse punkter.
Aftalen træder i kraft den  

 1. juli. 2000 for tekniske skoler og landbrugsskoler og den 1. august. 2000  

 for  

 øvrige skoler.
Der kan, inden for de rammer, der er angivet i § 25, lokalt  

 aftales et andet ikrafttrædelsestidspunkt.
Generelle bemærkninger I aftalen benyttes  

 betegnelsen "elever" som samlebegreb dækkende over elever,  

 studerende, kursister mv.
Bemærkninger til de enkelte bestemmelser Ad § 1, stk. 3 En lærer kan kun beordres  

 til at udføre arbejde ved åben uddannelse og indtægtsdækket virksomhed på  

 hverdage efter kl. 17.00 og i weekends, såfremt det har været et vilkår ved  

 ansættelsen.
 Arbejde ved åben uddannelse  

 og indtægtsdækket virksomhed, der efter § 1, stk. 3 ikke omfattes af  

 arbejdstidsaftalen, aflønnes efter de i Finansministeriets timelønscirkulære  

 fastsatte arbejdstimesatser, idet arbejdstiden dog opgøres efter denne aftale  

 og efter de på skolen fastlagte principper for arbejdstilrettelæggelse.
 Uddannelser, der gennemføres  

 som indtægtsdækket virksomhed eller som åben uddannelse, indplaceres på samme  

 niveau som tilsvarende ordinære uddannelser.
 Finansministeriets  

 timelønscirkulære finder anvendelse for så vidt angår øvrige vilkår, dog  

 bortset fra pkt. 1 og 13. Der ydes særlig feriegodtgørelse på 1,5 %. For  

 deltidsansatte ydes dog 12,5% feriegodtgørelse for arbejde, som ikke  

 overstiger  

 fuld beskæftigelse.
 Aftale af 25. juni 1991  

 mellem Undervisningsministeriet og Dansk Teknisk Lærerforbund om vilkår for  

 lærere, der udfører indtægtsdækket virksomhed på tekniske skoler, finder  

 fortsat anvendelse.
Ad § 2 Opmærksomheden henledes på  

 bestemmelsen om deltidsbeskæftigelse i overenskomst for akademikere i staten,  

 hvorefter overenskomstansættelse på deltid med færre end 680 arbejdstimer  

 årligt forudsætter aftale mellem skolen og den forhandlingsberettigede  

 organisation.
 Såfremt der efter § 2, stk.  

 2 aftales en kortere normperiode medregnes de i §§ 9, 15 og 22 anførte timer  

 forholdsmæssigt.
 For fagkonsulenter nedsættes  

 de i §§ 9 og 22 anførte timetal forholdsmæssigt på samme måde som for  

 deltidsansatte.
 For deltidsansatte og  

 fagkonsulenter henledes opmærksomheden på cirkulærebemærkningen til § 9.
Ad § 3, stk. 1 Det forudsættes, at der sker  

 en overordnet planlægning af de arbejdsopgaver, læreren forventes at varetage  

 i  

 normperioden.
De overordnede arbejdsopgaver bør normalt være læreren bekendt  

 4  

 uger før normperiodens begyndelse.
Arbejdsopgaverne skal specificeres i det  

 omfang, det er muligt.
 Hvis det ikke er muligt at  

 orientere læreren om de overordnede arbejdsopgaver med den nævnte frist, skal  

 dette meddeles til læreren med oplysning om årsagen hertil og om, hvornår  

 orienteringen kan foreligge.
 Læreren skal i øvrigt så  

 tidligt som muligt være orienteret om arbejdsopgaverne.
 Arbejdstiden skal så vidt  

 muligt fordeles jævnt over året.
Ad § 3, stk. 4 Ved omlagt mødetid forstås  

 ændring af mødetidens begyndelses- og/eller sluttidspunkt.
Afkortning af  

 mødetiden forstås i denne forbindelse ikke som omlagt mødetid.
Ad § 3, stk. 5 Elevernes pauser  

 (frikvarterer) medregnes i lærernes arbejdstid, men indgår hverken i  

 undervisningstiden eller forberedelsestiden.
Der er ikke med bestemmelsen  

 i § 3, stk. 5, taget stilling til organiseringen af undervisningen eller  

 forudsat, at der sker ændring heri.
Omfanget af pauser skal fortsat  

 fastlægges  

 ud fra pædagogiske hensyn.
 Der skal i forbindelse med  

 fastlæggelse af arbejdstiden tages hensyn til, at der efter afslutningen af  

 undervisningen kan være opgaver i forhold til elever, oprydning/klargøring af  

 undervisningslokalet mv.
Ad § 4 Formålet med uddannelse er  

 at øge elevernes faglige, personlige og sociale kompetencer.
 Dette sker gennem  

 undervisning og gennem den læring, der finder sted ved elevernes  

 egenaktivitet,  

 samvær og samarbejde eleverne imellem og med andre.
Ved undervisning forstås en  

 forberedt, planlagt og målrettet aktivitet, der sker i samvær mellem elever  

 og  

 én eller flere lærere.
Aktiviteten indgår i elevernes undervisningsforløb, og  

 forløbets slutmål er de for uddannelsen fastlagte mål.
Undervisning kan organiseres  

 på mange måder.
Ud over klasseundervisning, holdundervisning og individuel  

 undervisning kan undervisning fx organiseres med eleverne i større eller  

 mindre  

 grupper, med flere lærere, ved at læreren er vejleder eller konsulent etc.
 Lærer- og elevroller kan  

 være meget forskellige, fx kan eleven være i fokus, således at det i høj grad  

 er eleven, der tager initiativ til, hvordan og hvornår læreren skal anvendes  

 (selv om læreren fortsat har det overordnede ansvar).
Ad § 5 Finansministeriet bemyndiger  

 hermed Undervisningsministeriet til at føre forhandlinger og indgå aftale om  

 tillæg i tilknytning til aftale efter § 5, stk. 1. Finansministeriet  

 forudsætter, at Undervisningsministeriet videredelegerer denne kompetence i  

 videst  

 muligt omfang med henblik på, at aftale kan indgås af den lokale ledelse.
 Ved studieture og lignende  

 skal det fastlægges, hvor meget af arbejdstiden der er undervisning.
Ad § 7 Honorering af medgået tid  

 forudsætter, at tidsforbruget er kontrollabelt.
Ad § 8 Der er i aftaleteksten sket  

 en omskrivning af eksamensreglerne.
Der er med de ændrede formuleringer ikke  

 sket nogen indholdsmæssig ændring af de gældende regler, bortset fra at der i  

 stk. 6 er indført mulighed for lokalt at aftale, at eksamenstiden indregnes i  

 den efterfølgende normperiode.
Ad § 8, stk. 1 Klasse/hold defineres som en  

 gruppe elever, identificeret ved eventuelt klasse-/holdbetegnelse, med et  

 fælles pensum i et fag/fagområde/temaprojekt på samme niveau og med samme  

 eksamensopgivelse, der eksamineres af én lærer.
 Eksaminationstiden  

 fastsættes af Undervisningsministeriet i form af censurnormer eller af  

 skolen,  

 når der i uddannelsesbekendtgørelsen ikke er fastsat bestemmelser om prøvens  

 omfang eller varighed.
 Når den praktiske prøve er  

 den afsluttende prøve/svendeprøve/fagprøve i erhvervsuddannelserne anvendes  

 eksamensreglerne kun, hvis læreren skal være eksaminator.
 Medvirker flere  

 eksaminatorer/censorer ved prøven, godskrives hver enkelt med tid efter § 8,  

 stk. 1.
 Hvor særlige forhold gør sig  

 gældende, kan eksaminator og/eller censor tildeles ekstra tid.
 Udebliver eksaminander fra  

 prøven eller framelder sig senere end 2 døgn før prøvens afholdelse,  

 godskrives  

 eksaminator og censor som om eksaminationen var gennemført.
 Reglerne finder tilsvarende  

 anvendelse ved reeksamination, sygeeksamen og privatisteksamen, samt ved  

 årsprøven,  

 der er foreskrevet  

    

 på højere  

 handelseksamens 1. år.
Ad § 8, stk. 3 og 4 Honorering af medgået tid  

 forudsætter, at tidsforbruget er kontrollabelt.
 Skriftlig censur honoreres  

 som hidtil efter reglerne i Finansministeriets cirkulære om vederlæggelse af  

 censorvirksomhed.
Ad § 9 Læreren disponerer selv over  

 tid og sted for dette arbejde, som ikke omfatter deltagelse i faglig,  

 praktisk  

 og pædagogisk uddannelse/konferencer, lærermøder og lignende.
 Af hensyn til mulighederne  

 for at deltidsansatte lærere og fagkonsulenter kan følge den pædagogiske,  

 praktiske og teoretiske udvikling, kan der efter konkret vurdering afsættes  

 yderligere tid udover den forholdsmæssige andel.
Ad § 10 Ved aftale om tid vedrørende  

 hverv som uddannelses- og erhvervsvejleder, skal der tages hensyn til, at  

 læreren får mulighed for at følge og holde sig ajour med udviklingen inden  

 for  

 det område, læreren skal vejlede i.
Parterne forudsætter, at hvervet som  

 uddannelses- og erhvervsvejleder, således som det er beskrevet i bilag D, som  

 minimum  

 udgør 300 timer årligt med den nuværende struktur for uddannelses- og  

 erhvervsvejledning.
Dette timetal kan fraviges ved lokalaftale.
Der er knyttet et tillæg til  

 varetagelsen af hvervet som ledende lærer.
Der henvises til protokollat til  

 overenskomst for akademikere i staten samt til cirkulærer om løn til  

 tjenestemandslignende ansatte lærere ved erhvervsskolerne.
Ad § 11 Der er ikke med aftalen sket  

 ændringer med hensyn til tildeling af den nødvendige tid til varetagelse af  

 tillidsrepræsentantarbejdet.
Med den øgede  

 decentralisering er parterne enige om at henlede opmærksomheden på, at de  

 øgede  

 krav til tillidsrepræsentantinstitutionen bør medføre, at  

 tillidsrepræsentanterne også får de nødvendige og tilstrækkelige vilkår for  

 at  

 udøve deres virke, herunder den nødvendige tid og uddannelse samt tryghed i  

 ansættelsen.
Der henvises i øvrigt til de respektive  

 tillidsrepræsentantregler.
Ad § 12 Hvor der ikke er valgt en  

 tillidsrepræsentant, indgås lokale aftaler med de pågældende læreres  

 forhandlingsberettigede organisation.
 Der indgås lokal aftale om  

 opgørelse af arbejdstiden ved arbejde i udlandet, hvis arbejdet har en  

 karakter, der ligger uden for arbejdstidsaftalens almindelige forudsætninger.
Ad § 13 Der kan som hidtil ikke ydes  

 overarbejdsbetaling til studielektorer i lønramme 36. Eventuelt merarbejde  

 kan  

 vederlægges efter reglerne i tjenestemændenes arbejdstidsaftale om  

 merarbejdsgodtgørelse til tjenestemænd uden højeste arbejdstid.
Ad § 14 I forbindelse med til- og  

 fratræden beregnes lærerens arbejdsforpligtelse for perioden fra  

 normperiodens  

 start og til fratræden, subsidiært fra tiltrædelsen til normperiodens  

 afslutning, på grundlag af en ugentlig arbejdsforpligtigelse på 37 timer,  

 svarende til 7,4 timer pr. dag.
Ved orlov uden løn i  

 perioden reduceres arbejdsforpligtelsen med 7,4 timer pr. arbejdsdag, som  

 orloven omfatter.
Orlov med løn opgøres svarende til reglerne i § 19.
 Ved tiltræden i perioden og  

 ved orlov reduceres timerne efter § 15, stk. 1, forholdsmæssigt.
Ved fratræden udarbejdes en  

 arbejdstidsopgørelse efter bestemmelsen i § 13. Såfremt opgørelsen udviser  

 undertimer, sker der ikke fradrag i lønnen.
Såfremt opgørelsen udviser  

 overtid,  

 honoreres læreren for disse timer som overtid.
I tilfælde hvor læreren har  

 fået  

 løbende udbetaling af overarbejde og opgørelsen viser, at der er udbetalt for  

 meget, sker der ikke tilbagebetaling.
Ad § 15, stk. 4 Overtimer, som ikke kan  

 overføres, godtgøres i henhold til § 16, stk. 2, eller efter aftale med  

 læreren  

 efter § 16, stk. 3. Undertimer, som ikke kan overføres, bortfalder.
Ad § 16 Det er forudsat, at skolen  

 under fornødent hensyntagen til skolens tarv, så vidt muligt imødekommer  

 lærerens ønske om afspadsering eller udbetaling af overarbejde.
Såfremt det forventes, eller  

 det i løbet af perioden konstateres, at læreren ved normperiodens udløb vil  

 have overarbejde, skal der optages drøftelser med læreren om honoreringen af  

 dette overarbejde, herunder om der i givet fald skal ske kontant honorering  

 eller honorering i form af afspadsering.
Ved kontant honorering sker  

 udbetaling  

 straks/løbende, idet der forudsættes at være rimelig sikkerhed for, at den  

 endelige opgørelse udviser overtid.
Sker honoreringen i form af afspadsering,  

 skal der senest ved begyndelsen af den normperiode, hvori den optjente  

 afspadsering skal afvikles, tages stilling til, hvorledes denne afvikling kan  

 ske.
I  

    

 tilfælde af afspadsering, skal skolen under  

 fornødent hensyntagen til skolens tarv så vidt muligt imødekomme lærerens  

 ønske  

 om, hvornår afspadseringen skal finde sted.
Det meddeles læreren skriftligt,  

 hvorledes afviklingen af afspadseringen skal ske.
Afgørelsen kan normalt kun  

 ændres ensidigt af skolen, såfremt det bliver nødvendigt på grund af  

 væsentligt  

 ændrede forudsætninger.
Afspadsering skal fortrinsvis ske i sammenhængende  

 perioder  

 (dage, uger).
Ad § 25 Afsnit I i Finansministeriet  

 cirkulære af 4. juli 1995, Fmst. nr. 44/95 med senere ændringer og  

 tilføjelser  

 samt aftale af 9. juli 1993 om arbejdstid mv. for lærere ved  

 landbrugsskolerne,  

 ophæves pr. 1. juli 2000 for tekniske skoler og landbrugsskoler og pr. 1.  

 august 2000 for handelsskoler, medmindre der lokalt aftales et andet  

 ikrafttrædelsestidspunkt.
I disse tilfælde ophæves cirkulærerne på det  

 aftalte  

 ikrafttrædelsestidspunkt for nærværende aftale.
 Det bemærkes, at aftale af  

 4. juli 1995 om arbejdsvilkår for skoleledere mv. ved erhvervsskolerne  

 (tekniske skoler og handelsskoler) samt aftale af 25. oktober 1993 om  

 arbejdstid mv. for ledere ved landbrugsskolerne fortsat er gældende.
Ad § 25, stk. 3 Eventuelle overtimer efter §  

 14 A i aftale af 4. juli 1995 opgøres efter nærværende aftales § 16  

 (overarbejde). Eventuelle undertimer bortfalder.
Bemærkninger til bilag A Ad bilag A Der ses bort fra juli måned  

 i forhold til de i §§ 1 og 2 nævnte frister.
Finansministeriet, den 25. juni 1999 Helene Rasmussen AFTALE OM  

 ARBEJDSTID FOR LÆRERE VED ERHVERVSSKOLERNE § 1. Aftalens dækningsområde Denne aftale finder  

 anvendelse for lærere ved erhvervsskoler (tekniske skoler, handelsskoler og  

 landbrugsskoler) ansat efter:
i  

 	  

    

 den til enhver tid gældende  

 ansættelsesbekendtgørelse i  

 	  

    

 overenskomst for akademikere i staten Stk. 2.  

  

 Aftalen  

 omfatter alt lærerarbejde, der ligger inden for skolernes formål i henhold  

 til  

 den til enhver tid gældende lovgivning.
 Stk. 3.  

  

 For  

 fastansatte lærere, som har delvis beskæftigelse ved åben uddannelse ved  

 handelsskoler og tekniske skoler og ved indtægtsdækket virksomhed ved  

 handelsskoler, og som fortrinsvis er beskæftiget ved skolens øvrige ordinære  

 virksomhed, gælder dog følgende:
 1)  

 	  

    

 Medmindre det er et  

 vilkår ved ansættelsen, er arbejde ved åben uddannelse og indtægtsdækket  

 virksomhed, der strækker sig efter kl. 17.00 på hverdage eller udføres i  

 weekends, ikke omfattet af arbejdstidsaftalen, når der er rimelig sikkerhed  

 for, at læreren i normperioden vil opfylde arbejdsforpligtelsen i henhold til  

 §  

 2.
 2)  

 	  

    

 Skolens ledelse,  

 læreren og tillidsrepræsentanten kan dog aftale, at arbejde, der efter punkt  

 1)  

 er undtaget fra aftalen, alligevel omfattes af denne.
 3)  

 	  

    

 Arbejde på hverdage  

 før kl. 17.00 ved åben uddannelse og indtægtsdækket virksomhed kan efter  

 aftale  

 mellem skolens ledelse, læreren og tillidsrepræsentanten holdes uden for  

 arbejdstidsaftalen, når der er rimelig sikkerhed for, at læreren i  

 normperioden  

 vil opfylde arbejdsforpligtelsen i henhold til § 2. Aftale indgås skriftligt,  

 inden arbejdet påbegyndes.
§ 2. Normperiode Arbejdstiden udgør for  

 fuldtidsbeskæftigede 1924 timer årligt inkl. ferie og fridage svarende til en  

 gennemsnitlig ugentlig arbejdstid på 37 timer.
 Stk. 2.  

  

 Normperioden  

 er et år (1924 timer). Der kan lokalt aftales en kortere normperiode.
Stk. 3.  

  

 For  

 deltidsbeskæftigede lærere ydes løn i forhold til den nedsatte arbejdstid.
De  

 i  

 §§ 9 og 22 nævnte timer nedsættes forholdsmæssigt.
Eventuel merbeskæftigelse  

 af  

 midlertidig karakter godtgøres med frihed af samme varighed eller normal  

 timeløn, når det samlede timetal ligger inden for de i stk. 1 nævnte  

 arbejdstimetal.
§ 3. Arbejdstilrettelæggelse Skolens ledelse fastsætter  

 efter drøftelse med lærerne og tillidsrepræsentanten(erne) principper for  

 arbejdstilrettelæggelsen, jf. bilag B om retningslinier for principper om  

 arbejdstilrettelæggelse.
 Stk. 2.  

  

 Læreren skal  

 så tidligt som muligt og med mindst 4 ugers varsel være orienteret om  

 mødetiden.
 Stk. 3.  

  

 Orientering  

 om ændringer i mødetiden skal gives så tidligt som muligt og med mindst 4  

 dages  

 varsel.
Stk. 4.  

  

 Hvis varslet  

 for omlægning af mødetiden, jf. stk. 3, ikke kan overholdes, ydes for hver af  

 de omlagte timer en godtgørelse.
Godtgørelsen udgør 10,00 kr. pr. påbegyndt  

 halve time (grundbeløb pr. 1. oktober 1997).
 Stk. 5.  

  

 Pædagogiske  

 pauser og kortvarige pauser i forbindelse med, at læreren skal skifte mellem  

 undervisning af forskellige hold/elever, indgår i den almindelige arbejdstid,  

 idet det forudsættes, at læreren er til rådighed for elever- ne/skolen.
§ 4. Tid til forberedelse af undervisning Skolens ledelse og lærernes  

 tillidsrepræsentant(er) aftaler principper for tildeling af tid til  

 forberedelse af undervisning, opgaveudarbejdelse, efterbehandling og  

 bedømmelse  

 mv. for omfanget af tilstedeværelse i forberedelsestiden samt for medregning  

 af  

 forberedelsestid i forbindelse med aflysning af undervisning.
 Stk. 2.  

  

 Pr. 60  

 minutters undervisning gives forberedelsestid inden for en ramme af 13 til  

 126  

 minutter.
§ 5. Maksimalt undervisningstimetal Der indgås lokalt aftale om  

 maksimering af undervisningsomfanget, som kun kan fraviges med accept fra den  

 pågældende lærer.
Indgås der ikke aftale lokalt, finder de i stk. 2 til 4  

 nævnte bestemmelser anvendelse.
 Stk. 2.  

  

 Skal en lærer  

 undervise mere end 23,5 timer i en uge, kan dette alene ske efter aftale med  

 den pågældende lærer.
 Stk. 3.  

  

 For lærere,  

 der beskæftiges med fuldtidsundervisning, dvs. undervisning, hvor læreren  

 varetager undervisning af samme gruppe elever, og hvor undervisningen udgør  

 25  

 timer eller mere i en uge, gælder dog følgende:
1.  

 	  

    

 Skolen kan ikke uden  

 lærerens accept pålægge læreren fuldtidsundervisning i mere end 2 på hinanden  

 følgende uger 2.  

 	  

    

 Summen af timer i  

 forbindelse med fuldtidsundervisning må ikke uden lærerens accept udgøre mere  

 end 70,5 timer over 3 på hinanden sammenhængende uger.
 Stk. 4.  

  

 Hvor summen  

 af undervisningstimer over en 3 ugers sammenhængende periode udgør mere end  

 70,5 timer, udløses et tillæg på kr. 56,00 pr. time (niveau 1.10.97). Samme  

 uge  

 kan kun udløse tillæg en gang.
§ 6. Forhandlings- og tvistighedsprocedure Finder  

 tillidsrepræsentanten(erne), at tillidsrepræsentanten(erne) og lærerne ikke  

 har  

 haft tilstrækkelig mulighed for indflydelse på fastlæggelsen af de  

 overordnede  

 principper for arbejdstilrettelæggelsen, jf. § 3, kan sagen indbringes for  

 Undervisningsministeriet og efterfølgende Finansministeriet efter den i bilag  

 A  

 § 1 angivne procedure.
 Stk. 2.  

  

 Kan der ikke  

 opnås enighed om principperne for tid til forberedelse til undervisning mv.,  

 jf. § 4, stk. 1, kan sagen videreføres, jf. bilag A § 2.
 Stk. 3.  

  

 Iværksættelse  

 af procedurerne efter stk. 1 og 2 har ikke opsættende virkning.
§ 7. Tid til rettearbejde For fag og fagområder, hvor  

 Undervisningsministeriet har bestemt, at der skal stilles eleverne skriftlige  

 opgaver, og har fastlagt omfanget af disse, fastsættes rettenormen pr. opgave  

 ved aftale mellem Undervisningsministeriet og organisationen(erne).
 Stk. 2.  

  

 Ved øvrigt  

 rettearbejde aftales rettetiden lokalt mellem ledelsen og  

 tillidsrepræsentanten.
 Stk. 3.  

  

 Kan der ikke  

 opnås enighed om lokal aftale om rettetid mellem ledelsen og  

 tillidsrepræsentanten, jf. stk. 2, godskrives læreren for medgået tid.
§ 8. Tid til eksamensarbejde Ved handelsskoler og  

 tekniske skoler godskrives læreren for eksamination og censur ved mundtlig og  

 praktisk prøve med en grundtakst på 8,5 timer pr. klasse/hold plus to gange  

 eksaminationstiden.
Består klassen/holdet kun af én elev, udgør grundtaksten  

 2  

 timer.
Der kan maksimalt ydes 2 grundtakster á 8,5 timer pr. dag - uanset  

 antallet af klasser eller hold.
 Stk. 2.  

  

 Ved  

 handelsskoler og tekniske skoler godskrives læreren for bedømmelse af egne  

 elevers besvarelser ved skriftlig prøve med tid i henhold til  

 Undervisningsministeriets cirkulærer om censurnormer.
Stk. 3.  

  

 Ved  

 handelsskoler og tekniske skoler godskrives læreren for udarbejdelse af  

 opgaver  

 til skriftlig prøve med den tid, der aftales mellem skolens ledelse, læreren  

 og  

 tillidsrepræsentanten.
Kan der ikke opnås enighed, godskrives læreren med  

 medgået tid.
 Stk. 4.  

  

 Ved  

 landbrugsskoler godskrives læreren for arbejde i forbindelse med eksamen med  

 den tid, der aftales mellem skolens ledelse, læreren og  

 tillidsrepræsentanten.  

 Kan der ikke opnås enighed, godskrives læreren med medgået tid.
 Stk. 5.  

  

 Øvrige  

 opgaver i forbindelse med eksamen, herunder eventuelt tilsyn og rejsetid,  

 indregnes med den medgåede tid.
 Stk. 6.  

  

 Eksamenstid  

 kan efter aftale mellem skolens ledelse, læreren og tillidsrepræsentanten  

 indregnes i den efterfølgende normperiode.
§ 9. Tid til pædagogisk, praktisk og teoretisk  

 udvikling Der afsættes som minimum 50  

 timer årligt til hver lærer med henblik på, at læreren kan følge den  

 pædagogiske, praktiske og teoretiske udvikling inden for sit fagområde.
§ 10. Tid til hverv og visse funktioner Tiden til varetagelse af  

 hverv som ledende lærer ved tekniske skoler, inspektør i egen lønramme ved  

 handelsskoler, skolehjemsassistent ved tekniske skoler, uddannelses- og  

 erhvervsvejleder samt kostskoleaktiviteter ved landbrugsskoler aftales mellem  

 skolens ledelse, den lærer, der skal påtage sig hvervet/funktionen, og  

 tillidsrepræsentanten.
Tiden kan højst udgøre 800 timer årligt.
 Stk. 2.  

  

 Hvor en lærer  

 måtte varetage tilsyn med skolens samlinger eller edb-udstyr, aftales  

 tidsforbruget hertil mellem skolens ledelse, læreren og  

 tillidsrepræsentanten.
§ 11. Øvrige opgaver Principper for tilrettelæggelse  

 af og fastsættelse af tid til at arbejde med øvrige opgaver, herunder  

 omfanget  

 af tilstedeværelsen på skolen i arbejdstiden, drøftes mellem skolens ledelse  

 og  

 tillidsrepræsentanten(erne).
§ 12. Lokalaftaler Der kan mellem skolens  

 ledelse og tillidsrepræsentanten indgås lokalaftaler for enkelte lærere, hele  

 lærergruppen eller dele af denne, der fraviger eller supplerer nærværende  

 aftale.
Der kan dog ikke ske fravigelse af § 1, stk. 1, § 2, stk. 1, § 6, §  

 16,  

 stk. 2 og 3, og §§ 18 - 21, 25.
 Stk. 2.  

  

 Uanset §§ 4,  

 5, 7 og 8 kan der lokalt indgås akkordaftaler for samtlige arbejdstimer i et  

 undervisningsforløb eller dele heraf.
Stk. 3.  

  

 Akkordaftaler  

 bortfalder, medmindre andet aftales, med udgangen af pågældende normperiode.  

 Øvrige lokalaftaler kan opsiges til bortfald med 3 måneders varsel, medmindre  

 der er aftalt et andet varsel.
Aftaler efter § 4, stk. 1, kan, medmindre der  

 er  

 aftalt et andet varsel, opsiges til bortfald med 3 måneders varsel til en  

 normperiodes udløb.
§ 13. Arbejdstidsopgørelse Med henblik på endeligt at  

 konstatere, om der er opstået overarbejde ved normperiodens afslutning,  

 foretages en opgørelse af lærerens arbejdstid:
1. Erlagt arbejdstid 2. Tid efter § 9 3. Afviklet afspadsering 4. Afholdt ferie samt  

 søgne-/helligdage, § 20 5. Tid efter § 19, sygdom,  

 barsel mv.
6. Eventuel eksamenstid  

 overført fra foregående normperiode, jf. § 8 7. Eventuelle timer efter §  

 22 8. Summen af pkt. 1 til 7.
Fra summen i pkt. 8 9. fratrækkes eventuelt  

 timer, der er overført som undertid fra den foregående normperiode, jf. § 15.
eller 10. tillægges eventuelt  

 timer, som er overført som overtid fra den foregående normperiode, jf. § 15.
11. Summen af pkt. 8 til 10 Fra summen i pkt. 11 12. fratrækkes lærerens  

 arbejdstidsnorm, jf. § 2 Hvilket giver 13. normperiodens resultat  

 (positivt resultat = overtid, negativt resultat = undertid) 14. Overtid, som måtte være  

 udbetalt i løbet af opgørelsesåret, modregnes i arbejdstidsopgørelsen,  

 såfremt  

 og i det omfang opgørelsen viser, at der er tale om overtid.
§ 14. Til- og fratræden Ved til- og fratræden i  

 løbet af året beregnes lærerens arbejdsforpligtelse forholdsmæssigt i forhold  

 til arbejdstidsnormen efter § 2, stk. 1 og 2. Tilsvarende beregnes timerne  

 efter §§ 9 og 22 forholdsmæssigt.
§ 15. Overførsel af under- og overtimer Indtil 80 over- eller  

 undertimer kan overføres til afvikling i den følgende normperiode i forholdet  

 1:1. Såfremt skolen i stedet vælger at honorere disse overtimer, sker det med  

 overtimetillæg.
Undertimer, der ikke overføres, bortfalder.
 Stk. 2.  

  

 Såfremt der  

 er aftalt en kortere normperiode, jf. § 2, reduceres det maksimale timetal  

 forholdsmæssigt.
 Stk. 3.  

  

 Overtimer ud  

 over det i stk. 1 og 2 anførte maksimum honoreres efter § 16, stk. 1-3.
Stk. 4.  

  

 Der kan ikke  

 ske overførsel af overtimer i 2 på hinanden følgende normperioder.
Der kan ej  

 heller ske overførsel af undertimer i 2 på hinanden følgende normperioder.
§ 16. Overarbejde For pålagt og kontrollabelt  

 arbejde, der er opgjort efter § 13, og som overskrider den i § 2 fastlagte  

 eller aftalte arbejdstidsnorm, ydes godtgørelse for overarbejde i form af  

 overarbejdsbetaling eller afspadsering.
 Stk. 2.  

  

 Overarbejde,  

 der honoreres med betaling, vederlægges pr. arbejdstime med 1/1924 af den  

 pågældendes årsbruttoløn med tillæg af 50 %.
 Stk. 3.  

  

 Overarbejde,  

 der honoreres som afspadsering, afspadseres i forholdet 1:1,5.
 Stk. 4.  

  

 Såfremt det  

 forventes, at læreren ved en normperiodes udløb vil have overarbejde, kan  

 skolen godtgøre overarbejdet med løbende eller enkeltstående udbetaling af  

 overarbejde.
 Stk. 5.  

  

 Såfremt  

 grundlaget for vurderingen af forventeligt overarbejde ændres, kan den  

 løbende  

 udbetaling af overarbejde justeres/standses.
§ 17. Ulempeydelse Skemalagt undervisning og  

 anden pålagt og kontrollabel tjeneste er omfattet af de til enhver tid  

 gældende  

 regler for tjenestemænd om natpenge (nattillæg) og om godtgørelse for  

 tjeneste  

 på lørdage, søn- og helligdage, mandag indtil kl. 06.00, grundlovsdag og  

 juleaftensdag.
§ 18. Fridage Der tilkommer lærerne  

 fridage efter de for statens tjenestemænd gældende regler.
§ 19. Sygdom, barsel mv., omsorgsdage Arbejdsdage, på hvilke  

 læreren er fraværende på grund af sygdom, barsel, adoption samt omsorgsdage  

 eller andet lovligt forfald, indgår i arbejdstidsopgørelsen med den planlagte  

 arbejdstid.
Hvis der ikke er planlagt nogen arbejdstid, medregnes 7,4 timer  

 pr.  

 fraværsdag, inkl. en forholdsmæssig del af timerne efter § 9 og evt. timerne  

 efter § 22.
 § 20. Ferie mv.
 Ferie og søgnehelligdage  

 medregnes med 7,4 timer pr. dag.
§ 21. Konvertering af ikke afviklet afspadsering til  

 omsorgsdage Overarbejde, der ikke har  

 kunnet afvikles som afspadsering, jf. § 16, stk. 1 og 2, kan godskrives som  

 omsorgsdage/timer, såfremt læreren vælger dette.
Tilsvarende gælder timer,  

 som  

 efter § 15, stk. 1 ikke kommer til udbetaling.
Stk. 2.  

  

 Sådanne  

 omsorgsdage/-timer registreres sammen med eventuelle omsorgsdage, som den  

 ansatte måtte have opnået i forbindelse med barsel og adoption, jf. den  

 mellem  

 Finansministeriet og centralorganisationerne indgåede aftale af 11. juni 1999  

 om barsel, adoption og omsorgsdage.
Omsorgsdagene/-timerne afvikles efter  

 anmodning i overensstemmelse med reglerne i kapitel 4 i nævnte aftale.
 Stk. 3.  

  

 Afspadseringsfrihed, der efter bestemmelse i stk. 1 er konverteret til  

 omsorgsdage/-timer, kan ikke senere tilbageføres og godtgøres med  

 overarbejdsbetaling.
Stk. 4.  

  

 Skolen kan  

 fastsætte et maksimum pr. medarbejder for antallet af overarbejdstimer, der  

 kan  

 konverteres til omsorgsdage/-timer.
Maksimum kan dog ikke fastsættes lavere  

 end  

 et timetal svarende til i alt 10 omsorgsdage.
§ 22. Særlige regler for lærere, der er fyldt 60 år Lærere, der er fyldt eller  

 fylder 60 år, skal i sin arbejdstidsopgørelse efter anmodning herom tillægges  

 175 timer årligt, som læreren selv disponerer over.
Anmodning skal fremsættes  

 inden udgangen af en normperiode og får virkning fra begyndelsen af den  

 følgende normperiode, dog tidligst fra begyndelsen af den normperiode, hvori  

 læreren fylder 60 år.
Stk. 2.  

  

 Lærere, der  

 tillægges timer efter stk. 1, kan ikke få overtidsbetaling.
Hvis normen  

 overskrides,  

 afspadseres de overskydende timer i den efterfølgende normperiode i forholdet  

 1:1.
§ 23. Kursusdeltagelse Ved kursusdeltagelse følges  

 reglerne i den til enhver tid gældende aftale mellem Finansministeriet og  

 Statsansattes Kartel, Statstjenestemændenes Centralorganisation II, Lærernes  

 Centralorganisation samt Overenskomstansattes Centralorganisation om  

 arbejdstid  

 mv. i forbindelse med kursusdeltagelse.
§ 24.Tjenesterejser I forbindelse med  

 tjenesterejser medregnes rejsetiden efter reglerne i de til enhver tid  

 gældende  

 arbejdstidsregler for statens tjenestemænd.
§ 25. Ikrafttræden Medmindre andet aftales  

 lokalt, træder nærværende aftale i kraft den 1. juli 2000 for tekniske skoler  

 og landbrugsskoler, og den 1. august 2000 for handelsskoler.
Der kan ikke  

 aftales en senere ikrafttræden end 1. august 2001.
 Stk. 2.  

  

 Samtidig  

 ophæves aftale af 4. juli 1995 om arbejdstid mv. for lærere og ledere ved  

 erhvervsskolerne med senere ændringer og tilføjelser, samt aftale af 9. juli  

 1993 om arbejdstid mv. for lærere ved landbrugsskolerne.
Stk. 3.  

  

 I forbindelse  

 med overgang til nærværende aftale fastsætter ledelsen, efter drøftelse med  

 tillidsrepræsentanten(-erne), den første normperiodes længde.
Såfremt det er  

 hensigtsmæssigt, er der mulighed for at fastsætte en længere normperiode end  

 1  

 år, dog maksimalt 13 måneder.
 Såfremt der ved overgangen  

 fastsættes en længere normperiode end 1 år, ændres der ikke på antallet af  

 timerne i § 15 (de udgør fortsat 80 timer). Såfremt der fastsættes en kortere  

 normperiode, nedsættes timerne forholdsmæssigt, jf. § 15, stk. 2.
 Eventuelle over- og  

 undertimer efter § 14 B i aftale af 4. juli 1995 overføres til nærværende  

 aftale.
§ 26. Opsigelse Aftalen kan opsiges af hver  

 af parterne med 3 måneders varsel til en 31. marts, dog tidligst den 31.  

 marts  

 2002.
 Nærværende aftale tiltrædes  

 i sin helhed, idet dog §§ 11 og 15 er fastsat af finansministeren efter  

 forelæggelse i Lønningsrådet i henhold til punkt IV.9.A i forliget mellem  

 finansministeren og Centralorganisationernes Fællesudvalg 1999 samt punkt  

 I.6.a  

 i forliget mellem finansministeren og Akademikernes Centralorganisation.
København, den 25. juni 1999 Statstjenestemændenes  

  

 Centralorganisation II Finansministeriet  

  

 P.M.V.  

  

 E.B.
Tommy Agerskov Thomsen Marianne Brinch-Fischer Akademikernes  

  

 Centralorganisation Ole Marqweis Bilag A PROTOKOLLAT TIL  

 AFTALE OM ARBEJDSTID FOR LÆRERE VED ERHVERVSSKOLERNE Forhandlings- og tvistighedsprocedure § 1. Forhandlingsprocedure Finder  

 tillidsrepræsentanten(erne), at tillidsrepræsentanterne og lærerne ikke har  

 haft tilstrækkelig mulighed for indflydelse på fastlæggelsen af de  

 overordnede  

 principper for arbejdstilrettelæggelsen, kan sagen forelægges for skolens  

 bestyrelse.
Behandlingen af sagen skal være afsluttet inden 3 uger, efter at  

 tillidsrepræsentanten(erne) har rejst sagen over for skolens bestyrelse.
 Stk. 2.  

  

 Finder  

 tillidsrepræsentanten(erne) herefter fortsat, at tillidsrepræsentanterne og  

 lærerne ikke har haft tilstrækkelig mulighed for indflydelse på fastlæggelsen  

 af de overordnede principper for arbejdstilrettelæggelsen, kan sagen af  

 tillidsrepræsentanten(erne), inden 3 uger efter afslutningen af proceduren i  

 stk. 1, indbringes for Undervisningsministeriet og vedkommende  

 organisation(er). Behandlingen af sagen skal være afsluttet inden 3 uger  

 efter  

 modtagelsen af begæringen.
 Stk. 3.  

  

 Finder  

 vedkommende organisation(er) herefter, at tillidsrepræsentanten(erne) og  

 lærerne ikke har haft tilstrækkelig mulighed for indflydelse på fastlæggelsen  

 af de overordnede principper for arbejdstilrettelæggelsen, kan sagen inden 3  

 uger indbringes for Finansministeriet og vedkommende centralorganisation(er).  

 Sagen skal være afsluttet inden 3 uger efter modtagelsen af begæringen.
§ 2. Forhandlings- og voldgiftsprocedure Kan der ikke opnås enighed  

 om principper for tildeling af forberedelsestid mv., kan sagen af en af  

 parterne forelægges for skolens bestyrelse.
Behandlingen af sagen skal være  

 afsluttet inden 3 uger efter, at en af parterne har rejst sagen over for  

 skolens  

 bestyrelse.
Efter afslutningen af denne procedure kan en af parterne begære  

 forhandlingerne videreført med deltagelse af Undervisningsministeriet og  

 vedkommende organisation(er). Dette skal ske inden 3 uger efter ovennævnte  

 procedures afslutning.
Forhandlingen afholdes inden for en frist af 3 uger  

 efter modtagelsen af forhandlingsbegæringen.
 Stk. 2.  

  

 Ved fortsat  

 uenighed kan forhandlingen, hvis en af parterne ønsker det, videreføres  

 mellem  

 Finansministeriet og vedkommende centralorganisation(er). Begæring herom skal  

 afgives skriftligt senest 3 uger efter afslutningen af den i stk. 1 nævnte  

 forhandling, og forhandlingen skal afholdes inden for en frist af 3 uger  

 efter  

 modtagelsen af denne begæring.
Stk. 3.  

  

 Er der  

 fortsat uenighed, kan denne kræves afgjort ved et voldgiftsnævn.
Krav herom  

 skal være fremsat skriftligt over for den(de) modsatte aftalepart(er) senest  

 1  

 uge efter afslutningen af den i stk. 2 nævnte forhandling.
Stk. 4.  

  

 Voldgiftsnævnet består af 4 medlemmer, hvoraf Finansministeriet og  

 vedkommende  

 centralorganisation(er) hver udpeger 2, samt en opmand, der udpeges af  

 voldgiftsnævnets medlemmer.
Meddelelse om hvilke medlemmer af  

 voldgiftsnævnet,  

 der er udpeget, skal ske skriftligt til den(de) modsatte part(er) senest 14  

 dage efter, at kravet om afgørelse ved voldgiftsnævn er fremsat.
 Stk. 5.  

  

 Såfremt  

 parterne ikke kan opnå enighed om udpegning af opmanden, anmodes  

 Arbejdsrettens  

 formand om at udpege denne.
 Stk. 6.  

  

 Voldgiftsnævnet kan alene træffe afgørelse med gyldighed for den normperiode,  

 tvisten vedrører.
§ 3. Fravigelse af frister Fristerne i §§ 1 og 2 kan  

 fraviges ved aftale mellem parterne på det pågældende niveau.
København, den 25. juni 1999 Statstjenestemændenes  

  

 Centralorganisation II Finansministeriet  

  

 P.M.V.  

  

 E.B.
Tommy Agerskov Thomsen Marianne Brinch-Fischer Akademikernes  

  

 Centralorganisation Ole Marqweis Bilag B Retningslinier for  

 fastsættelse af principper for arbejdstilrettelæggelse Ved aftalens ikrafttræden  

 skal skolerne have en politik med principper for arbejdets tilrettelæggelse.
Efter aftalens § 3 fastsætter  

 skolens ledelse efter drøftelse med lærerne og tillidsrepræsentanten(erne)  

 principper for arbejdstilrettelæggelse.
Det er skolens ledelse, der har  

 ansvaret for, at der på skolen tages initiativ til disse drøftelser.
 Det er således forudsat, at  

 drøftelserne af principper for arbejdets tilrettelæggelse foregår bredt på  

 skolen i et samarbejde mellem ledelse, lærere og tillidsrepræsentanter.  

 Formålet med de brede drøftelser skal være at få en fælles forståelse i  

 organisationen  

 af hvilke principper, der skal være udgangspunkt for skolens  

 arbejdstilrettelæggelse.
 Det er vigtigt, at  

 drøftelserne foregår i et tillidsfuldt og godt forhold og at der i hele  

 forløbet samarbejdes med tillidsrepræsentanten(erne) om fastlæggelse af  

 principperne.
 Det er ligeledes vigtigt, at  

 principperne er kendt af alle på skolen.
Skolens politik med  

 principper for arbejdstilrettelæggelse skal sikre en fleksibel, effektiv og  

 kvalitetspræget opgavevaretagelse, samt være med til at skabe udviklende og  

 tilfredsstillende arbejdsbetingelser for medarbejderne.
Det forudsættes, at  

 der  

 skabes principper for arbejdstilrettelæggelsen, som giver lærerne mulighed  

 for  

 at udnytte og udvikle deres faglige og personlige kvalifikationer og samtidig  

 tilgodeser skolens formål og målsætninger.
Det er afgørende, at der er  

 en klar sammenhæng mellem skolens mål og principperne for  

 arbejdstilrettelæggelsen.
Det kan være hensigtsmæssigt, at principperne for  

 arbejdets tilrettelæggelse varierer for skolens forskellige afdelinger eller  

 for lærere, der varetager forskellige arbejdsopgaver.
Principperne for skolens  

 arbejdstilrettelæggelse skal være nedskrevet, og bør fremtræde enkle og  

 entydige.
Skolens arbejdstilrettelæggelsespolitik skal evalueres med passende  

 mellemrum, f.eks. hvert andet år.
 Elementer i en  

 arbejdstilrettelæggelsespolitik kan være:
 i  

 Delegation  

  

 kan omhandle til hvilket niveau kompetencen delegeres vedrørende forskellige  

 områder/opgavetyper, herunder både om tidstildeling, arbejdstilrettelæggelse  

 og  

 evt. indgåelse af lokalaftaler.
 i  

 Tilstedeværelse  

  

 vedrører håndteringen af den principielle tilstedeværelsespligt, herunder om  

 det er hensigtsmæssigt med tilstedeværelse hele arbejdstiden, tilstedeværelse  

 noget af tiden eller ad hoc håndtering af tilstedeværelse.
 i  

 Tildeling af arbejdstid  

  

 kan omhandle tilstedeværelse på skolen, akkorder, ad hoc tildeling af tid,  

 tildeling af tid individuelt eller kollektivt (eksempelvis til lærerteams)  

 mv.  

 eller kombinationer af flere elementer.
i  

 Opgavefordeling/tid  

  

 kan vedrøre generelle principper om, at bestemte opgaver eller særlige  

 forhold  

 (fx. lærererfaring, elevforudsætninger, opgavekompleksitet mv.) medfører  

 tildeling af flere/færre opgaver.
Videre kan elementet vedrøre principper om  

 indgåelse af akkorder.
i  

 Planlægning - horisont  

 og involvering  

  

 omhandler hvordan, hvor meget og hvor tidligt lærerne kan forvente at blive  

 involveret i planlægningen af arbejdsopgaver og fordelingen af dem.
Herunder  

 drejer det sig også om, hvor sikkert det skal være, at forskellige  

 arbejdsopgaver skal gennemføres, før lærerne får det på deres (evt.  

 foreløbige)  

 arbejdsplan.
i  

 Kontrol med arbejdstid  

  

 kan vedrøre, om det er hensigtsmæssigt at arbejde med tidsregistrering af  

 arbejdet, tilstedeværelse eller kontrol via målopfyldelse mv. eller  

 kombinationer heraf.
Dette skal i øvrigt ses i en naturlig sammenhæng med,  

 hvorledes skolen håndterer den principielle tilstedeværelsespligt og  

 tildelingen af arbejdstid.
i  

 Kompetenceudvikling  

  

 kan omhandle, hvordan kompetenceudvikling kan planlægges og tilrettelægges:  

 som  

 læring i jobbet eksempelvis via teamsamarbejde eller som udviklingsarbejde,  

 jobrotation, videreuddannelse, faglige og pædagogiske kurser mv.
Videre kan  

 det  

 omhandle, om kompetenceudvikling tilrettelægges for den enkelte medarbejder  

 eller grupper af medarbejdere.
Bilag C Lærernes  

 arbejdsopgaver på erhvervsskolerne A.
Beskrivelse af lærernes almindelige  

 arbejdsopgaver Det påhviler lærerne at  

 udføre de pædagogiske og pædagogisk-administrative opgaver, som ligger inden  

 for en godkendt erhvervsskoles formål, herunder blandt andet de nedenfor  

 nævnte.
 Det påhviler enhver lærer at  

 undervise i det eller de fag, hvorom der ved ansættelsen er truffet aftale,  

 idet det er en forudsætning, at den pågældendes uddannelse gør læreren egnet  

 dertil, og i øvrigt i fag eller fagområder, som skolen finder læreren  

 kvalificeret  

 til.
1. Direkte undervisningsrelaterede opgaver Lærerne varetager  

 tilrettelæggelse, forberedelse, gennemførelse og evaluering af undervisning,  

 herunder udarbejder og udvælger undervisningsmateriale og opgaver.
Lærerne varetager almindeligt  

 tilsyn med udstyr og inventar til undervisningen, herunder tilsyn med  

 udstyrs-,  

 værktøjs- og materialeudskiftning.
Det påhviler dem i forbindelse med  

 undervisningen at klargøre værksteder, hvilket kan nødvendiggøre udførelse af  

 mindre reparationer.
 Lærerne retter, kommenterer,  

 vurderer og bedømmer elevernes skriftlige og mundtlige besvarelser og andre  

 elevarbejder.
 Lærerne formulerer  

 projektopgaver og lignende til skriftlig og mundtlig besvarelse eller anden  

 fremlæggelse.
 Lærerne bistår eleverne med  

 individuel faglig vejledning.
 Lærerne bistår eleverne ved  

 virksomhedskontakter i forbindelse med undervisningen og ved opgaver, der  

 løses  

 i samarbejde med erhvervsliv og virksomheder.
2. Direkte eksamensrelaterede opgaver Lærerne skal medvirke ved  

 gennemførelse af prøver og eksaminer, herunder varetage opgaveudarbejdelse,  

 forberedelse, eksamination, bedømmelse og censur.
3. Generelt orienterede opgaver Lærerne medvirker ved den  

 almindelige planlægning af faglokaler og deres indretning.
Lærerne medvirker generelt  

 ved skolens undervisningsplanlægning, herunder ved omdannelse af faglige mål  

 til undervisningsplaner.
Lærerne medvirker i fornødent omfang ved den  

 pædagogiske planlægning og tilrettelæggelse af eksamen.
 Læreren foretager en  

 planlægning af egen undervisning, der blandt andet omfatter den langsigtede  

 forberedelse af undervisningen, alene eller i samarbejde med andre lærere.
 Lærerne skal følge den  

 pædagogiske, teoretiske og praktiske udvikling inden for deres  

 undervisningsområde samt medvirke ved undervisningens udvikling, herunder  

 deltage i pædagogiske og faglige konferencer mv.
 Lærerne varetager opgaver i  

 forbindelse med etablering og opretholdelse af pædagogisk, fagligt og  

 tværfagligt samarbejde mellem lærere, deltager i skolens lærermøder og i  

 elevdemokratisk arbejde omkring undervisningens gennemførelse, samt medvirker  

 i  

 skolens kontakt med eleverne og deres forældre.
4. Særlige opgaver Lærerne medvirker ved  

 særlige opgaver i forbindelse med planlægning af faglokaler og deres  

 indretning.
 Lærerne medvirker ved  

 tilrettelæggelse og gennemførelse af virksomhedsbesøg og studierejser i ind-  

 og  

 udland.
 Lærerne varetager særlige  

 opgaver i forbindelse med skolens undervisningsplanlægning, herunder ved  

 omdannelse af faglige mål til undervisningsplaner.
 Lærerne deltager i  

 pædagogiske og faglige kurser.
 Lærerne varetager opgaver i  

 forbindelse med etablering og opretholdelse af pædagogisk, fagligt og  

 tværfagligt samarbejde mellem lærerne og med andre skoler og skoleformer.
 Lærerne medvirker i skolens  

 kontakt med det lokale arbejdsmarked og erhvervsliv, herunder  

 praktikvirksomheder.
 Lærerne medvirker ved  

 gennemførelse af skolens vejledningsopgaver, herunder virker som  

 kontaktlærer.
 Lærerne varetager opgaver i  

 forbindelse med temadage og -uger, introduktionsarrangementer og andre  

 elevarrangementer.
 Lærerne udfører pædagogisk  

 og fagligt udviklingsarbejde.
 Lærerne varetager opgaver i  

 forbindelse med skolens lære- og praktikpladsformidling.
 Lærerne har opgaver ved  

 deltagelse i bestyrelse, råd, udvalg o.l. nedsat af skolen eller som  

 repræsentant for skolen i bestyrelser, råd, udvalg o.l. nedsat af andre.
 Lærerne varetager andre pædagogiske og  

 pædagogisk-administrative opgaver, f.eks. i forbindelse med certificering.
Bilag D Funktionsbeskrivelse  

 for hverv som ledende lærer, for kostskoleaktiviteter ved landbrugsskoler,  

 stillingsbeskrivelse for skolehjemsassistenter og funktionsbeskrivelse for  

 uddannelses- og erhvervsvejleder 1. Funktionsbeskrivelse for hverv som ledende lærer Den ledende lærer bistår  

 efter givne retningslinier skolens forstander og inspektører med den  

 pædagogiske og administrative ledelse.
Den ledende lærer refererer efter  

 forstanderens nærmere bestemmelse til inspektøren, hvor en sådan findes, og i  

 særlige tilfælde direkte til forstanderen.
 Den ledende lærer har  

 nedennævnte ansvarsområde og opgaver inden for et funktionsområde, der er  

 fastsat af skolen:
 -  

 	  

    

 Udarbejder i  

 samarbejde med inspektøren arbejdsplaner for lærerne inden for eget  

 funktionsområde.
 -  

 	  

    

 Påser, at  

 undervisningen meddeles i overensstemmelse med de centralt fastsatte rammer  

 og  

 lokalt godkendte undervisningsplaner.
-  

 	  

    

 Er ansvarlig for  

 tilrettelæggelsen og arbejdet med fælles standpunktsprøver og eksaminer og  

 koordinerer karaktergivningen.
Har endvidere ansvaret for, at karaktererne  

 indføres i anordnede eksamensprotokoller eller lignende.
 -  

 	  

    

 Er ansvarlig for  

 tilrettelæggelse og gennemførelse af prøver og anden form for evaluering.
 -  

 	  

    

 Tilrettelægger  

 lærermøder inden for eget funktionsområde til drøftelse af  

 undervisningsmæssige  

 spørgsmål, herunder fælles forberedelse og planlægning af tværfaglig  

 undervisning.
 -  

 	  

    

 Påser, at  

 ordensreglementer og andre forskrifter overholdes.
 -  

 	  

    

 Forestår indkøb af  

 arbejdsmaterialer og udarbejder i samråd med lærerne inden for eget  

 funktionsområde forslag om anskaffelser af rekvisitter, læremidler,  

 faglitteratur mv.
 -  

 	  

    

 Planlægger sammen med  

 skolens ledelse faglokalers indretning og anskaffelse af udstyr og inventar.
 -  

 	  

    

 Er ansvarlig for  

 tilrettelæggelse og gennemførelse af ekskursioner mv.
 -  

 	  

    

 Afgiver indstilling om  

 lærernes kursusdeltagelse.
 -  

 	  

    

 Deltager i  

 planlægningsmøder og andre møder med skolens ledelse til orientering og  

 drøftelse af eksterne og interne anliggender.
 -  

 	  

    

 Kan på skolens vegne  

 deltage i eksterne møder, udstillinger, konferencer og lignende, især  

 angående  

 forhold, der vedrører eget funktionsområde.
 Der kan være tale om andre  

 opgaver, der ligger i naturlig forlængelse af ovenstående ansvarsområde og  

 opgaver.
2. Kostskoleaktiviteter ved landbrugsskoler Lærerne varetager opgaver i  

 forbindelse med kostskolen, herunder:
-  

 	  

    

 Modtager og  

 indkvarterer kostskoleafdelingens beboere -  

 	  

    

 Planlægger og deltager  

 i skolearrangementer ud over almindelig undervisning -  

 	  

    

 Samarbejder med  

 beboerne om kostafdelingens funktioner og aktivitetstilbud -  

 	  

    

 Har vagt på  

 kostafdelingen, hvor lærerne står til rådighed for beboerne med lektiehjælp,  

 hjælp i forbindelse med personlige og sociale problemer på kostafdelingen,  

 fører tilsyn med at husordensreglerne overholdes, herunder at lokaler og  

 faciliteter behandles ansvarligt 3. Stillingsbeskrivelse for skolehjemsassistenter Pædagogisk ansvarsområde Det er bl.a.  

 skolehjemsassistentens opgave at medvirke til, at der tilbydes eleverne på  

 skolehjemmet et sådant pædagogisk tilrettelagt aktivitetstilbud, at dette  

 kommer til at indgå som en betydende del af den enkelte elevs fulde  

 uddannelse.
Skolehjemsassistenten skal  

 derfor i funktionsperioden aktivt medvirke i samt støtte og fremme sådanne  

 aktiviteter i beboernes fritid, at hver enkelt beboers skolehjemsophold  

 bliver  

 et lærerigt indslag i den personlige og faglige udvikling, der finder sted i  

 forbindelse med uddannelsen.
Aktiviteterne skal have karakter af muligheder  

 og  

 tilbud, der i høj grad kan appellere til de unges eget initiativ, engagement  

 og  

 aktive medvirken.
 Skolehjemsassistentens  

 opgave er videre sammen med elever og skolehjemmets øvrige personale at  

 planlægge og medvirke til aktiviteternes gennemførelse.
 Skolehjemsassistenten skal  

 varetage kontakten til beboerrådet og således drage omsorg for, at  

 beboerrådet  

 bliver et af de værdifulde redskaber i den pædagogiske tilrettelæggelse af  

 skolehjemsopholdets indhold.
 Med baggrund i sit kendskab  

 til uddannelsernes opbygning, struktur og krav er det skolehjemsassistentens  

 opgave at stå til rådighed for de enkelte beboere med samtaler om løsning af  

 og  

 rådgivning i forbindelse med personlige problemer, der måtte opstå som følge  

 af  

 eller i tilknytning til uddannelsen.
Generelle opgaver Skolehjemsassistenten skal  

 bl.a. medvirke ved modtagelse og indkvartering på skolehjemmet af elever  

 eller  

 efteruddannelseskursister, medvirke ved orienteringen om de muligheder,  

 opholdet indebærer samt om de husordensregler, der på det enkelte skolehjem  

 findes nødvendige, for at den daglige rytme opretholdes.
Specielle opgaver Det er ud over de primære  

 pædagogiske opgaver tillige skolehjemsassistentens opgave:
-  

 	  

    

 i begrænset omfang at  

 udføre visse vagtopgaver, som ikke på anden måde kan tilgodeses, -  

 	  

    

 medvirke ved  

 forberedelse og gennemførelse af de sammen med beboerne planlagte  

 aktiviteter, -  

 	  

    

 føre tilsyn med  

 lokaler og faciliteter, der henhører under skolehjemmet samt give forslag til  

 vedligeholdelse og nyanskaffelser i forbindelse hermed, -  

 	  

    

 være ansvarlig for, at  

 ro og orden opretholdes i henhold til de husordensregler, beboerne i  

 beboerrådet selv har været med til at aftale, -  

 	  

    

 medvirke til, at  

 skader på inventar og bygninger undgås, påtales og eventuelt forfølges.
 Skolehjemsassistenten kan  

 være skolehjemsinspektørens stedfortræder.
4. Funktionsbeskrivelse for hverv som uddannelses-  

 og erhvervsvejleder Uddannelses- og erhvervsvejlederen  

 medvirker til at opfylde skolens forpligtelser i henhold til bekendtgørelse  

 nr.  

 815 af 21. november 1990 om uddannelses- og erhvervsvejledning på  

 erhvervsskolerne, herunder særligt den individuelle og personlige vejledning.
 Hvervet som uddannelses- og  

 erhvervsvejleder udøves under ansvar over for skolens ledelse.
 Uddannelses- og  

 erhvervsvejlederens hovedopgaver er:
 -  

    

 At  

 bistå den enkelte elev med at træffe kvalificerede valg med henblik på et  

 uddannelsesforløb og med henblik på senere erhvervs- eller  

 videreuddannelsesmuligheder.
 -  

 	  

    

 At bistå den enkelte  

 elev med at løse uddannelsesmæssige problemer og personlige problemer i  

 forhold  

 til uddannelsesinstitutionen.
 -  

 	  

    

 At bistå den enkelte  

 elev ved praktikplads- eller jobsøgning.
 -  

 	  

    

 At bistå elever, der  

 afbryder uddannelsen med vejledning om andre muligheder.
 -  

 	  

    

 At orientere om  

 skolens uddannelsestilbud til potentielle elever i samarbejde med andre  

 vejledningssystemer lokalt og regionalt.
 Uddannelses- og  

 erhvervsvejlederen kan efter ledelsens bestemmelse varetage koordinering af  

 gennemførelsen af skolens vejledningsopgaver.
