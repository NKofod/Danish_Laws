Ikke i strid med god revisionsskik, at revisorerne i årsregnskaberne  

 for et kommanditselskab havde undladt at tage forbehold for udeladte  

 oplysninger om den aktuelle handelsværdi af selskabets skib.
Det var  

 endvidere ikke kritisabelt, at revisorerne ikke havde taget forbehold  

 vedrørende et finanslån, som var opført under langfristet gæld, men som  

 forfaldt året efter, da revisorerne havde haft en rimelig og berettiget  

 forventning om, at lånene ville blive forlænget.
Revisorerne blev herefter  

 frifundet.
 Erhvervs- og Selskabsstyrelsen har oplyst, at revisor Leif Iversen har  

 haft beskikkelse som statsautoriseret revisor siden den 8. marts 1974 og  

 revisor Svend Erik Busk siden den 27. marts 1981.
 Det fremgår af sagen, at klageren er kommanditist i Sønderjysk  

 Erhvervsinvestering K/S-16 (SE K/S-16) - et kommanditanpartsprojekt  

 vedrørende et produkttankskib til en anskaffelsesværdi af ca. 290 millioner  

 kr.
 Anparterne i SE K/S-16 blev udbudt i 1987 af SBK-FINANS A/S, der er et 100  

 % ejet datterselskab af Sydbank A/S.
Det fremgår af salgsprospektet fra Sydbank A/S, at SE K/S-16 i oktober  

 1987 indgik et 15-årigt gensidigt uopsigeligt bareboat-certeparti (en  

 lejekontrakt) med Nordan Tankers, der havde genudlejet skibet til et selskab  

 under redergruppen PetroBulk Carriers, Oslo.
Sydbank A/S garanterede for de  

 budgetterede lejeindtægter i de første 10 år efter leveringen af skibet, dvs.  

 indtil den 30. november 1998. Ved udløbet af lejeperioden havde Nordan  

 Tankers en køberet til skibet svarende til 30% af købesummen i japanske yen  

 (JPY). Nordan Tankers havde derudover også køberet til skibet efter 5 år,  

 svarende til 100 % af skibets byggesum i JPY.
Prisen faldt herefter gradvist  

 ned til de omtalte 30 % i løbet af den tilbageværende 10-årige  

 certeparti-periode.
 Det fremgår endvidere af salgsprospektet, at SE K/S-16 optog et lån i JPY  

 (svarende til 280 millioner kr.) til at finansiere købet af skibet.  

 Finanslånet kunne dog - hvis der viste sig » åbenbare fordele  

 herved » - omlægges til en anden og svagere valuta.
 Betalingerne i henhold til bareboat-certepartiet, der var projektets  

 primære driftsindtægter, skulle tilsvarende ske i JPY, idet risikoen for  

 kurstab derved - ifølge salgsprospektet - var » elimineret i  

 væsentligt omfang ».
I tilslutning til salgsprospektet fra Sydbank A/S udarbejdede de  

 indklagede en budgetredegørelse af 16. oktober 1987. Det fremgår heraf bl.a.,  

 at certepartiet indeholder en særlig rentereguleringsklausul - således at  

 lejebeløbene i de sidste 10 år af lejeperioden under visse nærmere  

 betingelser ville blive reguleret » i tilfælde af væsentlige  

 permanente udsving i renteniveauet for JPY ».
Lejeren af skibet -  

 Nordan Tankers, der bl.a. ejes af Sydbank A/S - kan i øvrigt i hele  

 lejeperioden kræve, at lejen - og køberetsudnyttelsen - erlægges i en anden  

 valuta end den oprindeligt aftalte (JPY), forudsat at kommanditisternes  

 afkast » i enhver henseende ikke påvirkes i negativ retning  

 ».
De indklagede har oplyst, at lejeren i 1988 i overensstemmelse hermed  

 fremsatte krav om omlægning af certepartiet fra JPY til D-mark (DEM). Med  

 virkning fra 19. maj 1988 beregnedes de fremtidige lejebeløb herefter i DEM,  

 idet værdien af rederens restgæld på certepartiet omregnedes fra JPY til DEM  

 på basis af krydskursen på de to valutaer pr. denne dato.
Samtidigt omlagdes  

 selskabets finanslån til finansiering af skibet fra JPY til DEM.  

 Omlægningerne medførte en negativ påvirkning af selskabets egenkapital (frem  

 til 1995 på i alt ca. 60 millioner kr.), som følge af at renten på  

 DEM-finanslånet steg kraftigt og til stadighed oversteg den rente, som lånet  

 ville have haft, såfremt det stadigvæk var optaget i JPY.
 De indklagede har revideret kommanditselskabets årsregnskaber for  

 1987-1995. Samtlige årsregnskaber er forsynet med blank revisionspåtegning.
 Klageren har anført følgende klagepunkter:
1. Årsregnskabet for 1991 Regnskabet giver ifølge klageren ikke et retvisende billede af selskabets  

 økonomiske stilling, idet selskabet få måneder efter regnskabets fremlæggelse  

 var i overhængende risiko for at bryde økonomisk sammen.
Klageren har i denne  

 forbindelse navnlig henvist til, a. at kommanditselskabets skib i regnskabet er aktiveret til en værdi af  

 ca. 290 millioner kr. på baggrund af det uforpligtende købstilbud i  

 bareboat-certepartiet, uagtet skibets aktuelle handelsværdi kun androg ca.  

 180 millioner kr., og b. at finanslån i Sydbank A/S på ca. 310 millioner kr. er opført som  

 langfristet gæld, uanset at lånene forfaldt til fuld indfrielse få måneder  

 efter regnskabets aflæggelse, og at der hverken var (eller er) forpligtende  

 aftaler - eller blot en hensigtserklæring - med Sydbank om nye lån.
2. Årsregnskaberne for 1992 og 1993 a.
Kommanditselskabet har over en periode på 4 år - fra 1990 til 1993 -  

 tabt ca. 56 millioner kr., hvoraf størstedelen hidrører fra store  

 renteudgifter på det optagne lån i DEM.
Som følge af  

 valuta/rentereguleringsklausulen i bareboat-certepartiet er  

 kommanditselskabet således fortsat med at låne i DEM, uden at der er givet  

 nogen forklaring i regnskaberne herpå.
De indklagede burde efter klagerens  

 opfattelse have oplyst, at det er et af bl.a.
Sydbank kontrolleret selskab,  

 Nordan Tankers, der via bareboat-certepartiet bestemmer hvilken valuta,  

 kommanditselskabet skal låne i, og at dette indebærer en alvorlig risiko for  

 kommanditselskabet.
Klageren har i denne forbindelse henvist til, at der på  

 generalforsamlingerne gentagne gange er rejst spørgsmål herom.
b.
I øvrigt har klageren gjort de samme klagepunkter gældende, som er  

 anført vedrørende årsregnskabet for 1991. Klageren har dog erkendt, at det  

 fremgår af noterne til årsregnskaberne for 1992 og 1993, at den langfristede  

 gæld er lån, der skal indfries i løbet af kort tid.
De indklagede har indledningsvist anført, at klageren synes at  

 forudsætte, at årsregnskabet skal være et instrument til opfølgning på det  

 forudgående salgsprospekt.
Denne forventning er imidlertid ikke berettiget.
 De indklagede har om de enkelte klagepunkter i øvrigt gjort gældende:
Ad 1 - Årsregnskabet for 1991 Årsregnskabet giver efter de indklagedes opfattelse et retvisende billede  

 af selskabets aktiver og passiver, dets økonomiske stilling samt resultatet.
a.
Der har efter de indklagedes opfattelse således ikke været anledning  

 til at tage forbehold for den foretagne værdiansættelse af  

 kommanditselskabets skib - hverken i 1991-regnskabet eller i regnskaberne  

 vedrørende de efterfølgende år.
Skibet er i regnskabet for 1991 sat til en værdi svarende til lejerens  

 køberet ifølge certepartiet, dog maksimalt svarende til skibets  

 anskaffelsessum.
Dette princip er retvisende, idet anvendelsen af en vurderet  

 handelsværdi tværtimod ville bibringe regnskabslæseren et fejlagtigt indtryk  

 af kommanditselskabets økonomiske stilling.
Skibets handelsværdi har således  

 været - og er indtil videre - uden betydning for kommanditselskabet, idet  

 selskabets aktiv er repræsenteret ved bareboat-certepartiet, der giver  

 selskabet ret til indtægter i form af faste, forud aftalte månedlige rater,  

 uafhængige af de til enhver tid værende markedsvilkår.
Værdien af  

 bareboat-certepartiet må vurderes rent finansielt - som en pengefordring, der  

 givet et årligt afkast - ligesom rederens (lejerens) betalingsevne må indgå i  

 vurderingen.
b.
Det er et grundlæggende regnskabsprincip, at et årsregnskab - med  

 mindre andet udtrykkeligt fremgår af regnskabet - er udarbejdet under  

 forudsætning af, at der er tale om en going concern.
I forbindelse med  

 revisionen af selskabets årsregnskaber har de indklagede da også hvert år  

 sikret sig, at der var tale om en going concern, herunder at den nødvendige  

 finansiering fortsat var til stede.
Finanslån til selskabet er ydet på  

 sædvanlige forretningsvilkår, og der har ikke været særlige forhold omkring  

 finansieringen, der har været uoplyste i årsregnskabet, og som har kunnet  

 give anledning til påtegningsforbehold.
Finansieringen er i øvrigt løbende  

 blevet forlænget, og er senest tilbudt forlænget indtil den 30. november  

 2003.
Ad 2 - Årsregnskaberne for 1992 og 1993 a.
Omlægningen i 1988 af certepartiet fra JPY til DEM var et krav fra  

  lejeren, Nordan Tankers, men omlægningen af finanslån fra JPY til DEM var en  

 konsekvenshandling, som blev besluttet af kommanditselskabets ledelse.
Det er  

 således en misforståelse, når klageren hævder, at beslutningen reelt blev  

 taget af Sydbank, idet der efter kontraktsgrundlaget ikke er mulighed for, at  

 långiverne kan vedtage omlægning af finanslån til anden valuta.
At der  

 ubestridt - som følge af omlægningen af finanslånene fra JPY til DEM - er  

 sket en negativ påvirkning af egenkapitalen på grund af en øget rentebyrde,  

 er en sædvanlig erhvervsmæssig risiko, der tydeligt fremgik af  

 budgetredegørelsen fra 1987, hvor det bl.a. udtrykkeligt anføres, at  

 finanslånene blev forudsat » optaget på 3 eller 6 måneders roll-over  

 basis med multi currency clause«,  hvilket indebærer, at »  

rentefoden fastsættes for 3 eller 6 måneder ad gangen, ligesom der, med  

 samme interval, kan vælges anden valuta ».
 De indklagede har endvidere henvist til, at omlægningen af certepartiet og  

 virkningen heraf bl.a. har været omtalt i årsberetningerne for det første  

 regnskabsår og for 1991, 1992 og 1993.
De indklagede er endelig ikke enige med klageren i, at kommanditselskabet  

 til stadighed har befundet sig i en usædvanlig sårbar situation.
Med en  

 bankgaranteret lejeindtægt frem til 30. november 1998 og et lånetilsagn frem  

 til samme tidspunkt er der således ikke inden for en overskuelig fremtid  

 nogen risiko for selskabets fortsatte eksistens.
b.
De indklagede har i øvrigt henvist til det ad regnskabet for 1991  

 anførte.
 Parterne har under et møde med nævnet haft lejlighed til at uddybe deres  

 synspunkter.
Klageren har herunder bl.a. anført, at de indklagede har vidst, at  

 finanslånet skulle forlænges, og at der ikke blev ydet et nyt lån, men alene  

 meddelt henstand.
De indklagede burde derfor i 1991-regnskabet have oplyst,  

 at finansieringen ikke var på plads, og at kommanditisterne - som det skete i  

 efteråret 1992 - skulle indbetale yderligere 3.000 kr. pr. anpart.
Det er  

 endvidere ikke korrekt - som anført af de indklagede - at projektet er  

 baseret på en fast lejeindtægt, idet der kan skiftes til forskellige valuta.
Indklagede, statsautoriseret revisor Svend Erik Busk , har bl.a.  

 forklaret, at baggrunden for, at der ikke i noten til 1991-regnskabet - som i  

 de efterfølgende regnskaber - blev givet supplerende oplysninger om  

 finanslånet, var, at der først i 1992 blev fokuseret på  

 »going-concern« begrebet, og at det derefter havde en større  

 samfundsmæssig interesse at give bedre oplysning om kapitalgrundlaget.
I  

 forbindelse med gennemgangen af årsregnskaberne blev Sydbank kontaktet om den  

 fortsatte finansiering.
Det skete ofte telefonisk.
Indklagede, statsautoriseret revisor Leif Iversen , har bl.a.  

 forklaret, at det var administrator, SBK-FINANS A/S, der var ansvarlig for  

 aflæggelsen af årsregnskabet for 1991. Forinden dette regnskab blev aflagt,  

 havde man fra Sydbank modtaget oplysning om, at kommanditselskabets lån kunne  

 forventes forlænget, hvilket var tilstrækkelig information om den fortsatte  

 finansiering efter november 1992, navnlig under hensyn til at Sydbank var  

 selskabets hovedfinansieringskilde og som sådan havde en betydelig økonomisk  

 interesse i kommanditselskabets fremtid.
Der forelå således i forbindelse med  

 regnskabsaflæggelsen ikke forhold, som kunne give anledning til, at der ikke  

 kunne gives en blank påtegning på årsregnskabet.
 DISCIPLINÆRNÆVNET SKAL UDTALE:
 Indledningsvis bemærkes, at det fremgår af afsnittene i årsregnskaberne  

 for SE K/S-16 for 1991, 1992 og 1993 om »anvendt regnskabspraksis«,  

 at regnskaberne er opstillet med udgangspunkt i årsregnskabsloven og i øvrigt  

 - for hvert års vedkommende - er aflagt efter samme regnskabspraksis som i  

 det foregående regnskabsår.
 Ad årsregnskabet for 1991:
 Skibets værdiansættelse.
Det fremgår af afsnittet om anvendt regnskabspraksis i årsregnskabet for  

 1991, at kommanditselskabets skib værdiansættes i henhold til lejerens  

 køberet ifølge certepartiet, dog maksimalt anskaffelsessummen.
Skibet er i  

 balancen pr. 31. december 1991 værdiansat til ca. 290 millioner kr., hvilket  

 ifølge regnskabsnoten svarer til anskaffelsessummen.
Af samme note fremgår,  

 at køberetten omregnet efter valutakursen pr. 31. december 1991 andrager ca.  

 311 millioner kr.
Skibet er således optaget i balancen i overensstemmelse med  

 den anførte regnskabspraksis.
Det forhold, at skibets aktuelle handelsværdi - ubestridt - var væsentlig  

 lavere end den i balancen optagne værdi, kunne have været oplyst enten i  

 årsberetningen eller i regnskabsnoten.
Disciplinærnævnet kan imidlertid  

 tilslutte sig den af de indklagede anførte begrundelse for ikke at have taget  

 forbehold for de udeladte oplysninger om skibets aktuelle handelsværdi og den  

 i regnskabet foretagne værdiansættelse.
 Finanslån på ca. 310 millioner kr.
 Ifølge § 5, stk. 2, i årsregnskabsbekendtgørelsen - jf. tidligere den  

 tilsvarende bestemmelse i årsregnskabslovens § 19, stk. 3, - anses gæld, der  

 forfalder til betaling inden for et år, som udgangspunkt som kortfristet  

 gæld.
 Hvis der er en begrundet formodning om, at et langfristet lån, der  

 forfalder inden for et år, med sikkerhed vil kunne refinansieres, enten ved  

 forlængelse eller ved optagelse af et nyt lån, der forfalder efter eet år,  

 kan det dog - efter omstændighederne - accepteres, at lånet eller den  

 forfaldne del opføres under langfristet gæld, om nødvendigt med en forklaring  

 i noterne til regnskabet.
 I kommanditselskabets årsregnskabs balance pr. 31. december 1991 blev  

 finanslån på ca. 310 millioner kr. opført som langfristet gæld i lighed med  

 tidligere år, uanset at lånene forfaldt til indfrielse i 1992. Der blev  

 endvidere ikke i noten til regnskabsposten givet oplysninger om  

 forfaldstidspunktet eller om, at lånene forventedes forlænget.
 Disciplinærnævnet må imidlertid efter det oplyste, herunder den af  

 indklagede, statsautoriseret revisor Leif Iversen, ovenfor gengivne  

 forklaring, lægge til grund, at de indklagede har haft en rimelig og  

 berettiget forventning om, at lånene ville blive forlænget, og at det derfor  

 ikke stred mod god regnskabsskik at opføre lånene under langfristet gæld.  

 Uanset at regnskabsnoten til finanslånene efter nævnets opfattelse - optimalt  

 - burde have indeholdt nærmere oplysninger om forfaldstidspunktet og den  

 forventede forlængelse af lånene, findes der herefter ikke fuldt  

 tilstrækkeligt grundlag for at kritisere de indklagede for, at der i  

 revisionspåtegningen ikke blev taget forbehold vedrørende den  

 regnskabsmæssige behandling af disse lån.
Årsregnskabet må således antages at give et retvisende billede af  

 selskabets aktiver og passiver, dets økonomiske stilling samt resultatet.
De  

 indklagede vil derfor være at frifinde for klagepunkterne vedrørende dette  

 regnskab.
 Ad årsregnskaberne for 1992 og 1993:
 Kommanditselskabets optagelse af lån i fremmed valuta.
Nævnet skal indledningsvist henvise til, at man alene har kompetence til  

 at behandle klagen, for så vidt den angår forhold, der er begået mindre end 5  

 år forud for sagens indbringelse for nævnet, den 22. september 1995, jf.  

 forretningsordenens § 5, stk. 2. Nævnet er derfor bl.a. afskåret fra at  

 udtale sig om, hvorvidt de indklagede i forbindelse med udarbejdelsen af  

 ovennævnte budgetredegørelse af 16. oktober 1987 har tilsidesat god  

 revisorskik.
Det bemærkes i øvrigt, at omlægningen af de anførte lån efter  

 det oplyste er foregået i 1988.
 Disciplinærnævnet finder herefter - i tilknytning til det af de indklagede  

 ovenfor oplyste omkring selve vedtagelsen af beslutningen om omlægningen af  

 lånene - intet grundlag for at rejse kritik mod de indklagede.
 Skibets værdiansættelse pr. 31. december 1992 og 31. december  

 1993.
 Der henvises til det ad årsregnskabet for 1991 anførte, hvorved bemærkes,  

 at der som tidligere anført er anvendt samme regnskabspraksis i alle 3  

 regnskabsår.
 Finanslån på ca. 310 millioner kr.
Der er i årsregnskabet for 1992 i regnskabsnoten givet oplysning om  

 forfaldstidspunktet i 1993, og om at lånene på dette tidspunkt forventedes  

 forlænget med yderligere et år.
I årsregnskabet for 1993 er der i  

 regnskabsnoten givet oplysning om forfaldstid og afdragsprofil, hvortil  

 kommer årsberetningens fyldige oplysninger om selskabets  

 finansieringsforhold.
Den regnskabs- og revisionsmæssige behandling af  

 finanslånene giver derfor heller ikke vedrørende disse regnskabsår - jf.  

 ovenfor ad regnskabet for 1991 - nævnet anledning til at rejse kritik mod de  

 indklagede.
 Sammenfattende findes der ikke grundlag for at antage, at de indklagede i  

 forbindelse med revisionen af kommanditselskabets årsregnskaber for 1991-  

 1993 har tilsidesat god revisionsskik eller deres pligter som  

 statsautoriserede revisorer i øvrigt.
 De indklagede vil derfor i det hele være at frifinde.  T h i b e s t e  

 m m e s :
 De indklagede, statsautoriseret revisor Leif Iversen og statsautoriseret  

 revisor Svend Erik Busk, frifindes.
