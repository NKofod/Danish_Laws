Skrivelse om orientering om indførelse  

 af særligt børnetilskud til uddannelsessøgende  

 forældre (Til komunalbestyrelsen m.fl.) Folketinget har den 15. december 2000 vedtaget et  

 lovforslag om ændring af  lov om børnetilskud og forskudsvis  

 udbetaling af børnebidrag.
 Forslaget, som vedtaget ved 3. behandlingen,  

 vedlægges i kopi.
 Lovændringen indebærer, at der fra 1. januar  

 2001 efter ansøgning kan udbetales et særligt  

 børnetilskud til uddannelsessøgende.
Det særlige børnetilskud til  

 uddannelsessøgende er indkomstsafhængigt og kan maksimalt  

 udgøre 5.000 kr. årligt pr. barn.
Uanset antallet af børn  

 kan der kun udbetales et tilskud pr. uddannelsessøgende  

 forældre.
For enlige nedsættes tilskuddet med 10 pct. af den  

 del af årsindtægten, der overstiger 100.000 kr.
For par  

 nedsættes tilskuddet med 10 pct. af den del af husstandens  

 årsindtægt, der overstiger 150.000 kr.
 Den, der ansøger om tilskud, skal fremlægge  

 dokumentation for sine aktuelle indtægtsforhold og for at være  

 tilmeldt en uddannelse, der enten er SU-berettigende eller berettiger til  

 optagelse i en arbejdsløshedskasse.
På internetadressen www.su.dk er der to samlede  

 oversigter over alle SU-berettigende uddannelser.
Oversigterne er opdelt i  

 SU-godkendte ungdomsuddannelser og SU-godkendte videregående  

 uddannelser.
Oversigterne holdes løbende ajour.
 Uddannelsesaktiviteter efter lov om åben uddannelse  

 kan ikke godkendes som støtteberettigende efter lov om statens  

 uddannelsesstøtte.
 Betingelserne for, at en uddannelse kan berettige til  

 optagelse i en arbejdsløshedskasse, er beskrevet i Direktoratet for  

 Arbejdsløshedsforsikringens bekendtgørelse nr. 617 af 23. juli  

 1999 om optagelse i en a-kasse for lønmodtagere.  

 Tvivlsspørgsmål om, hvorvidt en konkret uddannelse berettiger  

 til optagelse i en a-kasse, må rettes til den a-kasse, der dækker  

 uddannelsens faglige område.
Det særlige børnetilskud til  

 uddannelsessøgende udbetales kvartalsvis forud.
Tilskuddet udbetales  

 første gang i det kvartal, der følger efter det kvartal, hvori  

 der er ansøgt herom.
 Dog vil uddannelsessøgende, der søger om  

 tilskud i 1. kvartal 2001 kunne få udbetalt tilskud for dette kvartal  

 samtidig med udbetaling af tilskuddet for 2. kvartal 2001.
Ændres indtægtsforholdene i årets  

 løb, reguleres udbetalingerne for de følgende kvartaler,  

 således at tilskuddet på årsbasis svarer til de  

 ændrede indtægtsforhold.
Såfremt nedsættelse af  

 tilskuddet på årsbasis ikke kan modregnes i de kvartalsvise  

 udbetalinger for samme år, foretages fradrag i udbetalingerne det  

 følgende år.
Udbetales der ikke tilskud det følgende  

 år, er for meget udbetalt tilskud tilbagebetalingspligtigt.
 Efter § 24 i lov om børnetilskud og  

 forskudsvis udlægning af børnebidrag påhviler det den, der  

 får udbetalt ydelser efter loven, at oplyse kommunalbestyrelsen om  

 ændringer i sine forhold, der kan medføre nedsættelse  

 eller bortfald af ydelserne.
Da udbetaling af tilskud forudsætter, at der  

 indgives ansøgning herom, er det vigtigt, at kommunen gennem sin  

 generelle informationsvirksomhed giver de uddannelsessøgende mulighed  

 for at gøre sig bekendt med det særlige børnetilskud til  

 uddannelsessøgende forældre.
Der vedlægges udkast til en  

 orienteringsskrivelse, som kan udleveres til uddannelsessøgende, der  

 søger information om ordningen.
Socialministeriet, den 19. december  

 2000 Kirsten á Rogvi /Jens Wamsler Bilag 1 Vedtaget af Folketinget ved 3. behandling den  

 15. december 2000 Forslag til Lov om ændring af lov om  

 børnetilskud og forskudsvis udbetaling af børnebidrag (Særligt børnetilskud til  

 uddannelsessøgende forældre) § 1 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 1017 af 17. november  

 2000, foretages følgende ændringer:
 1. Efter § 10 b indsættes i kapitel 2 a:
» Stk. 2. Der kan højst udbetales ét tilskud  

 efter stk. 1 pr. forælder og højst ét tilskud pr. barn.  

 Reglerne i § 5, stk. 1, finder tilsvarende anvendelse.
 Stk. 3. Lever forældrene ikke sammen, har kun den  

 af forældrene, der har barnet boende hos sig, ret til tilskud efter  

 stk. 1. Opholder barnet sig lige meget hos begge forældrene, har kun  

 den af forældrene, på hvis adresse barnet er tilmeldt  

 folkeregisteret, ret til tilskud.
Stk. 4. Tilskud efter stk. 1 udbetales kvartalsvis forud  

 senest den 20. i kvartalets første måned.
Tilskuddet udbetales  

 første gang for det kvartal, der følger efter det kvartal,  

 hvori der er ansøgt herom, og sidste gang for det kvartal, i hvilket  

 retten til tilskud ophører.
Udgør tilskuddet for et kvartal  

 mindre end 25 kr., udbetales det ikke.
 Stk. 5. Tilskud efter stk. 1 til en enlig  

 forsørger nedsættes med 10 pct. af den del af ansøgerens  

 aktuelle indtægt i et kalenderår, der overstiger 100.000 kr.
Stk. 6. Bor barnet sammen med begge forældre, eller  

 bor barnet kun sammen med den ene af forældrene, men denne er gift  

 eller lever i et ægteskabslignende forhold med en anden person,  

 nedsættes tilskuddet efter stk. 1 med 10 pct. af den del af husstandens  

 aktuelle indtægt i et kalenderår, der overstiger 150.000 kr.
Ydes  

 der to tilskud til samme husstand, fordeles nedsættelsen ligeligt  

 på de to tilskud.
Stk. 7. Den aktuelle indtægt består  

 af 1)	personlig indkomst med tillæg af positiv nettokapitalindkomst,  

 der anvendes ved beregning af indkomstskat efter personskattelovens § 7,  

 dog før de deri nævnte bundfradrag og fradrag for  

 grundbeløb, og 2)	aktieindkomst, der beskattes efter personskattelovens § 8 a,  

 stk. 1 og 2, bortset fra udbytteindkomst op til 5.000 kr., hvori der er  

 indeholdt endelig udbytteskat.
 Stk. 8. Det er en forudsætning for udbetaling af  

 tilskud, at ansøgeren over for kommunalbestyrelsen fremlægger  

 dokumentation for de aktuelle indtægter og for deltagelse i en  

 uddannelse, som berettiger til tilskud efter stk. 1.
 Stk. 9. Hvis den indtægt, der ligger til grund for  

 beregning af tilskuddet, ændres med mere end 10 pct., omregnes  

 tilskuddet for kalenderåret, og de kvartalsvise udbetalinger for den  

 resterende del af kalenderåret reguleres, således at det samlede  

 udbetalte tilskud for kalenderåret svarer til det beregnede tilskud  

 på årsbasis.
Stk. 10. Såfremt en tilskudsberettiget har haft en  

 indtægtsfremgang, der bevirker, at det allerede udbetalte tilskud i  

 kalenderåret overstiger det tilskud, ansøgeren herefter er  

 berettiget til i kalenderåret, fradrages for meget udbetalt tilskud,  

 såfremt ansøgeren i det efterfølgende kalenderår  

 bliver berettiget til tilskud.
Såfremt ansøgeren ikke i det  

 efterfølgende kalenderår bliver berettiget til tilskud,  

 tilbagebetales for meget udbetalt tilskud.
Stk. 11. Et tilbagebetalingskrav efter stk. 10  

 gennemføres ved en tilbagebetalingsordning.
Fastsættelse af  

 tilbagebetalingsordning og inddrivelse af gæld sker efter reglerne i  

 lov om aktiv socialpolitik.
Stk. 12. Såfremt ret til tilskud indtræder,  

 ophører eller forsørgelsesforholdene ændres inden for et  

 kalenderår, beregnes tilskuddet forholdsmæssigt for de kvartaler  

 i året, hvor ansøger er berettiget til at få udbetalt  

 tilskud på samme grundlag.
Indtægten opgøres for de  

 måneder af året, hvor ansøger er berettiget til tilskud  

 på samme grundlag, hvorefter de således opgjorte indtægter  

 omregnes forholdsvis til en årsindtægt.
Stk. 13. De indtægtsgrænser, der er  

 nævnt i stk. 5 og 6, reguleres én gang årligt pr. 1.  

 januar med satsreguleringsprocenten, jf. lov om en satsreguleringsprocent.
De  

 efter regulering fremkomne beløb afrundes til nærmeste  

 kronebeløb, der er deleligt med 100.« 2. I § 25 a, stk. 1, indsættes efter »10 b«: », 10 c«.
 3. I § 25 a, stk. 2, ændres »§§ 2 og 3« til: »§§ 2, 3 og 10 c«.
§ 2 Stk. 1. Loven træder i kraft den 1. januar 2001 Stk. 2. Tilskud for 1. kvartal 2001 kan udbetales med  

 tilbagevirkende kraft samtidig med tilskuddet for 2. kvartal, såfremt  

 ansøgning om tilskud indgives i 1. kvartal 2001.
 Stk. 3. De reguleringer med satsreguleringsprocenten, der  

 er fastsat ved denne lov, foretages første gang den 1. januar år  

 2002.
Bilag 2 Orientering om indførelse af særligt  

 børnetilskud  

 til uddannelsessøgende forældre Folketinget har den 15. december 2000 vedtaget et  

 lovforslag om ændring af  lov om børnetilskud og forskudsvis  

 udbetaling af børnebidrag.
 Lovændringen indebærer, at der fra 1. januar  

 2001 efter ansøgning kan udbetales et særligt  

 børnetilskud til uddannelsessøgende forældre.  

 Ansøgning om tilskud indgives til den uddannelsessøgendes  

 bopælskommune.
Det særlige børnetilskud til  

 uddannelsessøgende er indkomstsafhængigt og kan maksimalt  

 udgøre 5.000 kr. årligt pr. barn.
Uanset antallet af børn  

 kan der kun udbetales et tilskud pr. uddannelsessøgende  

 forældre.
For enlige nedsættes tilskuddet med 10 pct. af den  

 del af årsindtægten, der overstiger 100.000 kr.
For par  

 nedsættes tilskuddet med 10 pct. af den del af husstandens  

 årsindtægt, der overstiger 150.000 kr.
 Den, der ansøger om tilskud, skal fremlægge  

 dokumentation for sine aktuelle indtægtsforhold og for at være  

 tilmeldt en uddannelse, der enten er SU-berettigende eller berettiger til  

 optagelse i en arbejdsløshedskasse.
Det særlige børnetilskud til  

 uddannelsessøgende udbetales kvartalsvis forud.
Tilskuddet udbetales  

 første gang i det kvartal, der følger efter det kvartal, hvori  

 der er ansøgt herom.
Dog vil uddannelsessøgende, der  

 søger om tilskud i 1. kvartal 2001 kunne få udbetalt tilskud for  

 dette kvartal samtidig med udbetaling af tilskuddet for 2. kvartal 2001.
Ændres indtægtsforholdene i årets  

 løb, reguleres udbetalingerne for de følgende kvartaler,  

 således at tilskuddet på årsbasis svarer til de  

 ændrede indtægtsforhold.
Såfremt nedsættelse af  

 tilskuddet på årsbasis ikke kan modregnes i de kvartalsvise  

 udbetalinger for samme år, foretages fradrag i udbetalingerne det  

 følgende år.
Udbetales der ikke tilskud det følgende  

 år, er for meget udbetalt tilskud tilbagebetalingspligtigt.
 Efter § 24 i lov om børnetilskud og  

 forskudsvis udlægning af børnebidrag påhviler det den, der  

 får udbetalt ydelser efter loven, at oplyse kommunalbestyrelsen om  

 ændringer i sine forhold, der kan medføre nedsættelse  

 eller bortfald af ydelserne.
