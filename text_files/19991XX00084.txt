Skriftlig fremsættelse (3. november 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af  

 forskellige skattelove. (Justering af pinsepakken m.m.).
(Lovforslag nr.
L 85).
 Lovforslagets hovedformål er at følge op  

 på pinsepakkens omfattende ændringer.
Størsteparten af forslagene udspringer af det  

 forløbne års gennemgang af ændringerne.
Gennemgangen er  

 primært foregået i en bredt sammensat følgegruppe, hvor  

 forskellige interesseorganisationer m.v. har været  

 repræsenteret.
De foreslåede ændringer vedrører  

 hovedsageligt beskatningen af erhvervsbygninger m.v., herunder bygninger, der  

 både bruges privat og erhvervsmæssigt.
De ændrede regler  

 omhandler dels, hvordan erhvervsbygningen m.v. skal afskrives  

 skattemæssigt, dels hvordan beskatningen sker ved salget af bygningen  

 m.v.
 Følgegruppen har ikke kun peget på  

 justeringer af de ændringer af afskrivningsloven og  

 ejendomsavancebeskatningsloven, der blev gennemført ved pinsepakken,  

 men er også fremkommet med forslag til nye ændringer, som er  

 uafhængige af pinsepakkeændringerne.
 Endelig indeholder lovforslaget mindre ændringer af  

 fondsbeskatningsloven m.v. om fradrag for uddelinger til  

 almenvelgørende formål, virksomhedsskatteloven om  

 ægtefællers skattemæssige fordeling af resultatet fra  

 fælles drevet erhvervsvirksomhed, lov om skattefri  

 virksomhedsomdannelse samt fusionsskatteloven.
 Lovforslaget indeholder ændringer på 4  

 hovedområder.
Afskrivningsloven For det første foreslås, at  

 afskrivningsmetoden for blandet benyttede installationer ændres.  

 Virksomheden skal efter forslaget beregne afskrivning på hele  

 installationen, og den får så et fradrag hvert år svarende  

 til den erhvervsmæssige benyttelse i året.
Formålet er at  

 opnå administrative fordele.
 For det andet foreslås en regel for bygninger, hvor  

 der sker en ændring af den del, der anvendes afskrivningsberettiget.  

 Forslaget skyldes, at gældende regler er uklare.
 For det tredje foreslås, at når en bygning  

 eller installation ejet af en eller flere personer sælges til et  

 selskab m.v., og ejerkredsen har bestemmende indflydelse i selskabet, kan der  

 ikke opnås fradrag for tab.
For det fjerde foreslås ændringer af  

 gældende regler om, at parternes fordeling af en salgssum skal anvendes  

 ved opgørelsen af sælgers afståelsessum henholdsvis  

 købers anskaffelsessum.
Der skal ske fordeling af en samlet  

 overdragelsessum for aktiver omfattet af afskrivningsloven og ikke kun ved  

 overdragelse af fast ejendom.
Der foreslås endvidere en udbygning af  

 reglerne for skatteansættelse og klagebehandling.
For det femte foreslås ændringer i form af  

 forskellige præciseringer m.v.
Disse ændringer angår  

 navnlig adgangen til afskrivning på accessoriske bygninger,  

 straksfradrag af udgifter til ombygning og forbedring af en bygning, adgangen  

 til fradrag ved nedrivning af blandet benyttede bygninger m.v., og  

 afskæring af adgangen til at afskrive på udgifter til ombygning  

 af lejede lokaler og bygninger på lejet grund ved  

 interessefællesskab.
Ejendomsavancebeskatningsloven For det første foreslås det, at fradrag for  

 en ejerbolig ved afståelse af landbrug m.m. og blandet benyttede  

 ejendomme ophæves.
Det foreslås i stedet, at den del af  

 fortjenesten, der vedrører stuehuset med tilhørende grund og  

 have eller ejerboligen, er skattefri ligesom for parcelhuse.
 For det andet foreslås det, at der skal ske en  

 forholdsmæssig fordeling af de genvundne afskrivninger på  

 indkomstår før og efter 1993, til brug for opgørelsen af  

 foretagne, ikke-genvundne afskrivninger, der skal fragå i ejendommens  

 anskaffelsessum efter ejendomsavancebeskatningsloven.
 For det tredje foreslås en ændret regulering  

 af vederlag for afståelse af mælkekvoter, når der er tale  

 om delsalg af en landbrugsejendom.
For det fjerde foreslås en ændring af reglen  

 om adgang til at overføre en ejendomsfortjeneste til en anden ejendom.  

 Fortjeneste, der vedrører den erhvervsmæssige del af en ejendom,  

 kan altid anvendes til at nedsætte anskaffelsessummen for den del af  

 den erhvervede ejendom, der anvendes erhvervsmæssigt.
Det vil  

 således ikke længere være et krav for overførsel af  

 ejendomsfortjeneste, at ejendommene anvendes erhvervsmæssigt med mere  

 end 50 pct.
Kildeskatteloven, dødsboskatteloven og boafgiftsloven For det første foreslås det, at der  

 indsættes en betingelse om, at ved succession i genvundne afskrivninger  

 efter afskrivningsloven skal der også succederes i ejendomsavancen  

 efter ejendomsavancebeskatningsloven.
 For det andet foreslås det, at beregningen af den  

 skattebyrde, som den nye ejer overtager ved successionen og som  

 udløser et nedslag i gave- eller boafgiften, altid skal ske ud fra den  

 lavest mulige avance.
Ejendomsværdiskatteloven Der foreslås justeringer, så  

 ejendomsværdiskattelovens regler kommer på linje med de  

 tilsvarende principper for beregning af lejeværdi.
Dette  

 smidiggør overgangen fra lejeværdi til ejendomsværdiskat  

 fra og med indkomståret 2000.
 Der foreslås for det første en justering af  

 reglen om ejendomsværdiskat for lejligheder i mindre  

 udlejningsejendomme, således at den svarer til den nugældende  

 bestemmelse om standardiseret lejeværdi efter ligningsloven.
Det foreslås for det andet, at beregningsgrundlaget  

 for ejendomsværdiskatten for tofamilieshuse  bliver den del af  

 ejendomsværdien, der vedrører ejerens lejlighed.
Eventuelle  

 nedslag i ejendomsværdiskatten svarende til det nuværende  

 standardfradrag beregnes derimod af den samlede ejendomsværdi, ligesom  

 tilfældet er for standardfradraget.
Boligejere der har erhvervet deres ejendom senest 1. juli  

 1998 får efter gældende regler visse nedslag i  

 ejendomsværdiskatten.
Det foreslås for det tredje, at nedslagene  

 ikke bortfalder ved ejerskifte mellem ægtefæller, f.eks. i  

 forbindelse med en bodeling.
 For det fjerde foreslås det at præcisere, at  

 det maksimale nedslag i ejendomsværdiskatten for pensionister, der bor  

 i sommerhuse, der efter tilladelse anvendes som helårsbolig,  

 udgør 6.000 kr., svarende til en regulær helårsbolig.
 For det femte foreslås det, at  

 ejendomsværdiskatten ved salg af ejendommen på linje med  

 lejeværdien beregnes indtil overtagelsesdagen.
Lovforslagets konsekvenser Samlet set skønnes ændringerne i de  

 forskellige love at medføre et merprovenu i størrelsesordenen  

 25 mill. kr., heraf ca. 15 mill. kr. vedrørende den kommunale  

 indkomstskat.
Provenuet ligger primært i  

 ejendomsavancebeskatningsloven. Ændringerne i afskrivningsloven  

 skønnes alt i alt at være provenuneutrale, mens  

 ændringerne i ejendomsværdiskatteloven skønnes at  

 medføre et beskedent provenutab.
 Lovforslaget skønnes at medføre  

 engangsudgifter for Told og Skat på 3,0 mill. kr. hovedsagelig til  

 edb-udvikling.
 Forslaget har ikke miljømæssige konsekvenser  

 og skønnes ikke at indeholde EU-retlige aspekter.
Lovforslaget har været forelagt Erhvervsministeriets  

 testpanel, men testpanelvurderingens validitet er lav.
Lovforslaget forventes  

 dog at medføre visse administrative byrder for virksomhederne.
 Idet jeg i øvrigt henviser til bemærkningerne  

 til lovforslaget, skal jeg anbefale det til Folketingets velvillige  

 behandling.
