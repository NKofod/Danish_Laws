§ 1.  I lov nr. 291 af 6. juni 1984, jvf.  

 lovbekendtgørelse nr. 998 af 23. december 1986, om museer m.v. er der fastlagt bestemmelser for museers virksomhed.
Det er museernes opgave at indsamle, registrere, bevare, formidle og udforske genstande af enhver art herefter benævnt museumseffekter, der kan belyse den historiske udvikling.
§ 2.  Museumseffekter omfatter principielt alle typer  

 materiel herunder ammunition, beklædning samt publikationer og anden  

 dokumentation, der anvendes eller har været anvendt i det danske forsvar.  

 Endvidere samtlige faneduge, der afløses af nye, samt faner fra enheder, der  

 nedlægges.
Tøjhusmuseet skal senest i forbindelse med udfasning vederlagsfrit  

 tilbydes mindst et eksemplar af omtalte museumseffekter med den hertil  

 knyttede dokumentation.
 § 3.  For så vidt angår effekter fra søværnet skal  

 tillige Orlogsmuseet vederlagsfrit tilbydes et eksemplar med dokumentation,  

 og såfremt der kun findes et eksemplar, tilbydes eksemplaret begge museer.
§ 4.  Aflevering sker efter forhandling mellem  

 Tøjhusmuseet og Orlogsmuseet.
Tilbudspligten omfatter også i muligt omfang  

 genstande, som er modtaget som lån, leje eller lignende til forsvaret fra  

 fremmede stater, opfindere, firmaer m.v., idet Forsvarskommandoen medvirker  

 til, at en sådan overdragelse kan finde sted.
Er effekter anskaffet i  

 undersøgelsesøjemed, skal registrering og eventuel overdragelse finde sted  

 efter endt afprøvning.
 § 5.  Tøjhusmuseet skal ved nyanskaffelser af  

 håndvåben og uniformer med udrustning tilbydes modeleksemplaret hvis et  

 sådant findes, subsidiært første eksemplar, snarest muligt.
 § 6.  For så vidt angår udfasning af fysisk store  

 materielgenstande, skal Tøjhusmuseet orienteres tidligst muligt, således at  

 museet skaffes tilstrækkelig tid til at finde passende opbevaringsmulighed  

 for omtalte materiel.
 Stk. 2.  For så vidt angår udfasning af gængse mindre  

 museumseffekter som håndvåben og uniformer med udrustning skal Tøjhusmuseet  

 om muligt tilbydes en mindre udlånsbeholdning.
§ 7.  Tøjhusmuseet registrerer og bevarer alle til  

 formålet nævnte museumseffekter, idet det forudsættes, at Tøjhusmuseet  

 tillige skal tilgodese andre museer og samlinger ved deponering og udlån af  

 relevante museumseffekter.
Tøjhusmuseet foretager derfor registrering af  

 eksisterende af forsvaret ejede samlinger inden for værnene ved  

 materielkommandoer, regimenter, flådestationer, flyvestationer, skoler m.v.,  

 hvor der opbevares effekter med historisk eller traditionel tilknytning til  

 forsvaret.
 § 8.  Såfremt der opstår tvivl om aflevering af  

 specifikke museumseffekter, afgøres spørgsmålet ved forhandling mellem  

 Tøjhusmuseet/Orlogsmuseet og Forsvarskommandoen.
 § 9.  Hærens Materielkommando, Søværnets  

 Materielkommando og Flyvematerielkommandoen bistår med løsning af de pålagte  

 opgaver i den udstrækning, det er foreneligt med kommandoernes øvrige pålagte  

 opgaver.
 § 10.  I alle forhold dækket af nærværende cirkulære  

 skal forsvarets myndigheder udvise den største økonomiske tilbageholdenhed  

 forenelig med formålet.
 Stk. 2.  I overensstemmelse hermed kan  

 materielkommandoerne, når Tøjhusmuseet/Orlogsmuseet er tilgodeset, tilbyde  

 yderligere museumseffekter til andre museer og værnenes historiske samlinger.
 § 11.  Kundgørelse for Forsvaret B.12-1988 ophæves.
 P.M.V.
 E.B.
