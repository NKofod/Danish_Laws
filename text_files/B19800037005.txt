 I medfør af § 2 i lov nr. 191 af 4. juni 1964 om godkendelse af  

 handelsskoler, tekniske skoler samt maskinmester- og maskinistskoler og  

 tilskud m.v. til disse skoler fastsættes herved følgende regler om uddannelse  

 til byggetekniker og bygningskonstruktør:
Almindelige bestemmelser § 1.  Undervisningsministeriet, direktoratet for  

 erhvervsuddannelserne kan godkende, at tekniske skoler gennemfører uddannelse  

 til byggetekniker og bygningskonstruktør.
En skole, hvor begge uddannelserne  

 foregår, kaldes: Byggeteknisk Højskole.
 Stk. 2.  Direktoratet fastsætter til enhver tid antallet  

 af uddannelsespladser.
 § 2.  Formålet med undervisningen er at give de  

 studerende erhvervskompetence som byggeteknikere, jfr. stk. 2, og  

 bygningskonstruktører, jfr. stk. 3.
 Stk. 2.  De studerende skal efter bestået eksamen som  

 byggeteknikere være i stand til at medvirke ved projektering og planlægning  

 af konstruktioner af bygninger, ved planlægning og produktion af  

 byggekomponenter og ved planlægning og kontrol af opførelse af bygninger.
Stk. 3.  De studerende skal efter bestået eksamen som  

 bygningskonstruktører være i stand til, i samarbejde med andre projekterende  

 og producerende, at gennemføre specielt den tekniske projektering, at  

 forberede og lede opførelsen af bygninger samt i øvrigt at bestride ledende  

 stillinger inden for udførende og kontrollerende bygge- og anlægsvirksomhed.  

 Optagelsesbetingelser § 3.  For at blive optaget i uddannelsen til  

 byggetekniker, skal den uddannelsessøgende have de nødvendige almene  

 kundskaber, jfr. stk. 2, og den nødvendige faglige uddannelse, jfr. stk. 3.
 Stk. 2.  Den uddannelsessøgende skal have erhvervet  

 kundskaber svarende til, at vedkommende har fulgt undervisningen til  

 folkeskolens afgangsprøve i dansk og fysik/kemi og fulgt undervisningen til  

 folkeskolens udvidede afgangsprøve i regning/matematik og engelsk.
 Stk. 3.  Den uddannelsessøgende skal have gennemført en  

 af følgende faglige uddannelser:
Enten murer tømrer bygningssnedker blikkenslager VVS-montør elektriker bygnings- og landbrugssmed VVS-rørsmed eller brolægger stenhugger maskinsnedker møbelsnedker glarmester bygningsmaler skiltemaler industrielektriker plade- og konstruktionssmed træskibstømrer bådebygger skibssnedker modelsnedker.
Uddannelsen skal have indeholdt mindst 1/2 års beskæftigelse på  

 byggeplads, ellers må den være suppleret med mindst 1/2 års beskæftigelse på  

 byggeplads (manuelt arbejde, tilsynsarbejde eller lignende) eller eller eller eller § 4.  For at blive optaget i uddannelsen til  

 bygningskonstruktør skal den studerende have bestået eksamen som  

 byggetekniker.
 § 5.  Direktoratet kan tillade, at uddannelsessøgende  

 optages, hvis de på anden måde skønnes at have opnået de nødvendige  

 kvalifikationer.
 Stk. 2.  Direktoratet kan fastsætte regler, hvorefter en  

 studerende kan fritages for at deltage i undervisningen og for at aflægge  

 eksamen i fag, hvis de tidligere har bestået en prøve i faget, der mindst  

 svarer til fagets omfang i byggeteknikeruddannelsen eller  

 bygningskonstruktøruddannelsen.
 § 6.  Skolen afgør, om en ansøger kan optages.
 Stk. 2.  Er der flere kvalificerede ansøgere, end skolen  

 har pladser til, afgør skolen efter forhandling med lærerne i  

 byggeteknikeruddannelsen og bygningskonstruktøruddannelsen, hvilke ansøgere  

 der skal have adgang.
 Stk. 3.  Ansøgeren kan anke skolens afgørelse til  

 direktoratet.
Undervisningen § 7.  Uddannelsen til byggetekniker varer 11/2 år (3  

 semestre). Hvert semester består af 21 undervisningsuger, incl. tid til  

 bedømmelse af tværfaglige opgaver.
En undervisningsuge har normalt 35  

 lektioner.
§ 8.  Uddannelsen til bygningskonstruktør varer 2 år  

 (4 semestre) og omfatter 2 dele, 1. del på 11/2 år (3 semestre) og 2. del på  

 1/2 år (1 semester). Hvert semester består af 20 undervisningsuger, incl. tid  

 i 1. del til afholdelse af prøver og bedømmelse af kursusarbejder og i 2. del  

 til bedømmelse af afgangsprojekt og en mundtlig samtale i forbindelse hermed  

 samt bedømmelse af valgfrit speciale.
En undervisningsuge har i 1. del  

 normalt 35 lektioner og i 2. del normalt 33 lektioner.
 § 9.  Undervisningen i byggeteknikeruddannelsen  

 omfatter:
 Matematiske/fysiske grundfag:
-------------------------------------- Stk. 2.  De praktiske øvelser omfatter  

 landmålingsøvelser, opmålingsøvelser og undervisning i sammenhæng med  

 virksomhedsophold.
Hver af øvelserne varer 35 lektioner.
 Stk. 3.  Direktoratet fastsætter retningslinier for  

 lektionernes fordeling på fag og semestre.
 Stk. 4.  Lærerne i de enkelte fag tilrettelægger i  

 samråd med de studerende undervisningen efter bekendtgørelsen og efter de  

 bestemmelser, som direktoratet fastsætter efter § 11.
 § 10.  Undervisningen i bygningskonstruktøruddannelsen  

 omfatter:
-------------------------------------------- Stk. 2.  Udover de 20 undervisningsuger kan der i  

 bygningskonstruktøruddannelsen indgå 2 uger til en studierejse.
 Stk. 3.  Direktoratet fastsætter retningslinier for  

 lektionernes fordeling på fag og semestre.
 Stk. 4.  Lærerne i de enkelte fag tilrettelægger i  

 samråd med de studerende undervisningen efter bekendtgørelsen og efter de  

 bestemmelser, som direktoratet fastsætter efter § 13.
 § 11.  Skolen giver undervisning i  

 byggeteknikeruddannelsen efter formålet for hver faggruppe, jfr. § 12, og  

 efter bestemmelser, som direktoratet fastsætter.
 § 12.  Formålet med undervisningen i faggrupperne i  

 byggeteknikeruddannelsen er:
De matematiske/fysiske grundfag Formålet er at give den studerende viden og forståelse inden for de  

 matematiske, fysiske og kemiske fagområder, der anvendes som hjælpemiddel i  

 de øvrige faggrupper.
De kommunikationstekniske fag Formålet er at give den studerende viden, forståelse og øvelse inden for  

 fagområderne sprog, tegning og måling, således at områderne kan anvendes som  

 hjælpemiddel ved hovedprojektering, forprojektering og bestemmelse af  

 byggekomponenter.
De byggetekniske fag Formålet er at give den studerende:
 1. Viden, forståelse og øvelse inden for  

 bygningskonstruktion, materialer til byggeri samt bygningslovgivning, således  

 at han/hun som byggetekniker vil være i stand til at medvirke ved  

 hovedprojektering, forprojektering og bestemmelse af byggekomponenter samt  

 medvirke ved kontrol af bygningers opførelse og ved fremstilling af  

 byggekomponenter.
 2. Kendskab til virkemåde og dimensionering inden for  

 områderne: Bærende konstruktioner, tekniske installationer, bygningsfysik og  

 materialekemi, således at han/hun som byggetekniker vil være i stand til at  

 kunne samarbejde med særligt sagkyndige.
 3. Færdighed i at indpasse bærende konstruktioner og  

 tekniske installationer i det samlede projekt.
De planlægningstekniske fag Formålet er at give den studerende:
 1. Viden og forståelse vedrørende byggeprocessens  

 planlægning, organisation og forløb, kalkulationsprincipper og deres  

 anvendelse, samt en orientering om arbejdsmiljøforhold og arbejdsretslige  

 love og regler i forbindelse med bygningers projektering og opførelse,  

 herunder en orientering vedrørende byggevirksomheders økonomiske styring.
 2. Kendskab til fagtekniske og teoretiske  

 hjælpemidler, der kan anvendes ved planlægning og styring af byggeprocessen.
 3. Færdighed i at indpasse planlægningstekniske  

 fagområder i det samlede projekt.
Særlige aktiviteter Formålet er at give den studerende et supplement til den øvrige  

 undervisning, f. eks. i form af foredrag, diskussioner eller studiekredse med  

 aktuel eller historisk belysning af tekniske, kunstneriske, økonomiske og  

 sociale emner.
Tværfaglige opgaver Formålet er at lade de studerende sammenfatte og anvende de enkelte fags  

 teorier og metoder til en praktisk helhed samt at tilvejebringe et  

 bedømmelsesgrundlag.
Hver enkelt skole udarbejder opgaverne til skolens  

 studerende i samarbejde med opgavekommissionen, jfr. § 26.
 § 13.  Skolen giver undervisning i  

 bygningskonstruktøruddannelsen efter formålet for hvert fag, jfr. § 14, og  

 efter bestemmelser, som direktoratet fastsætter.
 § 14.  Formålet med undervisningen i  

 bygningskonstruktøruddannelsens fag er:
Husbygning Formålet er at give de studerende færdigheder i at gennemføre specielt den  

 tekniske projektering af bygninger og i at tilrettelægge opførelsen i  

 samarbejde med andre projekterende og producerende med særligt henblik på  

 byggeriets rationelle planlægning og organisation.
Bygningskonstruktion Formålet er at give de studerende kendskab til husbygningsteknik og  

 byggemetoder.
Bærende konstruktioner og anvendt matematik Formålet er:
 1. at give de studerende kendskab til de påvirkninger  

 af lodret og vandret virkende kræfter, som konstruktioner i bygninger  

 udsættes for, og at give dem indsigt i forskellige konstruktionsmaterialers  

 og -elementers anvendelsesområde.
 2. at give de studerende færdigheder i at udføre  

 foreløbige dimensioneringer af enkle konstruktionselementer.
 3. at give de studerende færdigheder i de afsnit af  

 matematikken, som er nødvendige for at deltage i undervisningen i  

 materialekemi, bygningsfysik og tekniske fag.
 Faget omfatter at lære de studerende i samarbejde med særligt sagkyndige  

 at disponere de statiske funktioner i bygningen og tage hensyn til deres  

 løsning i det samlede projekt.
Tekniske installationer og bygningsfysik Formålet er:
 1. at give de studerende kendskab til tekniske  

 installationer i bygninger, til principperne i deres virkemåde og til de  

 krav, som de stiller til bygningers indretning og konstruktion.
 2. at give de studerende færdigheder i at indpasse  

 installationer i konkrete opgaver.
 3. at give de studerende nødvendigt kendskab til de  

 afsnit af bygningsfysikken, som er en forudsætning for deltagelse i  

 undervisningen i de tekniske fag.
 Formålet med undervisningen er at lære de studerende i samarbejde med  

 særligt sagkyndige at disponere tekniske installationers funktion og  

 indbygning i det samlede projekt.
Materialelære og materialekemi Formålet er:
 1. at give de studerende kendskab til  

 bygningsmaterialers fysiske og kemiske opbygning, egenskaber og oprindelse  

 med henblik på deres anvendelsesmuligheder i bygningen.
 2. at give de studerende kendskab til de afsnit af  

 materialekemien, som er en nødvendig forudsætning for at deltage i  

 undervisningen i de tekniske fag.
Bygningsret Formålet er at give de studerende kendskab til gældende love, vedtægter  

 m.m. for byggeri samt at gøre dem fortrolige med anvendelse af de vigtigste  

 bestemmelser i disse.
Byggeriets planlægning og styring Formålet er:
 1. at give de studerende kendskab til  

 bygningsprocessens organisation, forståelse for planlægningens betydning for  

 byggeprocessens forløb og kendskab til de anvendelige hjælpemidler, der  

 anvendes ved planlægningen.
 2. at give de studerende færdigheder i at analysere  

 byggeprocesser og udarbejde planer og instruktioner for deres ledelse og  

 forløb i teknisk, økonomisk og anden henseende, bl. a. i forbindelse med en  

 industrialisering og rationalisering af byggeriet samt kendskab til  

 værktøjers og maskiners produktivitet.
Kalkulation Formålet er:
 1. at give de studerende kendskab til  

 kalkulationsprincipper og forkalkulationer og efterkalkulationer samt deres  

 praktiske anvendelse.
 2. at give de studerende færdigheder i at kalkulere, i  

 at opstille forudsætningerne for kalkulationer af byggeri og i kritisk  

 vurdering af regninger på leverancer og udført arbejde.
Økonomisk virksomhedsstyring Formålet er at give de studerende kendskab til økonomisk  

 virksomhedsstyring set fra den enkelte virksomheds synspunkt og sat i  

 relation til samfundsøkonomien som helhed, og i særdeleshed for virksomheder  

 med tilknytning til byggeri.
Juridiske emner Formålet er at give de studerende kendskab til visse love, retsregler og  

 aftaler m.v., som gælder for arbejdsmarkedet og for virksomheder med  

 tilknytning til byggeri i særdeleshed.
Afgangsprojekt Formålet er at give de studerende færdighed i at anvende, hvad han/hun har  

 lært i uddannelsen i en samlet projektering.
Projektet skal udtrykke den  

 studerendes færdigheder i fagene husbygning, bygningskonstruktion, bærende  

 konstruktioner, tekniske installationer, materialelære, byggeriets  

 planlægning og styring, og skal desuden udtrykke den studerendes evne til at  

 kombinere indlært stof fra forskellige fag.
Skolen fremskaffer grundlag for afgangsprojekterne.
Skolen fastsætter  

 eller godkender i samråd med de studerende projektemner.
Valgfrit speciale Faget er et selvstændigt fag i fortsættelse af undervisningen i de øvrige  

 fag.
Den studerende vælger i samråd med skolen emnet for speciale.
 Formålet er:
1. at give de studerende videregående kendskab til et  

 bestemt fagområde samt 2. at give de studerende færdigheder i den  

 selvstændige arbejdsform.
Særlige aktiviteter Formålet er at give de studerende et supplement til den øvrige  

 undervisning, f. eks. i form af foredrag, diskussioner eller studiekredse med  

 aktuel eller historisk belysning af tekniske, kunstneriske, økonomiske og  

 sociale emner.
 § 15.  Den studerende har pligt til at deltage i  

 undervisningen og til at følge skolens studie- og ordensregler.
 Stk. 2.  Udviser den studerende forsømmelighed i  

 studiet, eller overtræder den studerende skolens studie- og ordensregler, kan  

 skolen udelukke vedkommende fra at deltage i undervisningen eller i eksamen i  

 det semester, hvori forseelsen sker, eller kan i særligt grove tilfælde  

 indstille til direktoratet, at den studerende bortvises fra skolen, jfr. §  

 16.
 Stk. 3.  Den studerende kan anke skolens afgørelse om  

 udelukkelse fra undervisningen eller eksamen til direktoratet.
§ 16.  Direktoratet træffer afgørelse om bortvisning  

 af en studerende efter indstilling fra skolens leder.
Lærerrådet behandler  

 sagen inden indstillingen sker.
 Stk. 2.  Sager om bortvisning behandles således:
Lederen meddeler skriftligt den studerende og lærerrådet, at spørgsmålet  

 om bortvisning vil blive rejst, og redegør for sagens grundlag.
Samtidig  

 underretter lederen den studerende om hans/hendes rettigheder efter stk. 3,  

 og om at den studerende har ret til inden 5 dage at give en skriftlig  

 redegørelse.
Denne udsendes til medlemmerne af lærerrådet senest 2 dage, før  

 sagen behandles i rådet.
Den studerende har ret til mundtligt at uddybe sin  

 redegørelse og drøfte sagen med lærerrådet, inden rådet tager stilling til  

 sin udtalelse.
Lærerrådet afgiver sin udtalelse til lederen og en genpart til  

 den studerende.
Hvis lederen indstiller til direktoratet, at den studerende  

 skal bortvises, skal indstillingen ledsages af lærerrådets udtalelse,  

 protokollatet af mødet og en eventuel skriftlig redegørelse fra den  

 studerende med eventuelle supplerende bemærkninger.
Genpart af indstillingen  

 gives til den studerende.
Stk. 3.  Den studerende har ret til at få hjælp fra de  

 studerendes råd til at udfærdige den skriftlige redegørelse og til som  

 bisidder at møde med eller at lade sig repræsentere af et medlem af de  

 studerendes råd ved drøftelsen af sagen med lærerrådet.
Har den studerende  

 benyttet sig af denne ret, gives der de studerendes råd genpart af  

 lærerrådets udtalelse og lederens indstilling.
Stk. 4.  En studerende kan kun i ganske særlige tilfælde  

 udelukkes fra skolen, medens bortvisningen behandles.
Sådan udelukkelse skal  

 straks indberettes til direktoratet.
Eksamen § 17.  I byggeteknikeruddannelsen kan en studerende  

 normalt kun indstille sig til bedømmelse, hvis den studerende har deltaget i  

 undervisningen i et omfang, som skolen finder tilstrækkeligt, har afleveret  

 de skriftlige arbejder rettidigt og har fået arbejderne godkendt af de  

 pågældende lærere.
 Stk. 2.  Kan læreren (lærerne) ikke give den i stk. 1  

 nævnte godkendelse, afgør skolen sagen i samråd med de lærere, som har  

 undervist den studerende.
 § 18.  I byggeteknikeruddannelsen udarbejder den  

 studerende i hvert semester en tværfaglig opgave, jfr. § 12.
Stk. 2.  Ved afslutningen af hvert semester giver den  

 studerende en mundtlig redegørelse for opgavens besvarelse til de lærere, der  

 har undervist den studerende, og to censorer.
Lærerne stiller spørgsmål til  

 den studerende om opgaven.
 Stk. 3.  Den studerende får en samlet karakter for den  

 tværfaglige opgave og den mundtlige bedømmelse.
 § 19.  I bygningskonstruktøruddannelsen kan en  

 studerende normalt kun indstille sig til prøve og bedømmelse, hvis den  

 studerende har deltaget i undervisningen i et omfang, som skolen finder  

 tilstrækkeligt, har afleveret de skriftlige arbejder rettidigt og har fået  

 arbejderne godkendt af de pågældende lærere.
 Stk. 2.  Kan læreren (lærerne) ikke give den i stk. 1  

 nævnte godkendelse, afgør skolen sagen i samråd med de lærere, som har  

 undervist den studerende.
 § 20.  I bygningskonstruktøruddannelsens 1. del holder  

 skolen prøver og/eller bedømmelser i alle fag undtagen faget særlige  

 aktiviteter.
Stk. 2.  Direktoratet bestemmer, om prøven i det enkelte  

 fag skal være skriftlig eller mundtlig.
Direktoratet kan endvidere bestemme,  

 at en skriftlig prøve erstattes af et kursusarbejde, som kan være  

 tværfagligt.
Stk. 3.  Den studerende får en karakter for hver prøve  

 og bedømmelse.
Ved tværfaglige kursusarbejder kan direktoratet bestemme, at  

 den studerende får flere karakterer ved bedømmelsen.
Stk. 4.  Ved prøven eller ved bedømmelsen af et  

 kursusarbejde deltager de lærere, der har undervist den studerende, og en  

 censor.
Ved bedømmelsen af tværfaglige opgaver deltager dog to censorer.
§ 21.  Skolerne udpeger lærerne, som udarbejder  

 skriftlige opgaver til bygningskonstruktøreksamens 1. del.
Censorerne skal  

 godkende opgaverne.
 § 22.  I bygningskonstruktøruddannelsens 2. del  

 udarbejder den studerende i sidste semester et afgangsprojekt og et valgfrit  

 speciale, jfr. § 14.
Stk. 2.  Ved afslutningen af semestret giver den  

 studerende en mundtlig redegørelse for afgangsprojektets besvarelse til de  

 lærere, der har undervist den studerende, og to censorer.
Lærerne stiller  

 spørgsmål til den studerende om projektet.
 Stk. 3.  Den studerende får en skriftlig og en mundtlig  

 karakter for afgangsprojektet og en skriftlig karakter for valgfrit speciale.
 § 23.  Ved bedømmelsen af de studerendes præstationer  

 anvendes 13-skalaen efter bestemmelserne i §§ 1-4, stk. 2, i  

 undervisningsministeriets bekendtgørelse nr. 148 af 5. april 1971 om  

 karaktergivning ved de højere uddannelsesinstitutioner.
Stk. 2.  Karakteren for hver præstation fastsættes efter  

 forhandling mellem censor (er) og lærer(e). Hvis censor(er) og lærer(e) ikke  

 er enige om en fælles bedømmelse, giver hver en delkarakter.
Den endelige  

 karakter er middeltallet af delkarakterene afrundet til det nærmeste tal i  

 karakterskalaen.
Hvis middeltallet ikke svarer til et af tallene i  

 karakterskalaen, forhøjes det til nærmeste højere tal i skalaen, hvis  

 censor(erne) har givet den højeste karakter, jfr. dog stk. 3. Har censor  

 (erne) givet den laveste karakter, bliver karakteren for prøven dog det  

 nærmeste lavere tal i skalaen, jfr. dog stk. 3.
 Stk. 3.  Karaktererne 00 og 13 kan ikke gives ved  

 afrunding.
 § 24.  En studerende har bestået eksamen som  

 byggetekniker, hvis han/hun i hver af de tværfaglige opgaver ved  

 bedømmelserne mindst har fået karakteren 6.
 Stk. 2.  En studerende har bestået eksamen i  

 bygningskonstruktøruddannelsens 1. del, hvis han/hun har fået en  

 gennemsnitskarakter på mindst 6. Direktoratet kan desuden bestemme, at  

 karakterer i enkelte fag skal være mindst 6.
 Stk. 3.  En studerende har bestået eksamen som  

 bygningskonstruktør, hvis han/hun har bestået 1. del, og summen af  

 karaktererne for afgangsprojektet x3, mundtlig redegørelse for  

 afgangsprojektet x1 og valgfrit speciale x2 er mindst 36.
 § 25.  En studerende, der ikke har gennemført eller  

 bestået eksamen, jfr. dog stk. 3, kan genindstille sig til bedømmelse eller  

 prøve 2 gange.
 Stk. 2.  Direktoratet kan dispensere fra denne  

 bestemmelse, hvis særlige forhold taler herfor.
 Stk. 3.  Direktoratet fastsætter regler om sygeeksamen.
§ 26.  Direktoratet nedsætter efter indstilling fra  

 uddannelsesnævnet, jfr. § 32, en opgavekommission, der skal sikre et ensartet  

 uddannelsesniveau for byggeteknikeruddannelsen.
Kommissionen beskikkes for 3  

 år ad gangen.
 Stk. 2.  Opgavekommissionen består af fire medlemmer,  

 som normalt skal have tilhørsforhold til byggeteknikeruddannelsen.
Stk. 3.  Opgavekommissionen udarbejder vejledende  

 retningslinier, som skal have til formål løbende at koordinere og ajourføre  

 de tværfaglige øvelser og opgaver.
Retningslinierne skal bl.a. angive,  

 hvilken vægt hvert fagområde får i opgaverne.
§ 27.  Direktoratet nedsætter efter indstilling fra  

 uddannelsesnævnet, jfr. § 32, en eksamenskommission, som skal bestå af en  

 formand og yderligere 3 medlemmer.
Disse skal repræsentere uddannelsernes  

 faglige områder.
Kommissionens medlemmer må normalt ikke have tilhørsforhold  

 til en teknisk skole, som uddanner byggeteknikere eller  

 bygningskonstruktører.
Kommissionen beskikkes for 5 år ad gangen.
Ingen kan  

 fungere som medlem efter det fyldte 70. år.
 Stk. 2.  Eksamenskommissionen har til opgave at overvåge  

 eksamensniveauet, at træffe bestemmelser om eksamensforløbet og at afgive  

 indstilling til direktoratet om beskikkelse af censorer, jfr. § 28.  

 Eksamenskommissionen afgiver efter hver eksamenstermin beretning til  

 uddannelsesnævnet.
§ 28.  Direktoratet beskikker censorer efter  

 indstilling fra eksamenskommissionen for 5 år ad gangen.
Censorerne er fælles  

 for alle skoler.
Ingen kan fungere som censor efter det fyldte 70. år.
Stk. 2.  Eksamenskommissionen bestemmer, hvordan  

 arbejdet fordeles mellem censorerne.
Censorerne afgiver kun beretning til  

 eksamenskommissionen om eksamensforløbet, hvis særlige forhold taler derfor.
 Stk. 3.  Normalt kan ingen medvirke som censor ved en  

 skole, hvortil han/hun har tilhørsforhold.
 § 29.  Skolen indfører eksamenskaraktererne og det  

 endelige eksamensresultat i en eksamensprotokol.
Stk. 2.  Skolen udsteder eksamensbevis for  

 byggeteknikere og bygningskonstruktører.
Direktoratet fastsætter bevisets  

 form og indhold.
 § 30.  Direktoratet fastsætter de nærmere regler om  

 bedømmelse, prøver og om de studerendes ret til at gå et eller flere semestre  

 om.
Specialkursus § 31.  Direktoratet kan bestemme, at skoler med  

 uddannelse til byggetekniker og bygningskonstruktør kan gennemføre  

 specialkursus.
Uddannelsesnævn og undervisningsudvalg § 32.  Direktoratet nedsætter efter forhandling med de  

 interesserede parter et uddannelsesnævn for byggetekniker- og  

 bygningskonstruktøruddannelsen.
Der skal være lige mange arbejdsgiver- og  

 arbejdstagerrepræsentanter i nævnet.
 Stk. 2.  Nævnet vælger en formand og en næstformand  

 blandt medlemmerne og fastsætter selv sin forretningsorden.
 Stk. 3.  Nævnet er rådgivende for direktoratet i alle  

 spørgsmål, der vedrører uddannelserne efter bekendtgørelsen, og kan selv  

 optage spørgsmål om uddannelserne til behandling og afgive indstilling til  

 direktoratet.
 § 33.  Skolens bestyrelse nedsætter i samråd med de  

 interesserede faglige kredse, herunder faglige organisationer, et  

 undervisningsudvalg for byggetekniker- og bygningskonstruktøruddannelserne.  

 Desuden bør udvalget have medlem(mer), der har gennemgået uddannelsen(rne).
 Stk. 2.  Udvalget er rådgivende for skolen i alle  

 spørgsmål, der vedrører undervisningen, ligesom det formidler forbindelsen  

 mellem studerende og erhverv under uddannelsen og ved dennes afslutning.
 Uddannelsesforsøg m.v.
§ 34.  Direktoratet kan efter forhandling med  

 uddannelsesnævnet tillade, at bekendtgørelsens bestemmelser fraviges som led  

 i forsøg.
Tilladelse gives for en begrænset tid på grundlag af en  

 forsøgsplan.
Tilladelsen forudsætter, at skolen indsender rapport om  

 forsøget.
§ 35.  Direktoratet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
Dispensation gives på grundlag af en indstilling fra vedkommende  

 skole.
Hvis ansøgningen angår uddannelsens indhold eller eksamen, skal  

 uddannelsesnævnet høres, inden direktoratet afgør sagen.
Ikrafttræden og overgangsbestemmelser § 36.  Bekendtgørelsen har virkning fra  

 undervisningsåret 1980-81.
 Stk. 2.  Bekendtgørelse nr. 307 af 31. august 1966 om  

 uddannelse af byggeteknikere og bygningskonstruktører ophæves.
 Stk. 3.  For de studerende, der har begyndt studiet før  

 undervisningsåret 1980-81 gælder de hidtidige regler fortsat dog med de  

 ændringer heri, som direktoratet eventuelt fastsætter som  

 overgangsbestemmelser.
