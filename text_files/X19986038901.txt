 Voldgiftssag afgjort af Voldgiftsnævnet  

 for bygge- og anlægsvirksomhed.
Aftalegrundlaget Under denne sag, der er indbragt for Voldgiftsnævnet  

 for Bygge- og Anlægsvirksomhed ved klageskrift modtaget den 30.april  

 1997, har klageren nedlagt påstand om, at indklagede tilpligtes at  

 betale 150.000 danske kr. med sædvanlig procesrente fra sagens  

 modtagelse i Voldgiftsnævnet.
 Indklagede har principalt påstået afvisning,  

 subsidiært frifindelse og mere subsidiært frifindelse mod  

 betaling af et af Voldgiftsretten fastsat mindre beløb.
Ved entreprisekontrakt af 25.september 1995 mellem  

 klageren og en tidligere entreprenør, påtog sidstnævnte  

 sig som entreprenør at udføre den aftalte entreprise, for i alt  

 5,25 mio. danske kr.
I entreprisekontrakten var " Almindelige  

 Betingelser " 1992 vedtaget.
Kontrakten var for entreprenøren  

 underskrevet af den fungerende underentreprenør.
Efter at parterne  

 havde korresponderet om misligeholdelse fra entreprenørens side, blev  

 kontrakten ved anbefalet skrivelse af 25.september 1996 ophævet af  

 klageren.
Der er fremlagt dokumentation for afsendelse af et anbefalet brev  

 til entreprenøren og en kuvert med påtegning " ej  

 avhämtad ".
Herefter forhandlede klageren med  

 underentreprenøren på vegne af indklagede om en  

 entreprisekontrakt til færdiggørelse af arbejdet.
Der er  

 fremlagt uunderskrevet udkast til entreprisekontrakt af 25.september  

 1996,entreprisekontrakt af 8.oktober 1996 underskrevet på klagerens  

 vegne og af underentreprenøren på indklagedes vegne.  

 Underskrifterne er ikke dateret, og kontrakten fremstår som en telefax  

 afsendt af klagerens advokat den 8.oktober kl.9.33. Herudover er der fremlagt  

 et yderligere eksemplar af samme entreprisekontrakt af 8.oktober 1996,  

 underskrevet den 10.oktober for klageren, men ikke underskrevet for  

 indklagede.
Dette eksemplar af entreprisekontrakten fremstår som et  

 almindeligt dokument, d.v.s. ikke som en telefax.
I alle eksemplarer er  

 Almindelige Betingelser 1992 anført som vedtaget.
 Der er endvidere fremlagt bankgaranti i fotokopi stilet  

 til klageren fra banken.
Indklagede udførte størstedelen af det i  

 entreprisekontrakten anførte arbejde.
Der opstod imidlertid  

 løbende problemer mellem klageren og indklagede herom.  

 Uoverensstemmelserne blev forhandlet skriftligt mellem klagers bygmestre og  

 indklagedes daværende advokat.
I skrivelse af 20.december 1996 til  

 advokaten anfører klagers bygmestre således :
 "Vedr. entrepriseaftale.
 Vi har på baggrund af Deres skrivelse af 10.december  

 1996 endnu en gang gennemgået vores opgørelse af krav.
På den baggrund har vi udarbejdet vedlagte bilag A,  

 hvoraf byggeledelsens holdning til Deres kommentarer fremgår.
Som De  

 vil se har vi revideret vores krav på nogle punkter, hvor vi har fundet  

 Deres indsigelse berettiget.
Men på størstedelen af punkterne  

 må vi fastholde vores krav, som også er rejst på  

 byggemøderne.
Vi har i videst muligt omfang vedlagt dokumentation for  

 vores krav.
På visse punkter er det endnu ikke muligt, idet de  

 relevante fakturaer ikke er modtaget endnu.
Som det fremgår af side 1 på vores  

 byggemødereferater skal indsigelser imod indholdet af disse  

 fremsættes skriftligt.
Når dette ikke er sket, må vi anse  

 det som en accept af de for firmaets entreprise nævnte forhold.
 Den reviderede opgørelse viser, at vi har et samlet  

 modregningskrav på 320.963 danske kr. ekskl. moms.
 Som det fremgik af vores opstilling den 3.december 1996  

 mener vi, at klager kan afkræves både dagbod og  

 erstatninggsansvar for den opståede forsinkelse siden den nye kontrakt  

 blev indgået den 10.oktobet 1996. Dette krav er ikke medtaget i  

 opgørelsen, men vi forbeholder os fortsat ret til at rejse kravet  

 overfor firmaet.
Det er vores forventning, at klager færdiggør  

 sin entreprise efter nærmere aftale med byggeledelsen umiddelbart efter  

 nytår.
Skulle dette ikke være tilfældet vil vi forbeholde  

 os ret til at lade arbejdet udføre for selskabets regning af andre  

 entreprenører.
Vi skal for god ordens skyld anføre, at der i  

 så fald kan blive tale om et erstatningsansvar.
 ..
 Slutteligt vil vi ikke undlade at udtrykke vores skuffelse  

 over at indklagede ikke har kunnet leve op til den indgåede aftale vi  

 indgik med firmaet den 10.oktober 1996. Aftalen blev netop indgået med  

 firmaet for at slippe for de tidligere problemer, der har været med  

 entreprisen og den tidligere kontraktpartner.
 ..".
 I bilag A til denne skrivelse gennemgås på 6  

 sider klagerens krav mod indklagede.
Indklagede genoptog ikke arbejdet, ligesom hans  

 daværende advokat heller ikke reagerede.
Derfor rykkede klagerens  

 advokat den 6.februar 1997 indklagedes daværende advokat, der den  

 19.februar 1997 svarede følgende :
" Angående entreprenadavtal På uppdrag av indklagede tillskriver jag Er i  

 anledning av Ert brev dateret 1997 02 06.
 Indklagede bestrider kontraktsbrott.
 Kravet från klager har vi tidligare bemött och  

 har sedan dess ej ändrat ståndpunkt.
 Indklagede har under hela tidsperioden varit villig, och  

 är fortfarende villig att utföra entreprenadarbete efter klagers  

 önskemål, men en förutsättning har hela tiden varit att  

 få betalt för utfört arbete utan avdrag för  

 påstådd försening som sakner rättslig grund.
Der är indklagedes uppfattning att klager under hela  

 entreprenadtiden underlätit att utbetala ersättning för  

 utfört arbete på grunder som sakner relevans." Ved skrivelse af 25.februar 1997 ophævede klagerens  

 advokat herefter entreprisekontrakten og anmodede samme dag banken om at  

 få udbetalt garantibeløbet på 150.000 danske kr.
Efter at  

 have rykket banken for udbetalingen, modtog advokaten følgende  

 skrivelse af 11.marts 1997 fra banken :
 "Indklagede har på sätt fremgår av  

 bilagda brev av den 10,mars 1997 från bolagets ombud bestritt klagers  

 krav av den 25.februari 1997 under rubricerade bankgaranti.
Med anledning häräf får vi meddela att  

 så länge och til den del förhållandet mellan indklagede  

 og klager är tvistigt banken inte kan verkställa någon  

 betalning under bankgaratin. " Af det vedlagte brev af 10.marts 1997 fra indklagedes  

 advokat til banken fremgik det, at indklagede nu havde skiftet advokat.
Den  

 nye advokat anførte i brevet bl.a. :
" Härmed får jag  anmäla mig som  

 ombud for indklagede ..
 Det av klager framförda kravet bestrides i sin  

 helhet, varför banken härmed anmodas att icke utbetala något  

 belopp til byggherren med stöd av rubricerade bankgaranti.
Rubricerade bankgaranti har nämligen av indklagede  

 aldrig överlämnats till modparten, eftersom det entraprenadkontrakt  

 av den 10.oktober 1996, vilket garantin avsåg, aldrig kom at bli  

 gällande mellan parterna.
Dette innebär sålunda att  

 bankgarantin i original fortfarande finns förvarad hos indklagede och  

 det ifrågavarande entreprenadavtalet i original har därför  

 heller aldrig översänts til klager utan finns in min huvudmans  

 besittning.
Det avtal, som legat till grund för parternas  

 mellanhavanden, har därför grundat sig på det ursprungliga  

 avtalet av den 25september 1995 .., vilket det nya avtalet var tänkt att  

 ersätta.
Ett av skälen till varför det nya avtalet aldrig  

 kom till stånd var ett krav från min huvudmans sida att  

 byggeledaren för klager skulle bytas ut och att, en hos indklagede  

 ansat, istället skulle vara byggledare för projektet.
Dessutom  

 ägde ej heller klager eller underentreprenøren behörighet  

 att bryta det ursprungliga avtalet utan indklagedes godkännande.
 Klager har sålunda fräckheten att gentemot  

 banken åberopa en kopia av bankgarantin väl medvetna om att de  

 aldrig erhållit originalet i sin besitning.
.." Indklagede havde ikke inden dette tidspunkt bestridt, at  

 arbejdet var blevet udført i henhold til en entreprisekontrakt  

 indgået direkte mellem klageren og indklagede.
 Der er afgivet forklaring af en ansat hos klager og af  

 indklagede.
Repræsentanten fra klager har bl.a. forklaret, at  

 han er ansat hos klager.
Indklagede fungerede personligt som  

 underentreprenør for den første entreprenør under den  

 oprindelige entreprisekontrakt.
Da dette oprindelige arbejde blev  

 stærkt forsinket, var man den 25.september 1996 nødt til at  

 ophæve kontrakten.
Indklagede tilbød selv at lade sit eget  

 selskab fortsætte som entreprenør.
De prissatte i  

 fællesskab det manglende arbejde til 575.000 danske kr.
Den  

 25.september forelå der et udkast til en ny entreprisekontrakt mellem  

 klageren og indklagede.
Vidnet fik at vide, at indklagede havde stillet  

 sikkerhed over for banken i forbindelse med den garanti på 315.000  

 danske kr., der var stillet i henhold til den oprindelige entreprisekontrakt  

 fra 1995. Dette forhold blev indgående drøftet i forbindelse med  

 den nye entreprisekontrakt, og man nåede til enighed om, at den  

 tidligere garanti skulle frigives i forbindelse med at klageren nu stillede  

 en ny bankgaranti på 150.000 danske kr.
Det var ikke muligt for  

 indklagede at stille mere sikkerhed.
Den 8.oktober 1996 om aftenen gik man  

 den entreprisekontrakt igennem, som klagerens advokat samme dag havde  

 telefaxet, efter at den var blevet rettet i overensstemmelse med  

 forhandlingerne med indklagede.
Der var fuldstændig enighed om  

 indholdet, og de skrev begge under på faxen.
Det var aftalen, at  

 advokaten ville fremsende den "originale" entreprisekontrakt med  

 posten.
Vidnet skrev også den "originale" entreprisekontrakt  

 under den 10.oktober 1996 og gav den til indklagede, der nu skulle tale med  

 banken.
Det fortsatte arbejde var vistnok allerede da i fuld gang.
Han glemte  

 i farten at få den originale kontrakt tilbage underskrevet ag  

 indklagede.
Der blev foretaget stadeopgørelse en gang om ugen som  

 grundlag for udbetalinger til indklagede.
Den 30.oktober 1996 modtog vidnet a  

 contobegæring nr.2 fra indklagede.
Vidnet sagde til indklagede, at han  

 først kunne få penge, når bankgarantien forelå.  

 Vidnet fik da en kopi af garantien af indklagede, der derefter fik sine  

 penge.
Indklagede sagde, at han var hårdt presset økonomisk.  

 Arbejdet skred planmæssigt frem i oktober, men derefter opstod der  

 forsinkelser, og i december stoppede arbejdet.
Indklagede har bl.a. forklaret, at han var ansat som  

 arbejdsleder hos den første entreprenør.
Denne lejede hans folk  

 til at udføre entreprisen.
Der blev ikke indgået nogen ny  

 entreprisekontrakt mellem klageren og indklagede til afløsning af den  

 oprindelige fra 1995. Der er korrekt, at han personligt hæftede for den  

 oprindelige bankgaranti, der ikke længere er gældende.
Han skrev  

 under på telefaxen den 8.oktober 1996 udelukkende for at kunne få  

 penge fra klager.
Det var på trods af underskriften hans opfattelse, at  

 der var tale om et udkast.
Han havde svært ved at komme overens med  

 byggelederen, og det var for ham en forudsætning at denne byggeleder  

 kom væk.
Da dette ikke skete, besluttede han   uden meddelelse til  

 klageren   ikke at sende kontrakten tilbage i underskrevet stand.
Han har  

 muligvis afleveret en kopi af den nye bankgaranti til klageren.
I oktober  

 måned kom de første økonomiske krav fra klageren.
Omkring  

 nytår havde han ca. 90.000 danske kr. til gode.
Han vil tro, at han har  

 modtaget ca. 200.000 danske kr. fra klageren.
Adspurgt om, hvorfor hverken  

 han selv eller hans daværende advokat ikke straks, da uenighederne  

 opstod, har gjort gældende, ar der ikke var indgået en  

 entreprisekontrakt direkte mellem klageren og indklagede, udtaler vidnet, at  

 det kan han ikke forklare med andet end tidsnød.
Klageren har til støtte for sin  

 påstand nærmere anført, at der er indgået en  

 bindende entreprisekontrakt ved indklagedes underskrivelse af telefaxen af  

 8.oktober 1996, og parterne  har ikke efter denne dato forhandlet om  

 indholdet af entreprisekontrakten.
Indklagedes arbejde er udført og  

 betalt i henhold til entreprisekontrakten, og indklagede har foranlediget, at  

 banken har udstedt en garanti i overensstemmelse med entreprisekontraktens  

 bestemmelser herom.
Kontrakten indeholder en henvisning til "Almindelige  

 Betingelser" 1992. Der er således aftalt voldgift imellem  

 parterne.
Hertil kommer, at indsigelsen om den manglende  

 entreprisekontrakt først er fremsat den 10.marts 1997, efter at  

 indklagede havde skiftet advokat, og længe efter at indklagede havde  

 forladt pladsen.
Det fremgår klart af korrespondancen med den  

 oprindelige advokat, at såvel klageren som indklagede uden videre lagde  

 til grund, at der var indgået en entreprisekontrakt.
Diskussionerne  

 vedrørte alene spørgsmålet om, hvorvidt der forelå  

 "kontraktsbrott".
Indklagede har til støtte for sin  

 afvisningspåstand nærmere anført, at der ikke er  

 indgået nogen entreprisekontrakt mellem parterne, idet kontrakten  

 dateret den 10.oktober 1996 aldrig er underskrevet af indklagede.
Der er  

 tværtimod af indklagede taget forbehold om, at der skulle  

 indsættes en anden byggeledelse, ligesom garantien skulle endeligt  

 på plads.
Derfor er arbejdet udført uden kontrakt.  

 "Almindelige Betingelser" 1992 er således ikke vedtaget af  

 parterne.
Voldgiftsretten har derfor ikke kompetence til at træffe  

 afgørelse i sagen.
 Indklagede har til støtte for sin  

 frifindelsespåstand nærmere anført, at klageren ikke har  

 godtgjort at have et krav på 150.000 danske kr. mod indklagede.
 Voldgiftsretten skal udtale :
 Da den pr. telefax fremsendte entreprisekontrakt dateret  

 den 8.oktober 1996 er underskrevet af begge parter, foreligger der en for  

 begge parter bindende aftale, herunder også om evt. uoverensstemmelser  

 skal afgøres af Voldgiftsnævnet for Bygge- og  

 Anlægsvirksomhed.
 Efter den af klageren fremlagte opgørelse over sine  

 krav på i alt 320.963 kr. ekskl. merværdiafgift 25% mod  

 indklagede, der ikke under voldgiftssagen har søgt at  

 imødegå kravets størrelse, lægger voldgiftsretten  

 til grund, at klageren har et krav på mindst 150.000 danske kr. mod  

 indklagede.
 Voldgiftsretten tager derfor klagerens påstand til  

 følge.
 THI BESTEMMES :
 Inden 14 dage skal indklagede til klageren betale 150.000  

 danske kr. med tillæg af sædvanlig procesrente fra den 30.april  

 1997.
 Inden samme frist skal indklagede til klageren betale  

 sagsomkostninger med 20.000 danske kr. og til voldgiftsretten betale samtlige  

 voldgiftsrettens omkostninger efter særskilt opgørelse.
