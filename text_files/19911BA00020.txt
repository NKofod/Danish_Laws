Nr BSF 20 Forslag til folketingsbeslutning om kontraktafvænning af narkomaner Fremsat af Tom Behnke (FP) Aage Brusgaard (FP) Køpke Christensen (FP) Pia  

 Kjærsgaard (FP) den 12. november 1991 Folketinget opfordrer regeringen til at fremsætte lovforslag, der sikrer:
- at der i behandlingen af narkomaner gives mulighed for indgåelse af  

 kontraktafvænning, - at behandlingscentrene efter indgåelse af kontrakt med narkomanen gives  

 mulighed for at tilbageholde narkomanen i et nærmere fastsat tidsrum i  

 forbindelse med abstinenser og trang til narkotika.
Bemærkninger til forslaget Narkomisbruget i Danmark har et omfang, der kræver, at Folketingets  

 snarest gør noget ved problemet.
Når en narkoman går i behandling, har han/hun ofte fået sit stof  

 umiddelbart inden, han/hun henvender sig på behandlingscentret.
I den fase  

 tænker narkomanen relativt klart og kan se det fornuftige i at blive  

 afvænnet.
Hvis en narkoman ønsker at blive afvænnet, kan narkomanen enten vælge at  

 henvende sig til sin læge og få medicin, f.eks. metadon, der fjerner  

 abstinenserne uden at give »suset«, altså en slags narko, eller  

 vælge at indskrive sig på en institution, hvor der ikke gives anden medicin  

 end den, narkomanen har behov for for at overleve og for at behandle  

 følgesygdomme.
På behandlingscentrene er det dog ofte nødvendigt at bruge  

 metadon i nedtrapningsøjemed.
Forskellen på brug af metadon i en institution  

 og hos en praktiserende læge er, at lægen ikke i samme grad har mulighed for  

 at fastlægge en nedtrapningsplan og sørge for, at den overholdes.
 Metadon kan på den måde være positivt i en nedtrapningssituation, men  

 absolut negativt, hvis det udelukkende skal bruges til at holde livet gående  

 for en narkoman, da dagsrationen så ofte gradvis forhøjes.
Nogle praktiserende læger bruger også andre præparater, f.eks.
Temgesic,  

 som er langt mere behæftet med bivirkninger, og som i enkelte tilfælde  

 bevirker, at narkomanen begår selvmord.
Nogle narkomaner ønsker at tage det, man populært kalder en »kold  

 tyrker« (efter amerikansk - cold turkey, en afvænning, hvor narkomanen  

 hverken får narkotika eller erstatningspræparater), idet behandling med  

 f.eks. metadon kan give ubehagelige bivirkninger for narkomanen.
Ofte består  

 bivirkningerne i sløvning af hjernen, ligesom der også rokkes ved  

 narkomanernes stofskifte med vægttab til følge.
Det er dog ofte nødvendigt at  

 bruge metadon i behandlingens indledende fase men med en efterfølgende hurtig  

 nedtrapning.
F.eks. risikerer hærdede narkomaner at dø, hvis de tager en  

 »kold tyrker«.
En »kold tyrker« er erfaringsmæssigt meget anstrengende for  

 kroppen.
Patienten bliver fysisk afkræftet som følge af opkastninger og meget  

 voldsomme temperatursvingninger.
Ofte forekommer svære motoriske  

 forstyrrelser i forlængelse af en »kold tyrker«, hvilket resulterer  

 i uafbalancerede bevægelser og i grelle tilfælde svære fald.
Ydermere har  

 hovedparten af alle narkomaner haft et sideløbende og omfattende  

 medicinmisbrug.
De pågældende narkomaner vil i lang tid som følge af kroppens  

 oplagrede medicindepoter være i risikogruppen for dødelige krampeanfald.
Endvidere er en »kold tyrker« psykisk meget anstrengende.
En  

 »kold tyrker« giver i en periode på 3-10 dage en følelse af, at  

 »toppen af hovedet er ved at lette«.
De psykiske symptomer, som  

 optræder meget voldsomt i forbindelse med en »kold tyrker«, er  

 koncentrationsbesvær, rystelser, søvnløshed, tankemylder, forvirring, angst  

 for sindssyge, paranoia, depression, modløshed, håbløshed, mareridt og  

 aggression.
De psykiske abstinenser varer i en længere periode end de fysiske  

 abstinenser, enkelte af de nævnte symptomer kan vare ved i adskillige år,  

 hvis de forbliver ubehandlede.
De ressourcer, såsom koncentrationsbesvær, sindsro, interesse og mod, som  

 skal bruges i tilegnelsen af information og redskaber med henblik på at  

 tackle en stoffri tilværelse, er således ikke til stede.
Metadon kan derfor  

 være et nyttigt redskab i afvænningen, men det skal bruges rigtigt.
 Oplevelsen af en »kold tyrker« beskrives bedst i følgende citat,  

 som er skrevet af en narkoman, som har prøvet det selv.
»Når man påbegynder en »kold tyrker« får man først kraftige  

 fysiske abstinenser i form af opkastninger, næse og øjne løber i vand, og man  

 føler sig ude af stand til at foretage sig noget som helst, da hele kroppen  

 føles tung og lad.
Denne periode kan variere af længde og styrke, afhængig af  

 hvor meget og hvor længe man har taget heroin.
Desuden har man under hele  

 dette forløb kun een ting i hovedet, - et fix; men dog er man ofte så syg, at  

 man ikke kan gøre noget.
Efter den fysiske nedtur begynder den psykiske for alvor.
Alt, hvad man  

 tænker, gør og foretager sig, drejer sig om junk.
Det bliver til en krig i  

 hovedet, om man skal eller ikke skal tage junk igen, det er, som hele kroppen  

 skriger efter et fix, og man får sjældent ro i kroppen, før man får et fix.
De fleste junkier betegner den psykiske nedtur som værre end den fysiske,  

 da den fysiske kan overstås på måske 4-5 dage, eventuelt en uge, men nogle  

 gange flere uger, mens den psykiske kan vare i flere måneder eller år! Og derfor vil man i 99 pct. af tilfældene falde i vandet igen.
Medmindre  

 man finder en ordentlig behandling.' Metadonbehandlingen skal være under nøje kontrol af en læge og vil normalt  

 vare i 2-3 uger.
På den måde får patienterne en blød landing i forhold til de  

 fysiske og psykiske abstinenser.
Samtidig med denne nedtrapning er det  

 ligeledes nødvendigt med motion, god og nærende kost og regelmæssig hvile.
 Ved en gradvis nedtrapning får narkomanen mod på behandling og får  

 mulighed for at styre sin trang til nyt stof.
 I behandlingen af narkomaner gælder det om hurtigst muligt at få renset  

 kroppen for det narko, der med tiden har ophobet sig i fedtvævet, og det  

 gælder om at få hjernen til at fungere normalt uden indtagelse af narko.
Efter den første overnatning på behandlingscentret melder abstinenserne  

 sig, hvis der ikke gives alternative og kompenserende stoffer, og narkomanen  

 tænker ikke længere klart.
Det eneste, han/hun tænker på, er at få noget  

 stof, så kroppen kan slappe af igen.
Narkomanen tænker derfor ikke længere rationelt og kan ikke længere indse  

 det fornuftige i at blive afvænnet.
Metadonen er i denne fase et udmærket  

 præparat til at give narkomanen selvkontrol.
Trangen til narkotika slipper narkomanerne aldrig af med, men de kan lære  

 at leve med trangen uden at tage nyt stof.
Det kræver dog en langsigtet  

 behandling.
Under hele dette behandlingsforløb kan der fra tid til anden  

 opstå et desperat behov hos narkomanen for at få narkotika.
Afstanden mellem  

 behovene bliver længere og længere, efterhånden som behandlingen skrider  

 frem, og ved en korrekt behandling kan narkomanen selv lære at styre sit  

 behov uden at tage nyt stof.
 Det er derfor nødvendigt at udforme en ordning, hvor narkomanen ved  

 påbegyndelse af behandling får en frivillig mulighed for at skrive under på  

 en kontrakt, hvorefter det er muligt for behandlingscentret at tilbageholde  

 patienten i de perioder, hvor trangen til narkotika opstår.
Når nedtrapningen er overstået, skal muligheden for at tilbageholde  

 patienten gradvis mindskes, da det efterhånden bliver mere og mere sjældent  

 at skulle benytte tilbageholdelse.
I de perioder, hvor patienten tænker  

 relativt fornuftbetonet, skal vedkommende have mulighed for at springe fra,  

 hvis han/hun på de tidspunkter absolut vil ud af behandlingen.
 Behovet er derfor kort sagt at få mulighed for indførelse af  

 kontraktafvænning, der giver mulighed for at tilbageholde patienten i de  

 perioder, hvor trangen til narkotika opstår.
Før enhver tilbageholdelse skal en læge godkende, at tilbageholdelsen  

 sker.
Vurderingen skal ske på baggrund af patientens sindstilstand.
Hvis  

 ønsket om at forlade behandlingen er et fornuftbetonet og reelt ønske, som  

 ikke kun har til formål at komme ud og få nyt stof, skal tilbageholdelse ikke  

 kunne anvendes.
 Loven bør udformes, så den dækker de første 6 måneder af behandlingen, da  

 patienten efter denne tid som regel er så stabiliseret, at fornuften kan  

 sejre.
 De enkelte perioder, hvor tilbageholdelse er nødvendigt, må ikke vare  

 længere end nødvendigt og bør ikke overstige 48 timer, idet patienten på 48  

 timer normalt når at stabilisere sig.
 Indgåelse af en kontrakt skal overværes af en læge, der skal attestere, at  

 narkomanen er så fornuftbetonet, at det er et reelt ønske at komme i  

 behandling på de stillede betingelser.
 Det er forslagsstillernes ønske, at justitsministeren skal have  

 kompetencen til at fastsætte de nærmere regler for, hvornår der kan skrides  

 til tilbageholdelse, i hvor lang tid det skal være muligt, og under hvilke  

 former det skal være tilladt.
Der henvises desuden til bemærkningerne til beslutningsforslag nr.
B 21 om  

 finansiering af behandling af narkomaner.
