I medfør af § 10, § 18a, stk. 4, § 30a og § 33, stk. 4, i lov om landbrugsejendomme, jf. lovbekendtgørelse nr. 504 af 17. juli 1989 § 1.  Fra 2 til 5 ejere eller forpagtere af  

 landbrugsejendomme kan aftale helt eller delvis at drive deres bedrifter i  

 fællesskab.
 Stk. 2.  Som deltagere i driftsfællesskabet kan optages  

 ejere og forpagtere af de omfattede ejendomme og disses ægtefæller samt  

 ansatte med hovedbeskæftigelse ved den af driftsfællesskabet omfattede  

 produktion.
 Stk. 3.  Den fælles drift kan kun omfatte arealer, som  

 ejes af deltagerne, eller som en deltagende ejer eller forpagter personligt  

 ville kunne forpagte og inddrage i samdrift efter bestemmelserne i  

 landbrugslovens §§ 9, 11 og 12. Endvidere må afstanden fra hver deltagers  

 bopæl til ejendommenes jorder som regnet i lovens § 9 ikke overstige 25 km.
 Stk. 4.  Kravet om, at erhververen selv driver  

 ejendommen, i landbrugslovens § 16, stk.1, nr. 5, er ikke til hinder for  

 erhververens deltagelse i et driftsfællesskab.
 § 2.  Den fælles drift kan varetages af et  

 interessentskab eller et aktie- eller anpartsselskab, der fuldt ud ejes af de  

 i § 1, stk. 2, nævnte deltagere.
 § 3.  Etablering af et driftsfællesskab efter § 1 sker  

 ved skriftlig overenskomst med angivelse af, hvilke ejendomme eller dele  

 heraf og hvilken produktion, der er omfattet af driftsfællesskabet.
Stk. 2.  Det skal af overenskomsten fremgå, Stk. 3.  Den i stk. 2, nr. 1, anførte bestemmelse er  

 ikke til hinder for, at udlodning af overskud sker efter en rimelig aflønning  

 af de indskudte produktionsfaktorer.
Stk. 4.  Bestemmelserne i landbrugslovens § 11, stk. 3  

 og 4, finder anvendelse på overenskomsten om driftsfællesskab.
Dog erstattes  

 bestemmelse om forpagtningsafgiftens størrelse af bestemmelse om aftalens  

 økonomiske virkninger for parterne.
 Stk. 5.  Kopi af overenskomsten skal inden 4 uger efter  

 aftalens indgåelse sendes til jordbrugskommissionen.
 § 4.  Ud over de i §§ 1-3 nævnte tilfælde kan  

 driftsfællesskaber etableres efter jordbrugskommissionens tilladelse.
§ 5.  Deltagerne i et driftsfællesskab i  

 overensstemmelse med §§ 1-4 kan af jordbrugskommissionen meddeles tilladelse  

 til i sameje at erhverve de ejendomme, der omfattes af den fælles drift, hvis  

 mindst en af deltagerne i driftsfællesskabet er lovlig ejer eller opfylder  

 betingelserne for personlig erhvervelse af ejendommen.
Samejet kan alene  

 opretholdes, så længe driftsfællesskabet fortsættes.
 Stk. 2.  Efter etablering af samejet kan ændringer i  

 deltagerkredsen eller en deltagers indtræden som ejer eller medejer af anden  

 landbrugsejendom kun ske efter jordbrugskommissionens tilladelse.
§ 6.  Med bøde straffes den, der overtræder § 5, stk.  

 2., samt øvrige vilkår, der er meddelt i forbindelse med tilladelser efter  

 bekendtgørelsen.
Overtrædelser af bekendtgørelsen i øvrigt straffes efter  

 omstændighederne i medfør af lovens § 33.
 Stk. 2.  For overtrædelser begået af et selskab, kan der  

 pålægges selskabet som sådant bødeansvar.
 § 7.  Bekendtgørelsen træder i kraft 1. januar 1990.
