Udgiveren af en årbog forespurgte, om det var i strid med  

 markedsføringslovens § 8, at gennemføre en lodtrækning i forbindelse med en  

 læser-enquete i bogen.
Da bogens indhold var domineret af annoncer i forhold  

 til redaktionelt stof, og da forlaget havde egen vareekspedition, hvor man  

 kunne bestille varer, der var omtalt i årbogens annoncer, udtalte  

 forbrugerombudsmanden, at årbogen måtte betragtes som et postordrekatalog, og  

 at den planlagte konkurrence ville være i strid med markedsføringslovens § 8.  

 Forbrugerombudsmanden udtalte samtidig, at en publikation, der kommer een  

 gang om året, ikke kan betegnes som et periodisk skrift.
Udgiveren af en årbog for søsport har spurgt, om det var i strid med § 8  

 at gennemføre en lodtrækning i forbindelse med en læser-enquete i bogen, der  

 udgives i samarbejde med to sportsorganisationer.
Det fremgik af sagen, at  

 bogens indhold var domineret af annoncer i forhold til det redaktionelle  

 stof, og at forlaget havde egen vareekspedition, hvor medlemmerne kunne  

 bestille varer, der var omtalt i annoncerne i årbogen.
 Forbrugerombudsmanden udtalte, at årbogen måtte betragtes som et  

 postordrekatalog, og den planlagte konkurrence ville derfor være stridende  

 mod § 8, stk. 1.
 For fuldstændighedens skyld blev det yderligere nævnt, at en publikation,  

 der kommer een gang om året, ikke kan betegnes som et periodisk skrift.
 (* 1) Offentliggjort i forbrugerombudsmandens årsberetning 1975-1977, side  

 81, nr. 2.
