Offererstatningslovens § 10  manglende medvirken til politiets opklaring af sagen, nævnets j.nr. 18-520-01929 Ansøger blev overfaldet af to ukendte gerningsmænd, hvorefter han fik store skader og blev indlagt på hospital.
Politiet indstillede efterforskningen i sagen, da det ikke var muligt at identificere gerningsmændene.
Politiet begrundede afgørelsen med, at det efterfølgende ikke har været muligt at komme i kontakt med ansøger og træffe aftale om en afhøring.
Det havde endvidere ikke været muligt for politiet at fastlægge det nøjagtige gerningssted, og det havde derfor heller ikke været muligt at søge efter fysiske eller tekniske spor.
Nævnet fandt, at der ikke var grundlag for afslag på grund af ansøgers manglende medvirken til opklaring af sagen.
Nævnet lagde vægt på, at der var et andet vidne til overfaldet, som politiet afhørte, og som kunne have udpeget gerningsstedet, hvorfor det formentligt ikke havde gjort en forskel for efterforskningen, hvis ansøger var blevet afhørt.
Nævnet lagde endvidere vægt på, at ansøger blev påført voldsomme skader ved hændelsen, at ansøger i forvejen var en skrøbelig person, og at hans bistandsperson havde ferie.
