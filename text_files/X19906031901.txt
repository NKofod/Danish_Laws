 Finanstilsynet udtalte, at en banks administration af en klub, hvis  

 medlemmer ville være indehavere af en bestemt kontoform, og hvor klubbens  

 formål bl.a. skulle være at forhandle rabatordninger for medlemmerne m.h.t.  

 varer og tjenesteydelser, ikke ville kunne anses for at være  

 pengeinstitutvirksomhed.
 Tilsynets skrivelse af 4. maj 1990 til en bank om tilladelse til at indgå  

 aftale om administration af en klub.
Det fremgik, at klubben oprettedes for at tilknytte yderligere fordele end  

 en lavere rentemarginal til bankens klub konto, at medlemskab af klubben ikke  

 var en betingelse for deltagelse i klub kontoen, hvorimod det modsatte ville  

 være tilfældet, at banken til enhver tid havde ret til at udpege et af fire  

 bestyrelsesmedlemmer i klubben, at klubbens formål var at forhandle  

 rabatordninger for varer og tjenesteydelser til medlemmer, og at banken  

 ifølge administrationsaftalen ville forhandle aftaler med udbydere af varer  

 og tjenesteydelser, såfremt bestyrelsen instruerede banken herom.
De endelige  

 aftaler skulle altid underskrives af bestyrelsen.
 Tilsynet udtalte på denne baggrund, at forhandling af aftaler med udbydere  

 af varer og tjenesteydelser ikke kunne anses som omfattet af  

 pengeinstitutvirksomhed, hvorfor indgåelse af en administrationsaftale med  

 klubben som angivet ville blive anset som værende i strid med bank- og  

 sparekasselovens § 1, stk. 4.
