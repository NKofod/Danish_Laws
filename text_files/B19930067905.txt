I medfør af § 30, stk. 2, i lov nr. 453 af 30. juni 1993 om omsætning af fast ejendom fastsættes:
 § 1.  Det rådgivende udvalg om omsætning af fast  

 ejendom bistår Erhvervs- og Selskabsstyrelsen ved administrationen af loven,  

 herunder ved udstedelse af regler i henhold til loven.
Stk. 2.  Udvalget behandler de af Erhvervs- og  

 Selskabsstyrelsen forelagte sager og kan på eget initiativ tage spørgsmål op  

 til behandling.
Udvalget følger udviklingen på markedet og kan, når det  

 findes formålstjenligt over for Erhvervs- og Selskabsstyrelsen fremsætte  

 ønsker og forslag vedrørende lovgivning, administration og erhvervspraksis.
 § 2.  Udvalgets formand tilrettelægger og leder  

 udvalgets arbejde og møder og kan herunder beslutte, at en sag behandles  

 skriftligt.
 § 3.  Udvalget afholder møde, når formanden finder  

 anledning dertil, eller når et medlem fremsætter ønske om afholdelse af møde  

 til behandling af nærmere angivne spørgsmål.
 Stk. 2.  Mødeindkaldelse sker så vidt muligt med mindst  

 en uges varsel og med angivelse af, hvilke sager der skal behandles på mødet.  

 Mødeindkaldelsen skal være vedlagt det efter formandens skøn fornødne  

 materiale.
 Stk. 3.  For hvert medlem udnævnes der en suppleant,  

 som, når vedkommende medlem har forfald, deltager i rådets møder.  

 Suppleanterne skal opfylde de samme betingelser og udnævnes på samme måde som  

 de pågældende medlemmer.
 § 4.  Udvalget er beslutningsdygtigt, når mindst  

 halvdelen af medlemmerne er til stede.
Stk. 2.  Beslutning træffes ved almindelig  

 stemmeflerhed.
I tilfælde af stemmelighed er formandens stemme afgørende.
 § 5.  Erhvervs- og Selskabsstyrelsen stiller  

 sekretariatsbistand til rådighed.
 § 6.  Formanden drager omsorg for, at der udarbejdes  

 beslutningsreferater af udvalgets møder, og at udvalgets beslutninger  

 udføres.
 Stk. 2.  Et eventuelt mindretal kan begære sine  

 bemærkninger anført i udvalgets indstillinger eller udtalelser.
 § 7.  Udvalgets medlemmer, suppleanter, sekretærer og  

 andre, der deltager i udvalgets arbejde, er under ansvar efter borgerlig  

 straffelov § 152 forpligtet til at hemmeligholde fortrolige oplysninger, som  

 de gennem deres virksomhed får kendskab til.
 § 8.  Bekendtgørelsen træder i kraft den 1. september  

 1993.
