Nr BTL 144 Betænkning over Forslag til lov om patientforsikring   

 Nr L 144 1990-91, 2. samling Afgivet: 19910516 Udvalget har, efter at lovforslaget ved 2. behandling blev henvist til fornyet udvalgsbehandling, behandlet lovforslaget i et møde og har herunder stillet spørgsmål til sundhedsministeren, som denne har besvaret skriftligt.
Nogle af de skriftlige spørgsmål og ministerens besvarelse heraf er optrykt som bilag til tillægsbetænkningen.
 Endvidere har udvalget modtaget en skriftlig henvendelse fra  

 Assurandør-Societetet.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af flertallet stillede ændringsforslag.
Et mindretal (Det Konservative Folkepartis, Venstres og  

 Fremskridtspartiets medlemmer af udvalget) indstiller lovforslaget til  

forkastelse.
Mindretallet vil stemme imod de stillede ændringsforslag.
Ændringsforslag Af et flertal (S, SF, CD, RV og KRF):
Til § 1 1) Stk. 1 affattes således:
»Til patienter, som her i landet påføres fysisk skade i forbindelse  

 med undersøgelse, behandling eller lignende foretaget på offentlige sygehuse  

 og sygehuse, det offentlige har driftsoverenskomst med, ydes erstatning efter  

 reglerne i denne lov.
Det samme gælder for efterladte til sådanne  

 patienter.« Til § 9 2) Nr. 1 affattes således:
»1) Enhver driftsansvarlig for offentlige sygehuse og sygehuse, det  

 offentlige har driftsoverenskomst med.« Bemærkninger Til nr. 1 og 2 Ændringsforslagene indebærer en præcisering af, hvilke sygehuse der er  

 omfattet af lovforslaget.
Hanne Andersen (S) Dorte Bennedsen (S) Martin Glerup (S) Anna-Marie  

 Hansen (S) Tove Lindbo Larsen (S) Torben Lund (S) nfmd.
Erling  

 Christensen (S) Birgitte Husmark (SF) Lis Noer Holmberg (CD) Karen Højte  

 Jensen (KF) Ahlmann-Ohlsen (KF) Mariann Fischer Boel (V) Anders Mølgaard (V)  

 Jørgen Winther (V) Køpke Christensen (FP) fmd.
Elisabeth Arnold (RV)  

 Inger Stilling Pedersen (KRF) Bilag Nogle af udvalgets spørgsmål til sundhedsministeren og dennes besvarelse  

 heraf Spørgsmål:
»Er de i sundhedsministerens ændringsforslag nr. 8 til § 14 under  

 nr. 1), 2), 4) og 5) nævnte medlemmer af patientskadeankenævnet lægmænd eller  

 sagkyndige inden for lægevidenskab?» Svar:
Den under nr. 1 nævnte formand skal som anført være dommer.
Dette findes  

 nødvendigt, da opgaverne for nævnet er typiske domstolsopgaver (bevisførelse,  

 erstatningsudmåling m.v.).
 De under nr. 2 nævnte medlemmer udpeges af sundhedsministeren dels i kraft  

 af det overordnede ansvar for patientforsikringsordningen, dels i kraft af  

 driftsansvaret for de statslige sygehuse (Rigshospitalet). Det vil derfor  

 blive medlemmer med administrativ baggrund, og pladserne tilsigtes ikke  

 tildelt lægmænd eller lægefaglige sagkyndige.
 De under nr. 4 nævnte 2 medlemmer forudsættes - som anført under svaret  

 vedr. nr. 2 - at blive medlemmer med administrativ baggrund som  

 driftsansvarlige for det kommunale sygehusvæsen.
De under nr. 5 nævnte medlemmer forudsættes udpget af De Samvirkende  

 Invalideorganisationer selv på basis af organisationernes besiddelse af en  

 almen erfaring inden for sundhedsvæsenet.
De to medlemmer antages  

 erfaringsmæssigt at blive lægmænd.
 Spørgsmål:
»Er det Sundhedsstyrelsen, der foretager indstillingen til  

 patientskadeankenævnet?» Svar:
Klagen til patientskadeankenævnet vil i praksis forudsættes indgivet til  

 patientforsikringsforeningen som den instans, der klages over.
Foreningen vil  

 herefter fremsende klagen med supplerende oplysninger, dokumenter m.v. til  

 patientskadeankenævnet.
 Sundhedsstyrelsen vil som hovedregel ikke blive inddraget i  

 forberedelserne af disse sager, hverken i patientforsikringsforeningen eller  

 i patientskadeankenævnet.
 Spørgsmål:
»Vil der blive oprettet et uafhængigt sekretariat for  

 patientskadeankenævnet?» Svar:
Efter § 14, stk. 4, i ændringsforslaget vil sundhedsministeren skulle  

 fastsætte forretningsordenen for patientskadeankenævnet.
Heri vil nævnets  

 funktion blive beskrevet.
Man vil nok sammen med øvrige involverede tilpasse  

 sekretariatsbetjeningen til erfaringerne.
Dog forudsættes, jf. besvarelsen af spørgsmål 7, at  

 patientforsikringsforeningen i betydeligt omfang yder bistand med hensyn til  

 sagens faktiske oplysninger.
Hvis der oprettes et uafhængigt sekretariat for  

 ankenævnet, vil det til en begyndelse blive meget lille.
 Det bemærkes, at ankenævnet i sig selv er uafhængigt, og at utilfredse  

 patienter senere kan gå til domstolene, jf. § 16.
 Spørgsmål:
»Hvorfor omtales fodterapeuter og privatpraktiserende læger i  

 bemærkningerne til sundhedsministerens ændringsforslag nr. 5-6, når disse  

 faggrupper, hvis ændringsforslagene vedtages, ikke er omfattet af  

 lovforslaget?» Svar:
 Disse to grupper omtales kun for at illustrere to faggrupper med  

 arbejdsopgaver af klart forskelligt risikoindhold.
 Endelig har Sundhedsministeriet i et tidligere svar til udvalget,  

 spørgsmål 5, sat spørgsmål ved det hensigtsmæssige i at afgrænse  

 patientforsikringen til sygehusvæsenet.
