Bekendtgørelse om ændring af bekendtgørelse om køre- og hviletidsbestemmelserne i vejtransport1) § 1 I bekendtgørelse nr. 328 af 28. marts 2007 om køre- og hviletidsbestemmelserne i vejtransport, som ændret bl.a. ved bekendtgørelse nr. 184 af 24. februar 2016, bekendtgørelse nr. 1418 af 25. september 2020 og senest ved bekendtgørelse nr. 168 af 28. januar 2022, foretages følgende ændringer:
 1. Indledningen affattes således:
»I medfør af § 86 a, stk. 1-4, og § 118, stk. 13-15, i færdselsloven jf. lovbekendtgørelse nr. 1710 af 13. august 2021, § 2, stk. 2 og § 17, stk. 2, 2. pkt., i lov om godskørsel, jf. lovbekendtgørelse nr. 1051 af 12. november 2012, som ændret ved § 1 i lov nr. 639 af 18. maj 2022, § 18, stk. 1, nr. 1 og § 22, stk. 2, 2. pkt., i lov om buskørsel, jf. lovbekendtgørelse nr. 1050 af 12. november 2012, som ændret ved § 2 i lov nr. 639 af 18. maj 2022, og § 8, stk. 3, § 8 a og § 9 a i lov nr. 395 af 1. juni 2005 om arbejdstid for mobile lønmodtagere inden for vejtransportsektoren, som ændret ved § 3 i lov nr. 639 af 18. maj 2022, fastsættes efter bemyndigelse i henhold til § 3, stk. 1, § 6, § 7 og § 11 a, i bekendtgørelse nr. 2635 af 28. december 2021 om Færdselsstyrelsens opgaver, beføjelser og klageadgang:« 2. I § 1, stk. 1, indsættes efter nr. 4 som nyt nummer:
»5) Forordning 2016/403: Kommissionens forordning (EU) 2016/403 af 18. marts 2016 om udbygning af Europa-Parlamentets og Rådets forordning (EF) nr. 1071/2009 for så vidt angår klassificering af alvorlige overtrædelser af Unionens regler, som kan medføre, at en vejtransportvirksomhed ikke opfylder vandelskravet, og om ændring af bilag III til Europa-Parlamentets og Rådets direktiv 2006/22/EF.« 3. § 1, stk. 2, affattes således:
»Stk. 2. Den administrative kontrol med virksomheders overholdelse af de forordninger og den overenskomst, der er nævnt i stk. 1, nr. 1-4, samt af lov om arbejdstid for mobile lønmodtagere inden for vejtransportsektoren, bekendtgørelse om arbejdstid for selvstændige vognmænd, der udfører mobile vejtransportaktiviteter og denne bekendtgørelse udføres af Færdselsstyrelsen.
Vejkontrol med overholdelsen af de forordninger og den overenskomst, der er nævnt i stk. 1, nr. 1-4, samt af § 4, stk. 1-3, i lov om arbejdstid for mobile lønmodtagere inden for vejtransportsektoren, § 4, stk. 1-3, i bekendtgørelse om arbejdstid for selvstændige vognmænd, der udfører mobile vejtransportaktiviteter og denne bekendtgørelse udføres af politiet.« 4. I § 1 indsættes efter stk. 2 som nye stykker:
 »Stk. 3. Der foretages kontrol med overholdelse af lov om arbejdstid for mobile lønmodtagere inden for vejtransportsektoren og bekendtgørelse om arbejdstid for selvstændige vognmænd, der udfører mobile vejtransportaktiviteter, hvis der i den administrative kontrol med virksomheder eller i vejkontrollen konstateres mange eller alvorlige overtrædelser af køre- og hviletidsforordningen eller takografforordningen.
Stk. 4. Kontrolperioden for kontrol med arbejdstid, jf. stk. 2 og 3, er ved vejkontrollen den pågældende dag, hvor føreren standses og de foregående 28 dage og ved den administrative kontrol med virksomheder 1 måned.
Ved kontrol med den gennemsnitlige ugentlige arbejdstid vil kontrolperioden dog svare til referenceperioden for den gennemsnitlige ugentlige arbejdstid.
Kontrol med arbejdstid ved vejkontrollen skal begrænses til aspekter, der kan kontrolleres effektivt ved hjælp af takograf.« Stk. 3-7 bliver herefter stk. 5-9.
 5. § 1, stk. 6, der bliver stk. 8, affattes således:
»Stk. 8. Afgørelser truffet af Færdselsstyrelsen efter denne bekendtgørelse på køre- og hviletids- og takografområdet kan ikke indbringes for transportministeren eller en anden administrativ myndighed, jf. bekendtgørelse om Færdselsstyrelsens opgaver, beføjelser og klageadgang.« 6. I § 7 indsættes som stk. 12:
»Stk. 12. Transportvirksomheden skal efter anmodning udlevere de oplysninger, der er registreret og opbevaret i medfør af § 3, stk. 3-4, i lov om arbejdstid for mobile lønmodtagere inden for vejtransportsektoren til Færdselsstyrelsen.« 7. I § 9 d indsættes efter stk. 1 som nyt stykke:
»Stk. 2. Færdselsstyrelsen indføjer ligeledes oplysninger i risikoklassificeringssystemet, jf. stk. 1, om det relative antal og alvoren af de overtrædelser af lov om arbejdstid for mobile lønmodtagere inden for vejtransportsektoren eller bekendtgørelse om arbejdstid for selvstændige vognmænd, der udfører mobile vejtransportaktiviteter, som den enkelte virksomhed har begået.« Stk. 2-3 bliver herefter til stk. 3-4.
 8. § 9 d, stk. 3, der bliver til stk. 4, affattes således:
»Stk. 4. Til udarbejdelse af en risikoprofil på en virksomhed anvendes vægtningen af alvoren af overtrædelser i forordning 2016/403.« 9. Bilag 4 ophæves.
§ 2 Bekendtgørelsen træder i kraft den 21. maj 2022.
Færdselsstyrelsen, den 19. maj 2022 Jesper Høgh Bach / Katrine Willer 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv (EU) 2020/1057 af 15. juli 2020 om fastsættelse af særlige regler med hensyn til direktiv 96/71/EF og direktiv 2014/67/EU om udstationering af førere i vejtransportsektoren og om ændring af direktiv 2006/22/EF, for så vidt angår håndhævelseskravene, og af forordning (EU) nr. 1024/2012, EU-Tidende 2020, nr.
L 249, side 49.
