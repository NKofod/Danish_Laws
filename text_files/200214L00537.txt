Betænkning afgivet af Sundhedsudvalget den 30. april 2003 Betænkning over Forslag til lov om  

 ændring af lov om offentlig sygesikring (Etablering af personlige elektroniske medicinprofiler og  

 indførelse af mulighed for at opkræve gebyr for godkendelse af  

 ernæringspræparater  

 som tilskudsberettigede) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 26. februar 2003 og var til 1.  

 behandling den 13. marts 2003. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 5 møder.
Som led i  

 behandlingen af lovforslaget afholdt udvalget desuden den 26. marts 2003 møde  

 med indenrigs- og sundhedsministeren og embedsmænd fra Indenrigs- og  

 Sundhedsministeriet  

 om en teknisk gennemgang af lovforslaget.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 20. november 2002  

 dette  

 udkast til udvalget, jf. alm. del  bilag 224. Den 26. februar 2003  

 sendte  

 indenrigs- og sundhedsministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Forbrugerrådet.
Indenrigs- og sundhedsministeren  

 har over for udvalget kommenteret de skriftlige henvendelser.
Deputationer Endvidere har Forbrugerrådet mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 2 spørgsmål til indenrigs- og  

 sundhedsministeren til skriftlig besvarelse, som denne har besvaret.  

 Herudover  

 har udvalget stillet 1 spørgsmål til justitsministeren til skriftlig  

 besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget (udvalget  

 med undtagelse af S og SF) indstiller lovforslaget til  

  

 vedtagelse uændret  

                                                                         .
 Venstres medlemmer af udvalget finder, at etableringen af  

 personlige elektroniske medicinprofiler er en landvinding inden for  

 styrkelsen  

 af sikkerhed i patientbehandlingen og øget sikring i kvaliteten af  

 medicineringen af patienterne.
 Det er Venstres opfattelse, at etableringen af personlige  

 elektroniske medicinprofiler har vægtige samfundsmæssige interesser, hvorfor  

 et  

 sådant system bør oprettes, og at det således ikke strider imod  

 persondataloven.
 Lægemiddelstyrelsen vil da som institution også blive ansvarlig  

 for, at de fornødne sikkerhedsforanstaltninger omkring adgangskontrol m.v. er  

 sikret.
 Ligeledes vil det altid være muligt at registrere, hvilken læge  

 der har konsulteret registret under ansvar i henhold til lægeloven.
 Der er således efter Venstres opfattelse sikkerhed for, at  

 personlige elektroniske medicinprofiler kan bruges af en kvalificeret  

 sundhedsperson (læge) til gavn for patientbehandlingen.
Dansk Folkepartis medlemmer af udvalget mener, at etablering af  

 personlige elektroniske medicinprofiler vil give et bedre overblik over, hvad  

 den enkelte patient får ordineret af receptpligtig medicin, og om det er den  

 rigtige medicin og den rette dosis.
Baggrunden for denne vurdering er, at de  

 personlige elektroniske medicinprofiler vil komme til at indeholde  

 oplysninger  

 om, den medicin der er ordineret, hvad enten medicinen er udskrevet af den  

 praktiserende læge, en vagtlæge eller en speciallæge.
Det vil efter Dansk Folkepartis mening betyde, at færre  

 patienter bliver fejlmedicineret, ligesom det vil forhindre, at der gives  

 medicintyper, der modvirker hinanden, når der tillige bliver etableret  

 interaktionsdatabaser i systemet.
Altså vil det alt andet lige give en meget  

 mere præcis medicinsk ordination.
 Det er en nyskabelse, at borgerne selv får adgang til det fulde  

 elektroniske overblik over den ordinerede medicin.
Det er vigtigt, at der gives personligt tilsagn fra den  

 registrerede borger, når apoteker og apotekspersonale får adgang til de  

 personlige elektroniske medicinprofiler.
Det skal naturligvis pointeres, at  

 det  

 kun er, når en læge aktuelt har en patient i behandling, at han skal have  

 adgang til de persolige elektroniske medicinprofiler, og at uberettiget  

 indhentning  

 af oplysning er på linje med strafbar handling.
Endvidere at det er  

 Lægemiddelstyrelsen, som er den dataansvarlige med de klare  

 sikkerhedsforpligtelser, som dette medfølger.
 Dansk Folkeparti mener, at der bør gennemføres en  

 oplysningskampagne om de personlige elektroniske medicinprofiler, som især  

 har  

 fokus på behandlingen af personoplysninger.
 Et  

  

 mindretal  

  

 i  

 udvalget (S) vil redegøre for sin stillingtagen til lovforslaget ved 2.  

 behandling.
 Socialdemokratiets medlemmer af udvalget finder, at de  

 patientsikkerheds- og behandlingskvalitetsproblemer, som eksisterer i dag, og  

 som forslaget har til hensigt at reducere, indebærer, at der tale om så  

 vægtige  

 samfundsmæssige interesser, at det kan begrunde oprettelsen af systemet med  

 personlige elektroniske medicinprofiler.
 Socialdemokratiet finder samtidig, at der i forslagets del om  

 indførelse af personlige elektroniske medicinprofiler gemmer sig store  

 principielle spørgsmål om grænsen mellem respekten for privatlivets fred og  

 samfundets hensyn til at sikre alle den bedste behandling.
Indførelse af obligatoriske personlige elektroniske  

 medicinprofiler vil for sundhedsvæsenet være et vigtigt værktøj i  

 bestræbelserne på at undgå fejlmedicinering og uheldige interaktioner mellem  

 præparater samt mindske allergiproblemer.
Men det vil også være en samling af  

 ofte meget personfølsomme oplysninger, som det må være af største vigtighed  

 at  

 beskytte.
Hermed er der to modsatrettede interesser, og det er interesser,  

 der  

 begge i sig selv er anerkendelsesværdige.
 Socialdemokratiet anerkender det store forarbejde, som  

 ministeriet med den brede høring har lagt for dagen, ligesom  

 socialdemokratiet  

 synes, at det er gode ændringer, som høringssvarene har givet anledning til.  

 Socialdemokratiet havde gerne set, at det blev obligatorisk for lægerne at  

 benytte systemet, men håber, at det ikke bliver en reel problemstilling.
 Socialdemokratiet vil følge oprettelsen, udviklingen og  

 anvendelsen af de personlige elektroniske medicinprofiler nøje.
 Et  

  

 andet mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling.
Socialistisk Folkepartis medlemmer af udvalget kan ikke støtte  

 lovforslaget.
Personlige elektroniske medicinprofiler, som kan være med til  

 at  

 kvalitetssikre den enkelte borgers medicinforbrug, er som udgangspunkt  

 positivt, men det må efter SFs opfattelse ikke betyde, at den enkelte  

 borgers  

 retsstilling svækkes.
SF mener, at det bør være frivilligt for den enkelte borger at  

 videregive følsomme helbredsoplysninger til et stort centralt register.
Med  

 lovforslaget får ministeren meget vidtgående beføjelser til at fastsætte  

 nærmere regler for registeret, herunder hvilke oplysninger, der skal  

 indberettes.
I bemærkningerne til lovforslaget er anført, at det f.eks. kan  

 dreje sig om diagnoser.
Registeret vil således indeholde meget følsomme  

 personlige oplysninger.
SF finder ikke, at der er så vægtige samfundsmæssige  

 interesser i de personlige elektroniske medicinprofiler, at borgernes ret til  

 at nægte videregivelse af helbredsoplysninger skal tilsidesættes.
 Enhedslisten, Tjóðveldisflokkurin, Inuit Ataqatigiit og Siumut  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)  

    

 Ester Larsen (V)  

    

 Preben Rudiengaard (V)  

    

 Jørgen Winther (V)  

  

  nfmd.  

  

    

 Birthe Skaarup (DF)  

  

  fmd.  

  

    

 Anita Knakkergaard (DF)  

    

 Else Theill Sørensen (KF)  

    

 Pia Christmas‑Møller (KF)  

    

 Tove Videbæk (KRF)  

    

 Jette Bergenholz Bautrup (S)  

    

 Lars Kramer Mikkelsen (S)  

    

 Lone Møller (S)  

    

 René Skau Björnsson (S)  

    

 Sophie Hæstorp Andersen (S)  

    

 Lene Garsdal (SF)  

    

 Kamal Qureshi (SF)  

    

 Naser Khader (RV) Enhedslisten, Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 171 Bilagsnr.
