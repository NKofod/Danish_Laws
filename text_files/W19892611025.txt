 Det lokale nævn giver afslag på ansøgning om sendetilladelse med den  

 begrundelse, at der ved udstedelsen af sendetilladelser har været lagt vægt  

 på en samlet programvirksomhed af en så lokal, lyttervenlig og alsidig  

 karakter som muligt.
Udvalget fandt ikke grundlag for at tilsidesætte nævnets skøn,  

 hvorefter alsidighedsforpligtelsen var opfyldt med udstedelsen af tilladelser  

 til tre radioer.
Da al sendetiden på en frekvens bør kunne udnyttes, skulle  

 nævnet tilbyde klageren den sendetid, der ikke var disponeret over.
Udvalget behandlede på sit møde den 17. april 1989 en klage fra Gentofte  

 Lokalradio over en afgørelse om afslag på ansøgning om sendetilladelse, som  

 Gentofte Kommunes Lokalradionævn har meddelt radioen.
Udvalget behandlede på  

 samme møde en tilsvarende klage fra Hellerup Radioforening.
I et brev af 23. februar 1989 har Gentofte Lokalradio klaget over nævnets  

 afgørelse.
Det anføres, at Gentofte Kommune længe har prøvet »at komme  

 af med« radioen, samt at klageren har svært ved at finde en reel  

 begrundelse for nævnets afslag.
I en skrivelse af 3. april 1989 har nævnet oplyst, at det ved udstedelsen  

 af sendetilladelser har lagt vægt på at sikre Gentofte Kommune en samlet  

 programvirksomhed af en så lokal, lyttervenlig og alsidig karakter som  

 muligt.
Nævnet har derfor udstedt tilladelse til tre ansøgere med forholdsvis  

 forskellige programplaner.
Det er nævnets opfattelse, at man ville have mulighed for at sikre den  

 størst mulige bredde i den underholdningsprægede del af programfladen ved kun  

 at udstede tilladelse til en enkelt af de ansøgere - her i blandt de to  

 klagere - der havde underholdningsprægede programplaner.
Blandt disse  

 ansøgere har nævnet valgt at udstede tilladelse til Radio Uptown, bl.a. fordi  

 nævnet har anset denne radios programplaner for bredere end de fleste øvrige  

 ansøgeres, og nævnet har erfaring for, at det er en alsidig radio.
Ved behandlingen af sagen har udvalget lagt vægt på, at der ikke ses at  

 være grundlag for at tilsidesætte det af nævnet udøvede skøn, hvorefter de  

 tre radioer: Radio Uptown, Radio Weekend og Hele Gentoftes Radio tilsammen på  

 en rimelig måde vil imødekomme kravet til alsidighed og bredde i  

 programfladen.
Udvalget har imidlertid hæftet sig ved, at nattetimerne ikke  

 vil blive dækket af de nævnte tre radioers udsendelser.
 Udvalget finder det herefter rettest, at nævnet påny behandler klagerens  

 ansøgning med henblik på, såfremt klageren måtte være interesseret heri, at  

 give sendetilladelse til udnyttelse på et tidspunkt, hvor de øvrige radioer  

 ikke vil sende.
 En tilsvarende afgørelse er meddelt Hellerup Radioforening.
På det foreliggende grundlag finder Udvalget vedr.
Lokal Radio og TV, at  

 nævnet bør genoptage sagen i henhold til det ovenfor anførte.
 Udvalgets afgørelse er enstemmig.
