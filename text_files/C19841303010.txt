Rigsrevision har gennem landbrugsministeriet anmodet veterinærdirektoratet  

 om at etablere et aktivitetsregnskab vedrørende EF-kontrolopgaver.
Regnskabet  

 skal vise, hvilke ressourcer der er anvendt til kontrol med aktiviteter, der  

 henhører under markedsordningerne, således at regnskabet giver den nødvendige  

 information til økonomisk planlægning, styring og kontrol.
De kontrolopgaver af nævnte art, som for tiden er pålagt  

 veterinærdirektoratet, vedrører 1. Udbening af forfjerdinger opkøbt ved intervention 2. Privat oplagring 3. Særlig eksportrestitution for kød af voksne handyr.
 De kontrollerende dyrlæger anmodes herved om månedligt at indberette til  

 veterinærdirektoratet arten og omfanget af kontrolarbejdet inden for disse  

 områder ved brug af vedlagte formular (K.K. 629-1983).
 Formularen skal udfyldes og indsendes, selvom der den pågældende måned  

 ikke er udført kontrol af nævnte art.
Kun betydende cifre skal angives.
Timeforbruget opgøres i hele timer.  

 Overstiger det samlede månedlige tidsforbrug 25 timer, bør opgørelsen ske på  

 grundlag af førte optegnelser, men disse kan være baseret på daglige skøn,  

 såfremt en mere præcis registrering vil medføre betydeligt besvær.
Dog skal  

 angivelserne i rubrik 9) være baseret på optegnelser.
Indberetningen skal oplyse om alt ressourceforbrug vedrørende kontrol med  

 de pågældende ordninger, og oplysningerne skal anføres under den relevante  

 EF-ordning.
Tidsforbruget til kønskontrol skal således angives under ordning  

 (privat oplagring af bagfjerdinger af kategori I henholdsvis særlig  

 eksportrestitution for voksne handyr), som i det konkrete tilfælde er  

 grundlaget for kontrollen.
 Forbrug af andre ressourcer end tid (for eksempel rejseudgifter) skal  

 opgøres i kroner og angives i rubrik 10, 16 eller 22 med angivelse af arten.
 Hermed bortfalder den hidtil krævede indberetning om  

 reservetilsynsassistenters kontrolfunktion i forbindelse med  

 udbening/opskæring af oksefjerdinger (k.k. 3092-1975).
 Første indberetningsperiode er januar 1984, hvorfor indberetningen herfor  

 bedes indsendt snarest muligt.
Yderligere eksemplarer af Form.
K.K. 629-1983 kan rekvireres i veterinærdirektoratet P.V.V.
K.
Andreasen Indberetning om EF-kontrolopgaver.
Indsendes til veterinærdirektoratet senest den 10. i måneden efter indberetningsperioden.
