 Efterkontrolarbejdet på svineslagterierne er ofte betydeligt belastet af  

 kroppe, der er tilbageholdt på grund af mindre betydende sygdomsfund (afhelet  

 brysthindebetændelse af mindre omfang, brud på ribben, kontusioner i huden og  

 ætsninger m.m.) og mindre fejl (maskinskader, forureninger og slagtefejl).
 Efter veterinærdirektoratets opfattelse er dette en uhensigtsmæssig  

 belastning af efterkontrollen, og man finder, at udrensning af sådanne kroppe  

 vil kunne foretages på betryggende måde, uden at de pågældende kroppe  

 passerer det normale efterkontrolområde på betingelse af, at de nødvendige  

 plads- og mandskabsmæssige forudsætninger er til stede for placering af dette  

 udrensningsarbejde på slagtelinien eller på anden særlig plads, og at der i  

 øvrigt kan etableres den fornødne kontrolmæssige opmærkning og overvågning  

 heraf.
 Tilsvarende principper kan også tillades anvendt for bl.a. udrensning af  

 levere for ormeknuder.
 Under henvisning hertil meddeles, at tilladelse til omlægning af  

 efterkontrolarbejdet som ovenfor anført indhentes hos vedkommende  

 veterinærinspektør efter indgivelse af ansøgning herom med angivelse af  

 specielt system for opmærkningen og overvågningen.
 P.V.V.
