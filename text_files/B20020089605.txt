Bekendtgørelse om indsamling og  

 anvendelse af madaffald1) I medfør af § 9, §§ 29   31, § 42 og § 43, stk. 2 og 3, i lov nr.  

 351 af 2. juni 1999 om sygdomme og infektioner hos dyr fastsættes:
 § 1. I denne bekendtgørelse forstås  

 ved madaffald: Alle rester og spild af madvarer som stammer fra  

 restaurationer, cateringvirksomheder og køkkener, herunder såvel  

 storkøkkener som private husholdninger.
 § 2. Madaffald må ikke anvendes som foder  

 eller indgå som bestanddele i foder til produktionsdyr eller til  

 fremstilling af foder til selskabsdyr (pet food).
Stk. 2. Uanset bestemmelsen i stk. 1 er det dog tilladt  

 på nærmere fastsatte vilkår at anvende madaffald til  

 fremstilling af foder til pelsdyr.
Ansøgning herom  indsendes til  

 fødevareregionen.
 Stk. 3. Uanset bestemmelsen i stk. 1 er det dog tilladt i  

 private husholdninger at anvende madrester fra egen husholdning til fodring  

 af selskabsdyr i husholdningen.
 § 3. Madaffald kan anvendes i biogasanlæg,  

 når det indsamles, transporteres og behandles i overensstemmelse med  

 reglerne i denne bekendtgørelse, jf. dog stk. 2 og stk. 3.
 Stk. 2. Madaffald fra lystbådehavne, rastepladser  

 og campingpladser skal indsamles som dagrenovation og forbrændes.
 Stk. 3. Madaffald fra transportmidler i international  

 transport skal indsamles separat og bortskaffes ved forbrænding, jf.  

 bekendtgørelse om veterinærkontrol ved indførsel af  

 animalske fødevarer.
 Stk. 4. Madaffald, der indsamles som dagrenovation og  

 leveres til forbrænding, eller som indsamles kildesorteret og  

 tilføres biogasanlæg eller komposteringsanlæg i  

 overensstemmelse med reglerne herom, er undtaget fra bestemmelserne i denne  

 bekendtgørelse.
 § 4. Indsamling, behandling og distribution af  

 madaffald med henblik på anvendelse i biogasanlæg må kun  

 foretages af virksomheder, der er godkendt hertil efter reglerne i denne  

 bekendtgørelse, jf. dog § 5.
 § 5. Uanset bestemmelserne i § 4 kan madaffald  

 tilføres en godkendt destruktionsvirksomhed, der har tilladelse til at  

 modtage det pågældende affald.
 § 6. Fødevaredirektoratet kan meddele  

 autorisation til at indsamle, behandle og distribuere madaffald med henblik  

 på anvendelse i biogasanlæg på følgende  

 betingelser:
1)	Indsamlingen skal ske i lukkede rum og vandtætte beholdere, og  

 transporten skal foregå på vogne, der ikke samtidig bruges til  

 anden transport.
Vognen skal være mærket: » Må ikke anvendes til  

 menneskeføde og må ikke indgå i foder til dyr«.
Indsamleren skal registrere hver afhentning  

 med angivelse af afhentningsadresse, dato og mængde.
 2)	Beholdere og transportmidler skal efter hver anvendelse renses og  

 desinficeres under anvendelse af et egnet desinfektionsmiddel.
 3)	Affaldet skal tilføres et anlæg med tilstrækkelig  

 kapacitet til at uskadeliggøre smitstoffer.
 4)	Anlægget og dets omgivelser skal være indrettet,  

 så færdigbehandlet affald holdes adskilt fra ubehandlet, og  

 således at omhyggelig rensning og desinfektion kan  

 gennemføres.
 5)	Virksomheden skal drives i overensstemmelse med de i bilag 1  

 beskrevne driftsforskrifter og stå under tilsyn af  

 fødevareregionen.
 6)	Der må ikke holdes dyr på virksomheden.
Stk. 2. Distribution fra den i stk. 1 omhandlede  

 virksomhed må kun ske til godkendte biogasanlæg eller til anden  

 godkendt bortskaffelse.
Transportmidlerne skal være tætte, og de  

 skal være mærket: »Må ikke anvendes til menneskeføde og må  

 ikke indgå i foder til dyr«.
Hver  

 forsendelse skal ledsages af et handelsdokument, som angiver modtager, dato  

 og mængde.
Modtageren skal modtage originalen af handelsdokumentet, og  

 transportøren og afsenderen skal have hver en kopi.
Dokumenterne skal  

 opbevares i mindst 2 år.
 § 7. Ansøgning om godkendelse i henhold til  

 § 6 indsendes til fødevareregionen ledsaget af en beskrivelse af  

 anlægget.
 § 8. Omkostningerne ved det i § 6, stk. 1, nr. 5,  

 omhandlede dyrlægetilsyn afholdes af virksomheden.
 § 9. Overtrædelse af §§ 2   4 og § 6  

 straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 11. Bekendtgørelsen træder i kraft  

 den 16. november 2002.
 Stk. 2. Samtidig ophæves bekendtgørelse nr.  

 1389 af 28. december 2000 om anvendelse af madaffald som foder til dyr.
Fødevaredirektoratet, den 7. november  

 2002 P.D.V.John Larsen /Arne Sunesen Bilag 1 Driftsforskrifter 1)	Virksomheden er forpligtet til at underkaste hele den  

 tilførte mængde affald effektiv varmebehandling før  

 udlevering til biogasanlæg.
 2)	Aflæsningspladser og ramper m.v. skal være  

 overfladebehandlet (cementeret) og forsynet med afløb, så  

 spuling kan finde sted.
 3)	Kogerum m.v. skal være forsynet med faste gulve, afvaskelige  

 vægge samt afløb til kloak.
 4)	Virksomhedens bygninger skal være således indrettet, at  

 effektiv skadedyrsbekæmpelse er sikret.
 5)	Vandforsyningen skal være således dimensioneret, at der  

 er rigeligt koldt og varmt vand, eventuelt damp, til rådighed til  

 rengøring.
 6)	Lokalerne skal være vel vedligeholdte og til enhver tid  

 rengjorte.
7)	Rummet, hvori anlægget er installeret, skal være adskilt  

 i en »uren« modtagerafdeling og en »ren« afdeling til det kogte affald.
Der  

 skal være sådan adskillelse mellem »uren« og »ren« afdeling, at  

 direkte passage ikke er mulig.
Kogeanlægget skal være  

 således placeret i rummet, at det fyldes fra den »urene« afdeling og  

 tømmes i den »rene« afdeling.
 8)	Kogeapparaturets varmekapacitet skal være således  

 dimensioneret, at der i affaldet kan holdes en temperatur svarende til ikke  

 mindre end 100° C i mindst 60 minutter eller en temperatur/tidskombination,  

 som har en tilsvarende drabseffekt på mikroorganismer.
9)	Kogeapparatet skal være forsynet med termograf, der ved  

 selvskrivning registrerer temperaturen i kogeapparatets indre.  

 Termografudskrifterne skal forsynes med kogedato og skal opbevares i mindst 1  

 år fra produktionstidspunktet.
Termografudskrifterne skal forevises den  

 tilsynsførende dyrlæge.
 10)	Levering af varmebehandlet animalsk affald må kun ske til  

 biogasanlæg, som er godkendt af miljømyndighederne, og  

 leveringen skal ske i henhold til et egenkontrolprogram, som er godkendt af  

 fødevareregionen.
 11)	Fjerkræ, hunde katte, rotter, fugle m.v. må ikke have  

 adgang til det animalske affald.
1)   I  

 bekendtgørelsen er medtaget visse bestemmelser fra Europa-Parlamentets  

 og Rådets forordning (EF) Nr. 1774/2002 om sundhedsbestemmelser for  

 animalske biprodukter, som ikke er bestemt til konsum, EF-Tidende 2002 L 273  

 s. 1. Ifølge artikel 249 i EF-traktaten gælder en forordning  

 umiddelbart i hver medlemsstat.
Gengivelse af disse bestemmelser er  

 således udelukkende begrundet i praktiske hensyn og berører ikke  

 den nævnte forordnings umiddelbare gyldighed i Danmark.
