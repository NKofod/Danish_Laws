Det giver ofte anledning til tvivl, om et hjælpemiddel skal ydes efter  

 § 58 eller som en merudgift ved forsørgelsen efter § 48 i bistandsloven.
Og i  

 visse tilfælde er der tale om et behandlingsredskab og ikke et hjælpemiddel,  

 så et andet regelsæt træder i funktion.
Det er denne afgrænsning, der  

 behandles i artiklen.
 På regionsmødet for ankenævnssekretariaterne i Region Vest den 14. januar  

 1997 indgik et dagsordenpunkt, hvor man ønskede en drøftelse om afgrænsningen  

 mellem hjælp ydet efter bistandslovens §§ 48 og 58 og behandlingsredskaber.
 I et oplæg havde sekretariatet i Fyns Statsamt anført, at man jævnligt var  

 i tvivl om afgrænsningen, når der er ansøgt om hjælp til diverse  

 hjælpemidler.
 Konkret havde man drøftet, om et peak-flow meter (apparat til måling af  

 lungefunktion) kunne ydes som hjælpemiddel, henholdsvis som en nødvendig  

 merudgift ved forsørgelsen, når der var tale om børn, eller om apparatet  

 skulle henføres til kategorien behandlingsredskaber.
 Ankestyrelsen modtager årligt ca. 350 anmodninger om principiel behandling  

 af afgørelser, som de sociale ankenævn har afgjort efter bistandslovens §§ 48  

 og 58.
Af disse vedrører kun et meget lille antal den aktuelle problemstilling om  

 afgrænsningen til behandlingsredskaber.
Det kan derfor være vanskeligt at  

 finde en »rød tråd« i Ankestyrelsens praksis.
Såfremt Ankestyrelsen får klager vedrørende problemstillingen,  

 vil vi være meget opmærksom på, om de indeholder forhold af  

 principiel/generel karakter, der kan være med til at afklare praksis.
 Generelt om afgrænsningen mellem §§ 48, 58 og behandlingsredskaber.
 Efter både § 48 og § 58 er det en grundbetingelse, at der er tale om en  

 varig nedsættelse af funktionsevnen.
 Efter § 58, stk. 1 er det herudover en betingelse for støtte, at  

 hjælpemidlet er nødvendigt for at pågældende kan udøve et erhverv, eller i  

 væsentlig grad kan afhjælpe pågældendes lidelse eller i væsentlig grad kan  

 lette den daglige tilværelse i hjemmet.
En ansøgning om hjælpemiddel skal primært vurderes efter bistandslovens §  

 58, som er lovens specialbestemmelse om hjælpemidler.
Socialministeren  

 fastsætter regler om afgrænsningen af de hjælpemidler, hvortil der kan ydes  

 støtte.
Socialministeren har gjort brug af denne hjemmel i Socialministeriets  

 bekendt gørelse nr. 303 af 10. juni 1988.
I nogle tilfælde, hvor der gives afslag efter § 58, vil hjælp kunne ydes  

 efter § 48, hvis der er tale om en merudgift ved forsørgelsen.
Herudover kan  

 der efter bistandslovens 46a ydes hjælp til dækning af udgifter til  

 sygebehandling m.m., der ikke kan dækkes efter anden lovgivning, såfremt  

 pågældende ikke selv har midler til at afholde udgiften.
 Ifølge Socialministeriets Vejledning nr. 1 af 14. juni 1988, pkt. 2.1 kan  

 hjælpemidler bidrage til, at personer med et handicap får en mere normal og  

 selvstændig livsførelse ved, at de kompenserer for en funktionsnedsættelse  

 eller i større eller mindre omfang afhjælper funktionsnedsættelsen.
Indenrigsministeriet har i cirkulære nr. 21 af 20. februar 1975 lavet en  

 afgrænsning af behandlingsredskaber, hvortil udgiften afholdes af  

 sygehusvæsenet.
I dette cirkulære er behandlingsredskaber inddelt i 3  

 grupper:
 1) hjælpemidler og apparatur, som ordineres som led i behandling på  

 sygehus og i reglen anvendes under kontrol af sygehuset, indtil tilstanden er  

 stationær.
 2) hjælpemidler og apparatur, som indopereres under indlæggelse på  

 sygehuse.
 3) apparaturer, som ordineres af sygehuset under indlæggelse og anskaffes  

 til mere eller mindre permanent brug i hjemmet efter udskrivelsen, men hvor  

 patienten har fået undervisning i brugen på sygehuset eller er under en vis  

 kontrol af dette.
 Ankestyrelsens praksis om afgrænsningen mellem behandlingsredskaber og §  

 58.
 I SM-0-86-86 fandt Ankestyrelsen, at et TNS- nervestimulationsapparat, som  

 var brugt i forbindelse med genoptræning efter operation, ikke var et  

 hjælpemiddel, hvortil der kunne ydes støtte efter bistandslovens § 58, stk.  

 1. Ansøgeren henvistes til gennem sin læge at søge stimulatoren bevilget som  

 behandlingsredskab, hvortil udgiften afholdes af sygehusvæsenet.
I SM 0-48-95 fandt Ankestyrelsen, at en ansøger ikke var berettiget til  

 hjælp til injektionsmateriale til gammaglobulin.
Behandlingerne var  

 oprindelig foregået i form af indsprøjtninger af gammaglobulin på et  

 hospitals ambulatorium, men blev ændret, så ansøgeren selv kunne foretage  

 indsprøjtningerne ved hjælp af en tilkoblet pumpe.
Afgørelsen var bl.a.  

 begrundet med, at der efter hjælpemiddelbekendtgørelsens § 3 er fastsat  

 særlige bestemmelser for enkelte hjælpemidler, og at der i § 9 er fastsat  

 regler, som udtømmende angiver, hvornår der kan ydes støtte til injektions-  

 og testmaterialer, og at det kun kan ske til insulinkrævende diabetikere.
I SM 0-132-95 fandt Ankestyrelsen, at et ståstøttebord, efter en konkret  

 vurdering, kunne anses som et hjælpemiddel, der i væsentlig grad kunne  

 afhjælpe de varige følger af den nedsatte funktionsevne og derved i væsentlig  

 grad lette den daglige tilværelse.
Endvidere måtte bordet anses for  

 medvirkende til, at ansøgeren kunne fortsætte i erhverv.
I SM 0-63-96 fandt Ankestyrelsen ikke, at et iontoforeseapparat (til  

 behandling af øget svedproduktion i håndflader) var et hjælpemiddel, hvortil  

 der kunne ydes støtte efter § 58. Apparatet måtte anses for et  

 behandlingsredskab, hvor vurdering af behov, behandling og opfølgning af  

 behandling, herunder eventuelt udlån eller bevilling måtte foretages af  

 sygehusvæsenet.
Afgørelsen blev truffet i overensstemmelse med en vejledende  

 udtalelse fra Socialministeriet.
I en udtalelse fra Sundhedsstyrelsen var  

 konklusionen, at apparatet som hovedregel var et behandlingsapparat, men at  

 der kunne findes enkelte patienter, hvor det kunne være hensigtsmæssigt, at  

 apparatet var til rådighed i hjemmet, så patienten selv kunne vedligeholde  

 behandlingseffekten.
Hertil anførte Ankestyrelsen, at selv om behandlingen  

 skulle fortsætte i hjemmet, fordi lidelsen var vedvarende, var der dog stadig  

 tale om et behandlingsredskab, også selv om behandlingen tilsigtede en  

 funktionsforbedring.
 Ankestyrelsens praksis om § 48 og afgrænsning til anden lovgivning.
I SM 0-7-94 fandt Ankestyrelsen, at udgiften til en apotekerpakke med  

 plejeartikler, der skulle anvendes i forbindelse med medicingivning,  

 blodprøvetagning, skiftning og renholdelse af venekateter var en merudgift  

 ved forsørgelsen, som kunne afholdes efter bistandslovens § 48 i det omfang  

 de nævnte plejeartikler ikke blev stillet til rådighed af kommunens  

 hjemmepleje.
Ved afgørelsen blev der lagt vægt på, at der var tale om  

 plejeartikler, som ikke anvendtes i selve behandlingen af et barns sygdom,  

 men som et led i dets særlige behov for pleje som følge af sygdommen.
I SM 0-79-96 fandt Ankestyrelsen ikke, at en babyspacer til brug ved  

 behandlingen af en astma/bronchitislidelse hos et 2-årigt barn kunne anses  

 for en merudgift ved forsørgelsen.
En babyspacer måtte betragtes som et  

 behandlingsredskab, der henhørte under sygehusvæsenet.
I sagen havde  

 Ankestyrelsen indhentet en vejledende udtalelse fra Socialministeriet som  

 bemærkede, at et inhalationsapparat som f.eks. en babyspacer i lighed med  

 inhalationsapparater til voksne måtte vurderes som behandlingsredskaber, hvor  

 vurdering af behov, opfølgning m.v. henhørte under sygehusvæsenet.
Hvis  

 behovet opstod i praksisregi, måtte der rettes henvendelse til  

 sygehusvæsenet.
I SM 0-78-96 fandt Ankestyrelsen ikke, at en specialmåtte og en bold kunne  

 anses for nødvendige merudgifter ved forsørgelsen af et handicappet barn.
I  

 sagen havde nævnet pålagt kommunen, at yde støtte efter § 48. Ankestyrelsen  

 begrundede sin afgørelse med, at der var tale om  

 behandlingsredskaber/træningsredskaber, der ikke kunne ydes efter  

 bestemmelsen.
Ankestyrelsen bemærkede, at kommunen havde udlånt redskaberne  

 efter reglerne om folkeskolens socialpædagogiske bistand til småbørn, jf.  

 Undervisningsministeriets bekendtgørelse nr. 433 af 22. oktober 1979.
Afsluttende bemærkninger Kun i de tilfælde, hvor et hjælpemiddel ikke kan henføres tilbestemmelser  

 i sygehuslovgivningen, vil en ansøgning skulle vurderes efter bistandslovens  

 bestemmelser.
Herudover er der regler om støtte efter særlovgivning, som går  

 forud for § 58, fx om arbejdsskader eller regler inden for bl.a.  

 hjemmesygeplejen og undervisningssektoren.
Som det fremgår af eksemplerne fra  

 Ankestyrelsens praksis vil vurderingen af, hvorvidt der er tale om hjælp, der  

 skal ydes efter bistandslovens §§ 48 eller 58 eller som behandlingsredskaber  

 efter anden lovgivning,bero på en meget konkret vurdering i forhold til det  

 ansøgte.
Ankestyrelsen har ikke taget stilling til Fyns Statsamts spørgsmål som  

 vedrører et peak-flow meter.
Afgørelsen af dette spørgsmål vil i forhold til  

 § 58 bl.a. skulle ske på baggrund af en vurdering af, om der er taleom et  

 apparat, som bruges som et led i en behandling, evt. en behandling som  

 alternativtkunne være sket på et sygehus.
Et andet forhold, som der kan  

 lægges vægt på, er, om behovet for apparatet er fastlagt af sygehusvæsenet.
 Ved en eventuel afgørelse i forhold til § 48 må det vurderes, om apparatet  

 bruges i selve behandlingen eller som et led i barnets særlige behov for  

 pleje Denne opremsning af kriterier er imidlertid ikke udtømmende.  

 Udgangspunktet må tages i den beskrevne praksis.
