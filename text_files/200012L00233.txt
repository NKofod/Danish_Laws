Fremsat den 27. april 2001 af  

 finansministeren (Pia Gjellerup) Forslag til Lov om ændring af lov om vederlag og  

 pension m.v. for ministre (Bestyrelseshonorarer m.v. modregnes i eftervederlag) § 1 I lov om vederlag og pension m.v. for ministre, jf.  

 lovbekendtgørelse nr. 1019 af 17. november 2000 foretages  

 følgende ændring:
 1. § 3, stk. 3, nr. 1, affattes  

 således:
»1)	de indtægter, der er anført i § 109, stk. 3,  

 nr. 1-4 og 6-11, i lov om valg til Folketinget,« § 2 Loven træder i kraft den 1. juni 2001.
Bemærkninger til lovforslaget Almindelige bemærkninger 1. Oversigt over lovforslaget Folketingets præsidium har fremsat forslag til lov  

 om ændring af lov om valg til Folketinget. Ændringen  

 vedrører lovens § 109, stk. 3, om, hvilke indtægter  

 der modregnes i et afgået folketingsmedlems eftervederlag.
Efter  

 forslaget vil bestyrelseshonorarer, forfatterhonorarer og andre honorarer  

 samt vederlag for medlemskab af amtsråd, kommunalbestyrelser,  

 skatteankenævn og andre kollegiale organer skulle modregnes i  

 eftervederlaget.
 Det har hidtil været tilstræbt, at reglerne  

 for modregning i eftervederlag for ministre svarer til reglerne for  

 eftervederlag til folketingsmedlemmer, og lov om vederlag og pension m.v. for  

 ministre er affattet i overensstemmelse hermed.
 Det foreslås derfor at ændre lov om vederlag  

 og pension m.v. til ministre, således at denne retstilstand  

 opretholdes.
2. Økonomiske konsekvenser for det offentlige Lovforslaget vil alene kunne have helt marginale  

 økonomiske konsekvenser i form af reduktion af eftervederlag.
3. Administrative konsekvenser for det offentlige Lovforslaget vil alene kunne have helt marginale  

 administrative konsekvenser for det offentlige.
4. Økonomiske og administrative konsekvenser for  

 erhvervslivet Lovforslaget har ikke økonomiske eller  

 administrative konsekvenser for erhvervslivet.
5. Miljømæssige konsekvenser Lovforslaget har ikke miljømæssige  

 konsekvenser.
6. Forholdet til EU-retten Lovforslaget indeholder ikke EU-retlige aspekter.
Lovforslagets konsekvenser i hovedtræk Positive konsekvenser/mindreudgifter Negative konsekvenser/merudgifter Økonomiske konsekvenser for det offentlige Helt marginale Ingen Administrative konsekvenser for det offentlige Ingen Helt marginale Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Forholdet til EU-retten Ingen EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1.
Med forslaget til ny nr. 9 i valglovens § 109,  

 stk. 3, sker der en udvidelse af, hvilke indtægter der skal  

 modregnes for i eftervederlaget.
Efter ændringen skal der også  

 ske modregning for honorarer for deltagelse i bestyrelsesarbejde i  

 såvel privat som helt eller delvist offentligt ejede virksomheder.
Det  

 samme gælder vederlag for medlemskab af amtsråd,  

 kommunalbestyrelser, skatteankenævn og andre kollegiale organer,  

 herunder vederlag som udvalgsformand og andre tillidshverv.
Endvidere vil der  

 skulle ske modregning for honorarer for foredragsvirksomhed samt  

 forfatterhonorarer og indtægter, som er resultat af opfinderarbejde  

 eller arbejder af litterær, kunstnerisk, videnskabelig eller lignende  

 karakter, herunder biblioteksafgifter o. lign.
Til § 2 Det foreslås, at loven træder i kraft den 1.  

 juni 2001 svarende til det foreslåede ikrafttrædelsestidspunkt  

 for ændringen af lov om valg til Folketinget.
