Nr LSF 259 Forslag til Lov om behandling af krav om tilbagebetaling af  

 arbejdsmarkedsbidrag m.v.
Fremsat af skatteministeren (Fogh Rasmussen) den 3. april 1992 Vedtaget ved tredjebehandling den 13. maj 1992 Lov nr. 389 af 20/05/1992 § 1. Det afgøres efter dansk rets almindelige regler, om og i  

 givet fald i hvilket omfang der består krav på tilbagebetaling eller erstatning i forbindelse med beløb, der er indbetalt til statskassen i medfør af lov nr. 840 af 18. december 1987 om arbejdsmarkedsbidrag med senere ændringer.
 § 2. Krav som nævnt i § 1 skal fremsættes skriftligt over for den  

 told- og skatteregion, til hvilken indbetaling af arbejdsmarkedsbidrag senest  

 er sket.
 Stk. 2. Det krævede beløb skal være specificeret og begrundet samt  

 være ledsaget af dokumentation, der gør det muligt nærmere at bedømme, om den  

 bidragspligtige har lidt et tab.
Stk. 3. Told- og skatteregionerne kan kræve, at den, der  

 fremsætter krav som nævnt i § 1, tilvejebringer yderligere oplysninger, og  

 har, hvis det skønnes nødvendigt for bedømmelse af det rejste krav, til  

 enhver tid mod behørig legitimation uden retskendelse adgang til at foretage  

 eftersyn i lokaler, der benyttes af virksomhederne, og til at efterse  

 virksomhedernes regnskabsmateriale m.v.
I øvrigt finder reglerne i §§ 14 og  

 15 i lov om afgift af lønsum m.v. tilsvarende anvendelse.
 Stk. 4. Skatteministeren kan fastsætte nærmere regler om  

 fremgangsmåden i forbindelse med indgivelse af krav efter loven, herunder om,  

 hvilken dokumentation der skal medfølge.
 § 3. Told- og skatteregionen afgiver indstilling til Told- og  

 Skattestyrelsen om, hvorvidt det rejste krav helt eller delvis bør  

 imødekommes.
 Stk. 2. Told- og Skattestyrelsen træffer afgørelse om kravet.
 § 4. Sager om krav som nævnt i § 1 kan først indbringes for  

 domstolene, når Told- og Skattestyrelsen har truffet afgørelse i sagen, eller  

 når der er forløbet 6 måneder fra det tidspunkt, hvor kravet i  

 overensstemmelse med § 2 blev fremsat over for told- og skatteregionen.
Stk. 2. Told- og Skattestyrelsens afgørelse kan af den, der har  

 rejst kravet, indbringes for domstolene.
Indbringelsen skal ske inden 3  

 måneder fra den dag, afgørelsen er meddelt den bidragspligtige.
Sag anlægges  

 ved Københavns Byret.
Retsplejelovens § 226, stk. 1, nr. 1, finder  

 tilsvarende anvendelse.
Landsretsbehandling sker ved Østre Landsret.
Stk. 3. Såfremt sagen indbringes for retten efter udløbet af den i  

 stk. 2, 2. punktum, nævnte frist, afviser retten sagen.
Retten kan dog se  

 bort fra en fristoverskridelse, hvis særlige omstændigheder taler derfor.
§ 5. Krav som nævnt i § 1 kan ikke benyttes til modregning, før  

 kravet i givet fald 1) er anerkendt af Told- og Skattestyrelsen eller 2) fastslået ved dom og fuldbyrdelsesfristen er udløbet.
 Stk. 2. Fremsættelse af krav efter § 2 afbryder forældelse.
 § 6. Bidrag beregnet efter lov om arbejdsmarkedsbidrag § 7, § 8,  

 stk. 1, nr. 1, og § 9, stk. 1, nr. 1, som i medfør af nævnte lov forfalder  

 til betaling efter den 31. marts 1992, men som er indbetalt af den  

 bidragspligtige denne dato eller tidligere, tilbagebetales senest 1 måned  

 efter denne lovs ikrafttræden.
§ 7. Loven træder i kraft dagen efter bekendtgørelsen i  

 Lovtidende.
Bestemmelsen i § 5, stk. 1, har virkning fra dagen for  

 lovforslagets fremsættelse.
Stk. 2. Er der anlagt sag om krav som nævnt i § 1 inden lovens  

 ikrafttræden, kan retten bestemme, at sagen skal udsættes, indtil Told- og  

 Skattestyrelsen har truffet afgørelse om kravet eller der er forløbet 6  

 måneder fra rettens beslutning om udsættelse af sagen.
Bestemmelsen i § 2  

 finder tilsvarende anvendelse på told- og skattemyndighedernes behandling af  

 sager, der udsættes.
 § 8. Loven gælder ikke for Færøerne og Grønland.
Oprindeligt fremsat forslag § 1. Det afgøres efter dansk rets almindelige regler, om og i  

 givet fald i hvilket omfang der består krav på tilbagebetaling eller erstatning i forbindelse med beløb, der er indbetalt til statskassen i medfør af lov nr. 840 af 18. december 1987 om arbejdsmarkedsbidrag med senere ændringer.
 § 2. Krav som nævnt i § 1 skal fremsættes skriftligt over for den  

 told- og skatteregion, til hvilken indbetaling af arbejdsmarkedsbidrag senest  

 er sket.
 Stk. 2. Det krævede beløb skal være specificeret og begrundet samt  

 være ledsaget af dokumentation, der gør det muligt nærmere at bedømme, om den  

 bidragspligtige har lidt et tab.
Stk. 3. Told- og skatteregionerne kan kræve, at den, der  

 fremsætter krav som nævnt i § 1, tilvejebringer yderligere oplysninger, og  

 har, hvis det skønnes nødvendigt for bedømmelse af det rejste krav, til  

 enhver tid mod behørig legitimation uden retskendelse adgang til at foretage  

 eftersyn i lokaler, der benyttes af virksomhederne og til at efterse  

 virksomhedernes regnskabsmateriale m.v.
I øvrigt finder reglerne i § 14 og §  

 15 i lov om afgift af lønsum m.v. tilsvarende anvendelse.
 Stk. 4. Skatteministeren kan fastsætte nærmere regler om  

 fremgangsmåden i forbindelse med indgivelse af krav efter loven, herunder om  

 hvilken dokumentation der skal medfølge.
 § 3. Told- og skatteregionen afgiver indstilling til Told- og  

 Skattestyrelsen om, hvorvidt det rejste krav helt eller delvis bør  

 imødekommes.
 Stk. 2. Told- og Skattestyrelsen træffer afgørelse om kravet.
 § 4. Sager om krav som nævnt i § 1 kan først indbringes for  

 domstolene, når Told- og Skattestyrelsen har truffet afgørelse i sagen, eller  

 når der er forløbet 6 måneder fra det tidspunkt, hvor kravet i  

 overensstemmelse med § 2 blev fremsat over for told- og skatteregionen.
Stk. 2. Told- og Skattestyrelsens afgørelse kan af den, der har  

 rejst kravet, indbringes for domstolene.
Indbringelsen skal ske inden 3  

 måneder fra den dag, afgørelsen er meddelt den bidragspligtige.
Sag anlægges  

 ved Københavns Byret.
Retsplejelovens § 226, stk. 1, nr. 1, finder  

 tilsvarende anvendelse.
Landsretsbehandling sker ved Østre Landsret.
Stk. 3. Såfremt sagen indbringes for retten efter udløbet af den i  

 stk. 2, 2. punktum, nævnte frist, afviser retten sagen.
Retten kan dog se  

 bort fra en fristoverskridelse, hvis særlige omstændigheder taler derfor.
§ 5. Krav som nævnt i § 1 kan ikke benyttes til modregning, før  

 kravet i givet fald 1) er anerkendt af Told- og Skattestyrelsen, eller 2) fastslået ved dom, og fuldbyrdelsesfristen er udløbet.
 Stk. 2. Fremsættelse af krav efter § 2 afbryder forældelse.
§ 6. Loven træder i kraft dagen efter bekendtgørelsen i  

 Lovtidende.
Bestemmelsen i § 5, stk. 1, har virkning fra dagen for  

 lovforslagets fremsættelse.
 Stk. 2. Er der anlagt sag om krav som nævnt i § 1 inden  

 lovforslagets ikrafttræden, kan retten bestemme, at sagen skal udsættes,  

 indtil Told- og Skattestyrelsen har truffet afgørelse om kravet, eller der er  

 forløbet 6 måneder fra rettens beslutning om udsættelse af sagen.  

 Bestemmelsen i § 2 finder tilsvarende anvendelse på told- og  

 skattemyndighedernes behandling af sager, der udsættes.
 § 7. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. EF-Domstolen har den 31. marts 1992 afsagt dom i sagen Dansk  

 Denkavit og P.
Poulsen Trading mod Skatteministeriet.
Ved dommen fastslog  

 EF-Domstolen, at lov om arbejdsmarkedsbidrag var i strid med 6. momsdirektivs  

 artikel 33, og at artikel 33 er umiddelbart anvendelig.
Domstolen henviste  

 særligt til, at arbejdsmarkedsbidraget har virket på samme måde som en  

 omsætningsafgift, og at den derfor rammes af det forbud mod at indføre  

 omsætningsafgifter, der er indeholdt i direktivets artikel 33. Domstolens dom  

 er en besvarelse af spørgsmål, som Østre Landsret har forelagt EF-Domstolen  

 til præjudiciel afgørelse i medfør af EØF-traktatens artikel 177.
 Det er regeringens opfattelse, at den danske stat hurtigst muligt må drage  

 de nødvendige konsekvenser af dommen.
 2. Lov om arbejdsmarkedsbidrag er allerede ophævet ved lov nr. 891  

 af 21. december 1991. Ophævelsen havde virkning fra den 1. januar 1992, og  

 der er således allerede foretaget det fornødne til at bringe retstilstanden i  

 overensstemmelse med dommen.
 Regeringen har endvidere fundet, at der efter EF-dommen ikke er grundlag  

 for at opkræve eller oppebære arbejdsmarkedsbidrag, der forfalder efter den  

 31. marts 1992.
 3. Nærværende lovforslag går ud på at fastsætte nærmere regler for  

 behandlingen af ansøgninger om tilbagebetaling og erstatning i forbindelse  

 med beløb, der er indbetalt i medfør af lov om arbejdsmarkedsbidrag.
 Lovforslaget har til formål at sikre en hensigtsmæssig og ensartet  

 behandling af krav om tilbagebetaling af arbejdsmarkedsbidrag, der er eller  

 måtte blive rejst mod statskassen i anledning af den ovenfor nævnte dom af  

 31. marts 1992.
4. Det er regeringens opfattelse, at der som udgangspunkt ikke kan  

 blive tale om tilbagebetaling af allerede indbetalte arbejdsmarkedsbidrag.
De  

 bidragspligtige har ikke lidt noget tab, dels fordi afgiften fuldt ud har  

 været overvæltet på næste omsætningsled, dels fordi arbejdsmarkedsbidraget i  

 sin tid afløste de indtil 1988 gældende arbejdsgiverafgifter.
Man kan dog  

 naturligvis ikke helt afvise, at der vil kunne forekomme enkelte sagstyper,  

 hvor et tilbagebetalingskrav eventuelt må imødekommes.
 Afgørelsen af, om der skal ske tilbagebetaling, henhører administrativt  

 under told- og skattemyndighederne, men den endelige afgørelse henhører under  

 domstolene.
Der er allerede inden EF-dommens afsigelse over for told- og  

 skatteregionerne anmeldt et betydeligt antal tilbagebetalingskrav.  

 Ekspeditionen af disse sager vil i sig selv kunne bevirke en væsentlig  

 belastning af myndighederne.
Denne belastning vil naturligvis blive større, i  

 det omfang der som følge af EF-Domstolens afgørelse måtte blive indgivet  

 yderligere anmeldelser.
 Hensynet til den administrative håndtering af sagerne skaber i sig selv  

 behov for at fastsætte regler om anmeldelsernes indhold, dokumentationskrav  

 m.v.
 Regeringen finder på denne baggrund, at der er behov for en ordning, der  

 kan sikre en hensigtsmæssig og effektiv behandling af  

 tilbagebetalingssagerne, navnlig ved at det bliver den centrale Told- og  

 Skattestyrelse, der skal træffe afgørelse, inden sagerne kommer frem til  

 domstolene.
 Regeringen vil nøje følge udviklingen med hensyn til anmeldelser om krav  

 på tilbagebetaling og vil i den forbindelse overveje, om der er behov for at  

 iværksætte yderligere foranstaltninger.
5. Efter regeringens opfattelse vil det som nævnt kun være i et  

 mindre antal sager, der eventuelt vil skulle ske tilbagebetaling.
Det ville  

 derfor kunne medføre en uacceptabel situation, såfremt alle de  

 erhvervsdrivende, der mener at have et tilbagesøgningskrav, som senere  

 fastslås at være uberettiget, kunne benytte dette krav til modregning i det  

 offentliges krav på betaling af skatter og afgifter.
Herved ville de  

 pågældende kunne påføre statskassen et helt uberettiget og for Danmarks  

 økonomi særdeles alvorligt likviditetstab.
 På denne baggrund finder regeringen det nødvendigt med en udtrykkelig  

 lovbestemmelse, der præciserer, at modregning med tilbagebetalingskrav er  

 afskåret, indtil kravet i givet fald er endeligt fastslået.
 Administrative og økonomiske konsekvenser.
 Behandlingen af sagerne ved told- og skatteregionerne og i Told- og  

 Skattestyrelsen vil medføre en væsentlig belastning af told- og  

 skattemyndighederne.
 I det omfang sagerne går videre til domstolene til afgørelse, vil der  

 kunne indtræde en væsentlig belastning af domstolene med en forlængelse af  

 sagsbehandlingstiderne til følge ikke blot i disse sager, men også i mange  

 andre af de sager, der behandles ved domstolene.
Behandlingen af de nævnte sager ved told- og skatteregionerne, i Told- og  

 Skattestyrelsen og ved domstolene skønnes at medføre et øget  

 ressourceforbrug, som ikke vil kunne afholdes inden for de bestående  

 bevillingsmæssige rammer.
Tilvejebringelsen af de fornødne ressourcer inden  

 for told- og skatteregionerne, Told- og Skattestyrelsen, og inden for  

 Justitsministeriets område, herunder med hensyn til oprettelsen af eventuelle  

 yderligere dommerstillinger m.v., vil blive forelagt for Finansudvalget.
Specielle bemærkninger Til § 1 Det fastslås i § 1, at spørgsmål om tilbagebetaling eller erstatning i  

 forbindelse med beløb, der er indbetalt til statskassen i medfør af  

 arbejdsmarkedsbidragsloven, skal afgøres efter dansk rets almindelige regler.
Til § 2 Forslagets § 2 indeholder regler om fremsættelse af krav som nævnt i § 1  

 over for told- og skatteregionerne.
Da myndighederne ikke på forhånd er i  

 besiddelse af de oplysninger om de enkelte virksomheders forhold, der kan  

 være nødvendige for at bedømme de rejste krav, er det pålagt virksomhederne  

 at fremsende dokumentation, der gør det muligt nærmere at bedømme om - og i  

 givet fald i hvilket omfang - der er lidt et tab.
 Myndighederne har adgang til at gennemgå bilag m.v. i virksomhederne efter  

 samme regler, som gælder for afgiftspligtige efter lov om afgift af lønsum  

 m.v.
Skatteministeren kan efter § 2, stk. 4, fastsætte nærmere regler om  

 fremgangsmåden i forbindelse med indgivelse af krav efter loven, herunder om  

 den dokumentation der skal medfølge.
Det skal blandt andet kunne bedømmes, om  

 afgiftsbeløbene er overvæltet på senere omsætningsled, og om den  

 bidragspligtige har haft en besparelse som følge af bortfaldet af  

 arbejdsgiverafgifterne.
En hensigtsmæssig behandling vil kunne forudsætte, at oplysninger om  

 kravene gives i ensartet form.
Skatteministeren har derfor i § 2, stk. 4,  

 hjemmel til at fastsætte en bestemt form, hvori kravene skal fremsættes.
Til § 3 Det fremgår af § 3, at told- og skatteregionen afgiver indstilling til  

 Told- og Skattestyrelsen om, hvorvidt der er grundlag for helt eller delvist  

 at imødekomme de rejste krav.
Told- og Skattestyrelsen træffer afgørelse om  

 kravet.
Til § 4 Sagerne kan ifølge § 4 først indbringes for domstolene, når den centrale  

 Told- og Skattestyrelse har truffet afgørelse i sagen.
 Styrelsens afgørelse kan af den, der har rejst kravet, indbringes for  

 domstolene inden 3 måneder fra den dag, afgørelsen er meddelt den pågældende.  

 Sag anlægges ved Københavns Byret, der kan henvise behandlingen af  

 principielle sager til Østre Landsret.
Til § 5 Det følger af lovens § 3, at Told- og Skattestyrelsen træffer afgørelse  

 om, hvorvidt krav som nævnt i § 1 vedrørende indbetalt arbejdsmarkedsbidrag  

 helt eller delvis kan imødekommes.
Bestemmelsen skal sikre, at der foretages  

 en administrativ prøvelse af kravet.
Det er et nødvendigt led i  

 tilrettelæggelsen af en hensigtsmæssig og ensartet behandling af kravene, at  

 det sikres, at kravene ikke ad anden vej forelægges domstolene, herunder  

 fogedretterne, forinden der har været lejlighed til en administrativ  

 prøvelse.
Efter de almindelige formueretlige regler om modregning skal der være  

 opfyldt en række betingelser for, at der kan erklæres modregning.  

 Modregningsadgangen forudsætter ved den tvungne ukonnekse modregning, at  

 kravene er udjævnelige, afviklingsmodne og retskraftige.
Det er endvidere en  

 betingelse, at der består den fornødne gensidighed mellem kreditor og  

 debitor.
Det er i tilfælde, hvor modregning i et uomtvistet hovedkrav vil  

 være til særlig ulempe for hovedmanden, ofte også et krav, at modfordringen  

 har den fornødne klarhed, ligesom der på visse områder er regler og praksis  

 for, at kreditor kan kræve effektiv betaling.
De krav, der kan blive tale om efter denne lovgivning, vil, indtil der er  

 truffet endelig afgørelse, i almindelighed være omtvistede såvel med hensyn  

 til kravets berettigelse som med hensyn til kravets størrelse.
Der vil  

 formentlig også med hensyn til en del af de hovedkrav, der tilkommer staten,  

 efter praksis kunne forlanges effektiv betaling.
 Det foreslås på den baggrund i § 5, stk. 1, at det præciseres, at krav som  

 nævnt i § 1 ikke kan benyttes til modregning, før kravet i givet fald er  

 anerkendt af Told- og Skattestyrelsen eller fastslået ved dom, og  

 fuldbyrdelsesfristen er udløbet.
Bestemmelsen indebærer, at en virksomhed ikke kan undlade at indbetale  

 forfaldne skatter og afgifter til staten med den begrundelse, at  

 afgiftskravet er dækket ved modregning.
Undlader en virksomhed at indbetale,  

 vil beløbet således blive inddrevet.
Der kan ikke for fogedretten rejses  

 indsigelse om, at kravet er ophørt ved modregning, og der kan ikke under  

 sagens behandling i fogedretten gennemføres modregning, jf. retsplejelovens §  

 522.
 Bestemmelsen gælder for de modregningserklæringer, der fremsættes over for  

 staten fra og med dagen for lovforslagets fremsættelse for Folketinget, jf.  

 nærmere § 6, stk. 1.
 For at sikre de bidragspligtige mod forældelse efter 1908-loven er det i §  

 5, stk. 2, fastsat, at krav, der fremsættes efter § 2, afbryder forældelse.
Til § 6 Loven træder efter § 6, stk. 1, i kraft dagen efter bekendtgørelsen i  

 Lovtidende.
Bestemmelsen i § 5, stk. 1, har virkning fra dagen for  

 lovforslagets fremsættelse.
 I § 6, stk. 2, er der fastsat en overgangsregel for så vidt angår de -  

 relativt få - tilbagebetalingskrav, der allerede er indbragt for domstolene.  

 Det bestemmes her, at disse retssager kan udsættes af retten, indtil Told- og  

 Skattestyrelsen har truffet afgørelse om kravet, eller der er forløbet 6  

 måneder fra rettens beslutning om udsættelse af sagen.
Ingen af de anlagte retssager er endnu kommet til det stadium, hvor  

 størrelsen af kravene efterprøves, idet disse spørgsmål har været udskudt,  

 indtil EF-Domstolens dom forelå.
Det vil derfor være rigtigst at åbne  

 mulighed for, at domstolene kan bestemme, at også disse sager i første omgang  

 behandles efter den i loven fastlagte procedure.
Efter 2. behandling den 7. maj 1992 § 1. Det afgøres efter dansk rets almindelige regler, om og i  

 givet fald i hvilket omfang der består krav på tilbagebetaling eller erstatning i forbindelse med beløb, der er indbetalt til statskassen i medfør af lov nr. 840 af 18. december 1987 om arbejdsmarkedsbidrag med senere ændringer.
 § 2. Krav som nævnt i § 1 skal fremsættes skriftligt over for den  

 told- og skatteregion, til hvilken indbetaling af arbejdsmarkedsbidrag senest  

 er sket.
 Stk. 2. Det krævede beløb skal være specificeret og begrundet samt  

 være ledsaget af dokumentation, der gør det muligt nærmere at bedømme, om den  

 bidragspligtige har lidt et tab.
Stk. 3. Told- og skatteregionerne kan kræve, at den, der  

 fremsætter krav som nævnt i § 1, tilvejebringer yderligere oplysninger, og  

 har, hvis det skønnes nødvendigt for bedømmelse af det rejste krav, til  

 enhver tid mod behørig legitimation uden retskendelse adgang til at foretage  

 eftersyn i lokaler, der benyttes af virksomhederne, og til at efterse  

 virksomhedernes regnskabsmateriale m.v.
I øvrigt finder reglerne i §§ 14 og  

 15 i lov om afgift af lønsum m.v. tilsvarende anvendelse.
 Stk. 4. Skatteministeren kan fastsætte nærmere regler om  

 fremgangsmåden i forbindelse med indgivelse af krav efter loven, herunder om,  

 hvilken dokumentation der skal medfølge.
 § 3. Told- og skatteregionen afgiver indstilling til Told- og  

 Skattestyrelsen om, hvorvidt det rejste krav helt eller delvis bør  

 imødekommes.
 Stk. 2. Told- og Skattestyrelsen træffer afgørelse om kravet.
 § 4. Sager om krav som nævnt i § 1 kan først indbringes for  

 domstolene, når Told- og Skattestyrelsen har truffet afgørelse i sagen, eller  

 når der er forløbet 6 måneder fra det tidspunkt, hvor kravet i  

 overensstemmelse med § 2 blev fremsat over for told- og skatteregionen.
Stk. 2. Told- og Skattestyrelsens afgørelse kan af den, der har  

 rejst kravet, indbringes for domstolene.
Indbringelsen skal ske inden 3  

 måneder fra den dag, afgørelsen er meddelt den bidragspligtige.
Sag anlægges  

 ved Københavns Byret.
Retsplejelovens § 226, stk. 1, nr. 1, finder  

 tilsvarende anvendelse.
Landsretsbehandling sker ved Østre Landsret.
Stk. 3. Såfremt sagen indbringes for retten efter udløbet af den i  

 stk. 2, 2. punktum, nævnte frist, afviser retten sagen.
Retten kan dog se  

 bort fra en fristoverskridelse, hvis særlige omstændigheder taler derfor.
§ 5. Krav som nævnt i § 1 kan ikke benyttes til modregning, før  

 kravet i givet fald 1) er anerkendt af Told- og Skattestyrelsen eller 2) fastslået ved dom og fuldbyrdelsesfristen er udløbet.
 Stk. 2. Fremsættelse af krav efter § 2 afbryder forældelse.
 § 6. Bidrag beregnet efter lov om arbejdsmarkedsbidrag § 7, § 8,  

 stk. 1, nr. 1, og § 9, stk. 1, nr. 1, som i medfør af nævnte lov forfalder  

 til betaling efter den 31. marts 1992, men som er indbetalt af den  

 bidragspligtige denne dato eller tidligere, tilbagebetales senest 1 måned  

 efter denne lovs ikrafttræden.
§ 7. Loven træder i kraft dagen efter bekendtgørelsen i  

 Lovtidende.
Bestemmelsen i § 5, stk. 1, har virkning fra dagen for  

 lovforslagets fremsættelse.
Stk. 2. Er der anlagt sag om krav som nævnt i § 1 inden lovens  

 ikrafttræden, kan retten bestemme, at sagen skal udsættes, indtil Told- og  

 Skattestyrelsen har truffet afgørelse om kravet eller der er forløbet 6  

 måneder fra rettens beslutning om udsættelse af sagen.
Bestemmelsen i § 2  

 finder tilsvarende anvendelse på told- og skattemyndighedernes behandling af  

 sager, der udsættes.
 § 8. Loven gælder ikke for Færøerne og Grønland.
