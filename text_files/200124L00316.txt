Betænkning afgivet af Sundhedsudvalget  

 den 24. april 2002 Betænkning over Forslag til lov om ændring af lov om  

 forebyggende sundhedsordninger for børn og unge (Ophævelse af krav om ansættelse i den  

 kommunale sundhedstjeneste) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 27. februar 2002 og var til  

 1. behandling den 13. marts 2002. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring.
Den 27. februar 2002 sendte indenrigs- og  

 sundhedsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Pædiatrisk Selskab og Dansk Sygeplejeråd.
 Indenrigs- og sundhedsministeren har over for udvalget kommenteret de  

 skriftlige henvendelser.
Deputationer Endvidere har Dansk Sygeplejeråd mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 6 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal i udvalget (V, DF, KF, RV og KRF)  

 indstiller lovforslaget til vedtagelse uændret.
Det Radikale Venstre finder det ikke tilfredsstillende, at  

 ca. 20pct. af landets kommuner i øjeblikket ikke lever op til lovens  

 krav om, at der skal eksistere et lægeligt tilbud i den kommunale  

 sundhedstjeneste.
Derfor vil Det Radikale Venstre være positivt  

 indstillet over for, at kommunerne kan inddrage de privatpraktiserende  

 læger, hvis det dermed kan være med til at sikre, at det  

 pågældende tilbud bliver givet i alle kommuner.
Samtidig ser Det  

 Radikale Venstre det som en fordel, at kommunerne på den måde kan  

 indgå et personalesamarbejde i større enheder f.eks. i amtsligt  

 regi, så længe ansvaret i øvrigt er placeret hos  

 kommunerne.
Men Det Radikale Venstre skal understrege, at det må  

 sikres, at der foreligger klare standarder for den tværfaglige indsats,  

 og at samarbejdet og den løbende samtale mellem skole, forældre  

 og sundhedsforvaltning ikke bare opretholdes, men også styrkes.  

 Samtidig må Det Radikale Venstre også fremhæve den  

 sædvanlige anke i forhold til en udlicitering på  

 sundhedsområdet   nemlig: Hvordan kan man sikre en samlet  

 kvalitetsudvikling? I den sammenhæng vil det være specielt  

 magtpåliggende for Det Radikale Venstre at imødekomme Dansk  

 Sygeplejeråds bekymring i forhold til praktikpladser.
Det Radikale  

 Venstre vil derfor foreslå, at regeringen tager initiativ til, at de  

 nuværende praktikordninger kan videreføres også i et  

 privat regi, så uddannelsesforløbet ikke undergraves.
 Et mindretal i udvalget (S) indstiller lovforslaget  

 til forkastelse ved 3. behandling.
Socialdemokratiet finder, at det er et problem, når  

 målsætningen om, at børn og unge skal tilbydes  

 forebyggende undersøgelser, ikke efterleves i alle kommuner.
At 14  

 pct. af børn og unge ikke modtager de lovfæstede lægelige  

 tilbud fra den kommunale sundhedstjeneste er kritisabelt.
En væsentlig  

 forklaring er, at stillingerne som kommunallæge er så  

 dårligt normerede, at lægens funktionsområde bliver  

 kraftigt indsnævret til kun at være de obligatoriske  

 helbredsundersøgelser ved ind- og udskolingen, hvilket ikke er  

 attraktivt for lægerne.
Socialdemokratiet ønsker at styrke den  

 sundhedsmæssige indsats for børn i alle aldre.  

 Undersøgelser viser, at fedmeepidemien blandt børn og unge  

 allerede kan og bør afhjælpes ved en systematisk  

 forebyggelsesindsats i førskolealderen.
En tidlig indsats vil sikre en  

 langt bedre børnesundhed.
Dette lovforslag vil gøre det muligt for kommunerne  

 at undlade at ansætte kommunallæger til fordel for  

 adhoc-løsninger, som Socialdemokratiet frygter bare vil gøre  

 ondt værre.
Selv de praktiserende læger siger, at de ikke magter  

 opgaven, for det kræver tværfaglighed og forankring i det  

 kommunale system, som de ikke vil kunne leve op til.
De forebyggende undersøgelser er en del af den  

 tværfaglige indsats, som skal medvirke til at opfange tidlige signaler  

 hos børn og unge, som har problemer af den ene eller anden art.
Dette  

 arbejde er meget vigtigt i forhold til udsatte og svage børn og unge.  

 Men lovforslaget sikrer ikke tilstrækkelig tværfaglighed i  

 indsatsen.
Socialdemokratiet er bekymret for, at der sker en videns- og  

 erfaringsspredning, som vil bidrage til kvalitetsforringelser i  

 kerneydelserne sundhedspleje, sygepleje, sundhedsfremme og forebyggelse  

 på det sociale og sundhedsmæssige område.
Blandt andet  

 derfor støtter Socialdemokratiet ikke forslaget.
 Et andet mindretal (SF) vil redegøre for sin  

 stilling til lovforslaget ved 2. behandling.
 Enhedslisten, Tjóðveldisflokkurin, Inuit  

 Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Hans Andersen (V)  

  Ester Larsen (V)  Preben Rudiengaard (V)  

  Jørgen Winther (V) nfmd.  

  Birthe Skaarup (DF) fmd.  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  Karen J.
Klint (S)  

  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)  Kamal Qureshi (SF)  

  Naser Khader (RV) Enhedslisten, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 117 Bilagsnr.
