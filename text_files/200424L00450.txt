Betænkning afgivet af Miljø- og Planlægningsudvalget den 8.  

 juni 2005 Betænkning over Forslag  

 til lov om ændring af lov om planlægning (Udmøntning af kommunalreformen) [af  

 miljøministeren (Connie Hedegaard)] 1. Ændringsforslag Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget har stillet 13  

 ændringsforslag til lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 31. marts 2005. Lovforslaget blev efter 1. behandling henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 6 møder.
Sammenhæng med andre lovforslag Lovforslaget er en del af den lovgivningsmæssige gennemførelse  

 af kommunalreformen på miljøområdet og skal ses i sammenhæng med de øvrige  

 lovforslag vedrørende kommunalreformen, som har været behandlet i Miljø- og  

 Planlægningsudvalget.
Følgende lovforslag om kommunalreformen har været  

 behandlet i Miljø- og Planlægningsudvalget:
  

 	  

 Lovforslag nr.
L 86 om  

 ændring af lov om beskyttelse af havmiljøet, lov om vandløb, lov om  

 sommerhuse  

 og campering m.v. og forskellige andre love. (Udmøntning af kommunalreformen  

 i  

 en række love på natur- og miljøområdet).
  

 	  

 Lovforslag nr.
L 87 om  

 ændring af lov om miljø og genteknologi. (Konsekvensrettelser som følge af  

 kommunalreformen).
  

 	  

 Lovforslag nr.
L 88 om  

 ændring af lov om råstoffer. (Udmøntning af kommunalreformen, for så vidt  

 angår  

 råstofplanlægning og indvinding på land).
  

 	  

 Lovforslag nr.
L 89 om  

 ændring af lov om naturbeskyttelse. (Udmøntning af kommunalreformen).
  

 	  

 Lovforslag nr.
L 90 om  

 ændring af lov om forurenet jord. (Udmøntning af kommunalreformen).
  

 	  

 Lovforslag nr.
L 91 om  

 ændring af lov om miljøbeskyttelse. (Udmøntning af kommunalreformen, for så  

 vidt angår organiseringen af myndigheder m.v.).
  

 	  

 Lovforslag nr.
L 92 om  

 ændring af lov om miljømål m.v. for vandforekomster og internationale  

 naturbeskyttelsesområder  

 (miljømålsloven) og lov om vandforsyning m.v. (Udmøntning af  

 kommunalreformen,  

 for så vidt angår organisering af myndighederne m.v.).
  

 	  

 Lovforslag nr.
L 93 om  

 ændring af lov om planlægning. (Udmøntning af kommunalreformen).
Høring Et udkast til lovforslaget har inden fremsættelsen været sendt i  

 høring, og miljøministeren sendte den 1. december 2004 dette udkast til  

 udvalget, jf. (folketingsåret 2004-05, 1. samling) alm. del  bilag 115.  

 Den  

 21. december 2004, den 7. januar 2005, den 17. januar 2005 og den 25. februar  

 2005 sendte miljøministeren de indkomne høringssvar til udvalget, jf.  

 (folketingsåret  

 2004-05, 1. samling) alm. del  svar på spm. 163, (folketingsåret  

 2004-05, 1.  

 samling) alm. del  supplerende svar på spm. 163, og alm. del   

 bilag 34. Den  

 24. februar 2005 sendte miljøministeren et notat om høringssvarene til  

 udvalget.
Teknisk gennemgang Den 2. marts 2005 afholdtes en teknisk gennemgang af  

 lovforslaget ved miljøministeren og embedsmænd fra Miljøministeriet.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Amtsrådsforeningen, Danmarks Naturfredningsforening, Dansk Landbrug, De Samvirkende Købmænd, Kommunernes Landsforening og Landbrugsraadet.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Danmarks Naturfredningsforening, Dansk Landbrug, De Samvirkende Købmænd og Landbrugsraadet.
Spørgsmål Udvalget har stillet 44 spørgsmål til miljøministeren til  

 skriftlig besvarelse, som denne har besvaret.
Nogle af udvalgets spørgsmål  

 til  

 miljøministeren og dennes svar herpå er optrykt som bilag til betænkningen.
3. Indstillinger og politiske bemærkninger Indstillinger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med de af mindretallet stillede ændringsforslag.
Såfremt  

 de af mindretallet stillede ændringsforslag ikke vedtages ved 2. behandling,  

 vil mindretallet stemme imod lovforslaget ved 3. behandling.
 Et andet  

  

 mindretal  

  

 i  

 udvalget (IA) vil ved 2. behandling stemme hverken for eller imod  

 ændringsforslagene  

 og ved 3. behandling hverken for eller imod lovforslaget.
Politiske bemærkninger Venstres, Dansk Folkepartis og Det Konservative Folkepartis  

 medlemmer af udvalget bemærker:
 Kommunalreformen skaber grundlaget for en moderne og  

 fremtidssikret forvaltning af det danske miljø på mindst det samme niveau som  

 nu.
 Med kommunalreformen videreudvikles den danske decentrale model,  

 hvor stærke kommuner er borgernes hovedindgang til den offentlige sektor.  

 Kommunerne får med reformen et større og mere sammenhængende ansvar for de  

 borgernære miljøopgaver, og de nye, større kommuner får ressourcerne til at  

 kunne løfte det større ansvar.
 Venstre, Dansk Folkeparti og Det Konservative Folkeparti  

 konstaterer med tilfredshed, at lovfor-slagene udmønter de visioner for det  

 danske kommunestyre, som tog form i partiernes aftale om en strukturreform i  

 juni 2004 og partiernes udmøntningsplan fra september 2004.
 Med kommunalreformen bevæger løsningen af miljøopgaverne sig i  

 fremtiden ad to hovedspor  et statsligt og et kommunalt:
Staten  

  

 får til opgave  

 at varetage de overordnede opgaver til sikring af Danmarks internationale  

 forpligtelser, større nationale interesser og teknisk komplicerede sager.
V,  

 DF  

 og KF mener således, at det bør være en statslig opgave at sikre nationale  

 hensyn og værdier på miljøområdet.
Det vil blandt andet ske via statens  

 udarbejdelse af bindende natur- og vandplaner, statslig godkendelse af de  

 mere  

 end 200 mest miljøtunge virksomheder, statsligt ansvar for overvågningen af  

 naturen og vandmiljøet og for strandbeskyttelseszonen og via en styrket  

 planlægning for hovedstadsområdet og for landet som helhed.
Kommunerne  

  

 skal  

 varetage de fleste af de nuværende amtslige natur- og miljøopgaver   

 enten i  

 tilknytning til eksisterende kommunale aktiviteter eller som nye,  

 sammenhængende opgaver.
Kommunerne skal dermed varetage de mange direkte  

 borgerrettede miljøopgaver og bliver dermed hovedindgangen til den offentlige  

 sektor for såvel borgere som virksomheder.
 Regionerne bliver via de regionale udviklingsplaner dynamo for  

 den regionale udvikling og får ansvaret for kortlægning og planlægning af  

 råstofindvinding og for indsatsen mod jordforurening.
Regeringen og Dansk Folkeparti har i de politiske forhandlinger  

 lagt afgørende vægt på, at reformens grundarkitektur  stærkere kommuner  

 med et  

 større ansvar  ikke blev ændret.
Forudsætningen for denne proces har  

 fra  

 regeringens og Dansk Folkepartis side hele tiden været klar: Kommunerne skal  

 styrkes for at kunne tage et større ansvar.
V, DF og KF har således med  

 beklagelse konstateret, at ønskerne fra oppositionen konsekvent har været at  

 løfte opgaver væk fra kommunerne for at lægge dem i regionerne.
Kommunalreformen bygger på en grundlæggende tillid til det danske  

 kommunestyre.
Reformen tegner en ny offentlig sektor i Danmark, hvor  

 kommuner,  

 regioner og stat har hver sin rolle og identitet.
 Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget bemærker:
Generelt om strukturreformen på miljøområdet S, RV, SF og EL mener, at Danmarks natur og miljø har brug for en  

 sammenhængende planlægning, indsats og ekspertise samt et forbedret  

 beskyttelsesniveau.
Desværre vil regeringens smalle aftale om en  

 strukturreform  

 på miljøområdet medføre det stik modsatte, nemlig en fragmenteret indsats,  

 planlægning og ekspertise samt et forringet beskyttelsesniveau.
Vi er dybt  

 betænkelige ved, hvorvidt kommunerne vil kunne sikre tilstrækkelig stærke  

 faglige miljøer til at løse de mange større og komplekse problemstillinger på  

 miljøområdet.
Samtidig er det et problem, at armslængdeprincippet reelt  

 afskaffes.
Alene det forhold, at der nu kun er én myndighed og ikke som før  

 to,  

 der skal vurdere og sikre naturens og miljøets interesser, vil betyde en  

 væsentlig svækkelse af beskyttelsesniveauet.
Reformen viser manglende forståelse for, at natur og miljø er et  

 fælles gode, der går på tværs af kommunegrænserne.
Eksemplerne på dette er  

 mange: drikkevand, større vandløb, naturområder, naturgenopretning,  

 miljøtilsyn, særlig følsomme landbrugsområder etc.
Hele grundkonstruktionen med en ukritisk overflytning af opgaver  

 fra amterne til henholdsvis staten og kommunerne ser S, RV, SF og EL som en  

 grundlæggende forkert konstruktion.
Et mere seriøst og ordentligt  

 udgangspunkt  

 for en strukturreform ville have været en overflytning af amternes nuværende  

 opgaver til regionerne.
Så kunne man efterfølgende have diskuteret en  

 eventuelt  

 ændret opgavefordeling.
»Vi alene vide«-holdningen »Det kan konstateres, at der er en række forhold, som tilsiger,  

 at der  uanset størrelsen af kommunerne  vil være behov for en  

 regional  

 planlægning.
Forholdene vedrører regionale opgaver, hvis løsning eller  

 forvaltning har konsekvenser, der rækker ud over kommunegrænserne.
Eksempler  

 på  

 sådanne opgaver er lokalisering af regionale funktioner: større  

 erhvervsområder, virksomheder med særlige beliggenhedskrav, større offentlige  

 institutioner, ferie- og fritidsanlæg, større butikscentre, større  

 infrastrukturanlæg som veje, andre trafikanlæg og transmissionsledninger.  

 Andre  

 eksempler er affald, grundvandsbeskyttelse, naturbeskyttelse, sikring af  

 vandkvaliteten i større samlede åvandløb, søer, nære kystområder, udlæg af  

 råstofindvindingsområder og nye skovområder.« Ovenstående citat fra regeringens strukturkommission (betænkningen  

 bind 3, side 290) udpensler meget klart, at der fortsat i dansk  

 planlægnings-,  

 natur- og miljøarbejde er behov for et stærkt regionalt niveau.
Desværre  

 konstaterer Socialdemokratiet, Det Radikale Venstre, Socialistisk Folkeparti  

 og  

 Enhedslisten, at ikke alene har regeringen valgt at lave en smal aftale med  

 Dansk  

 Folkeparti, men det er endvidere dybt besynderligt, at regeringen og Dansk  

 Folkeparti  

 i aftalen konsekvent ikke lytter til anbefalingerne fra Strukturkommissionen,  

 organisationer, miljøfolk, amter, virksomheder m.fl.
Denne »vi alene  

 vide«-holdning  

 er ikke alene udtryk for arrogance over for dem, der sidder med opgaverne til  

 daglig, men vil via det stærkt manglende faglige belæg også medføre et lavere  

 beskyttelsesniveau for vores fælles naturressourcer.
Armslængdeprincippet Det er afgørende, at vigtige afgørelser om miljøforhold træffes  

 af uvildige myndigheder, som ikke er for tæt på dem, der skal kontrolleres,  

 og  

 ikke potentielt er afhængige af snævre lokalpolitiske interesser.  

 Strukturreformen betyder forøget risiko for, at det mange steder kan blive  

 kortsigtede interesser, der kommer til at styre miljøpolitikken.
Faren er, at  

 man lokalt vælger at konkurrere på lempeligere godkendelser,  

 vandløbsvedligeholdelse af dårligere kvalitet etc. i stedet for at tage  

 langsigtede hensyn til natur og miljø.
Danmarks Naturfredningsforenings undersøgelse (maj 2004) fra  

 Nordjylland med 27 kommuners indsigelse mod den amtslige regionplan  

 understreger klart, at det er en yderst realistisk risiko.
Endvidere kan  

 nævnes  

 kommunernes ansøgninger (efteråret 2004) om flere sommerhusgrunde: Her så  

 kommunerne i 70 pct. af tilfældene stort på beliggenhedskrav, byggelinjer, §  

 3-områder,  

 fredede områder m.m.
Også fra Naturklagenævnets praksis ses mange omgørelser  

 af  

 kommunernes tilladelser til byggeri i det åbne land, som er i strid med  

 beskyttelsesinteresserne for natur og miljø. Alle disse eksempler viser, at  

 der  

 er behov for en styrkelse af armslængdeprincippet og ikke en svækkelse, som  

 den  

 nuværende reformaftale medfører.
Opsplitning af viden og faglig ensartethed Strukturreformen medfører, at amternes faglige miljøer bliver  

 opsplittet fra 14 amter til næsten 100 kommuner.
Det betyder en væsentlig  

 fortynding af viden og faglige miljøer og er et væsentligt tilbageskridt for  

 mere end 30 års udvikling af en videnbaseret natur- og miljøforvaltning i  

 Danmark.
Regeringen taler endvidere ganske meget om  

 »kvalitetsstyringsordninger« og »supplerende retningslinjer«.
Der er her tale  

 om en mekanisk erstatning for sagkyndige vurderinger foretaget af bredt  

 sammensatte faglige miljøer.
Det kan ikke undgå at give stive, bureaukratiske  

 afgørelser.  

 Det er ganske uforståeligt,  

 at regeringen og Dansk Folkeparti mener, at disse ordninger og retningslinjer  

 kan erstatte faglige miljøer.
Samtidig virker det absurd, at der intet sted  

 er  

 angivet noget mere præcist om disse ordninger og retningslinjer   

 samtidig med  

 at regeringen beder Folketinget tage stilling til en stor lovpakke, hvor  

 disse  

 instrumenter er en væsentlig del af argumentationen.
Tilsyneladende er disse  

 instrumenter ikke opfundet endnu.
 Lovforslagene indeholder desuden en ekstra svaghed, idet de i  

 overvældende grad indeholder bemyndigelser til miljøministeren.
Opgavefordelingen Det forekommer overordnet meget selvmodsigende og inkonsistent,  

 at regeringen mener, at kravet om betydelig faglig ekspertise og ensartet  

 praksis berettiger en vis regional forvaltning af jordforurenings- og  

 råstofområdet, men ikke af natur- og vandområdet, endsige den overordnede  

 regionale planlægning.
Hvis der skal være konsekvens i regeringens argumentation, skal  

 den regionale forvaltning udbredes til natur, vand, planlægning, havmiljø,  

 miljøbeskyttelse etc.
Det er uforståeligt, hvorfor regeringen ikke har de  

 øvrige tværgående områder med i en regional forankring.
Det er Socialdemokratiets, Det Radikale Venstres, Socialistisk  

 Folkepartis og Enhedslistens opfattelse, at regeringens smalle aftale og  

 udmøntningen heraf på natur- og miljøområdet er udtryk for manglende rettidig  

 omhu.
Samtidig afslører strukturreformen på miljøområdet et snævert og ikke  

 fremadrettet  

 natursyn, der tager udgangspunkt i ensidige ideologiske kriterier og ikke i  

 faglige belæg.
 Alt tyder desværre på, at regeringens smalle aftale om den  

 kommunale struktur bliver Danmarkshistoriens dyreste omgang for miljøet,  

 naturen og drikkevandet.
Ændringsforslagene Ændringsforslagene stillet af S, RV, SF og EL på miljøområdet i  

 forbindelse med strukturreformen har til formål at opretholde en vis form for  

 status quo.
Forslagene skal endvidere forhindre de mest grundlæggende  

 tilbageslag for natur og miljøbeskyttelsen, som regeringens og Dansk  

 Folkepartis  

 snævre aftale medfører.
Partierne har derfor i overensstemmelse med præmissen  

 for gennemførelsen af kommunalreformen undladt at fremkomme med de i øvrigt  

 nødvendige forbedringer i miljø- og naturforvaltningen i Danmark.
Den samlede strukturreform Dette lovforslag er et led i den samlede  

 kommunalreform.  Socialdemokratiet, Socialistisk Folkeparti, Det  

 radikale Venstre og Enhedslisten har i forbindelse med forhandlingerne  

 om  

 de enkelte lovforslag efter folketingsvalget måttet konstatere, at  

 regeringspartierne og Dansk Folkeparti ikke har ønsket at ændre på  

 hovedkonstruktionen i reformen.
Partiernes holdning  

 til bl.a. denne hovedkonstruktion fremgår af betænkningsbidrag til  

 lovforslag  

 nr.
L 65 (nedlæggelsesloven). Der henvises hertil.
Personalespørgsmål Da der med dette lovforslag gennemføres en ændring  

 af mange medarbejderes ansættelsesforhold,  

 vil Socialdemokratiet, Socialistisk Folkeparti, Det Radikale Venstre og  

 Enhedslisten her understrege de forslag, der  

 er stillet for at sikre medarbejderne ordentlige  

 arbejdsbetingelser.  

 Holdningen til de resultater, der er opnået under forhandlingerne, og de  

 ønsker, vi ikke fik imødekommet, fremgår af partiernes betænkningsbidrag til  

 lovforslag  

 nr.
L 67. Der henvises hertil.
Konkrete bemærkninger til dette  

 lovforslag Den overordnede planlægning vil med forslaget blive erstattet af  

 nogle regionale rammer, som bliver udfyldt af kommunernes planer.
Sammenholdt  

 med striben af forringelser i den samlede lovpakke på miljø- og  

 planlægningsområdet  

 og afskaffelsen af armslængdeprincippet er der tale om et historisk og  

 markant  

 tilbageslag for planlægningen af det danske landskab.
Sammenhængen mellem regionale udviklingsplaner og vandindvindings-  

 og indsatsplaner forsvinder.
Kommunerne er for små til, at brikkerne i  

 puslespillet, der skal beskytte interesserne over kommunegrænser, kan nå  

 sammen.
En ideel ny planreform burde indeholde både perspektiv og  

 styrke.
Det vil bl.a. betyde en forstærket beskyttelse af det åbne land,  

 værdifulde naturtyper og landskaber, samt at borgerindflydelsen og  

 borgerdeltagelsen i planprocessen ikke undergraves.
Desværre trækker  

 strukturreformen  

 også på dette punkt den helt forkerte vej.
Danmark skal have en overordnet og sammenhængende plan for  

 naturen i Danmark.
Det vil ændringerne i planloven ikke medføre, tværtimod.
I  

 dag er der naturkvalitetsplaner i regionplanerne, men med dette lovforslag  

 svækkes hele det instrument, der skal sikre sammenhængende forvaltning,  

 spredningskorridorer og lign.
I stedet medfører lovforslaget en fragmenteret  

 beskrivelse og indsats, der ifølge regeringens egne bemærkninger skal tage  

 udgangspunkt i Natura 2000-områderne.
Disse områder er bestemt vigtige, men  

 det  

 er også afgørende at holde fast i, at det samlede danske landskab og den  

 samlede danske natur udgør mere end de ca. 7,5 pct. af Danmarks areal, som er  

 udpeget til internationale områder.
Dette har regeringen og Dansk Folkeparti  

 tilsyneladende helt glemt.
Det er partiernes holdning, at de regionale udviklingsplaner  

 skal gøres bindende over for kommunerne, og de skal sammenfatte de statslige,  

 kommunale og regionale interesser i planlægningen.
Udviklingsplanerne skal  

 derfor bruges til at sikre en sammenhængende og konsistent udvikling i  

 regionen.
Planerne skal derudover bl.a. omhandle beskyttelse af  

 arealanvendelse, grundvandsbeskyttelse og -udnyttelse, naturbeskyttelse,  

 udlæg  

 af industriområder og infrastruktur.
Dette er helt modsat det nuværende  

 forslag, der medfører en fragmentering af administrationen af det danske  

 land.
Vedtages dette lovforslag, vil der være en manglende sammenhæng  

 blandt andet mellem de regionale udviklingsplaner og vandindvindings- og  

 indsatsplanerne.
Det er dybt bekymrende, hvad angår vandmiljøet og især  

 drikkevandet.
Kommunerne er ikke den rette planmyndighed i forbindelse med natur  

 og miljø, simpelt hen fordi natur- og vandområder, herunder  

 drikkevandsforekomster, ikke følger kommunegrænser, men som hovedregel dækker  

 flere kommuner.
Den rette planmyndighed for eksempelvis natur, miljø og  

 drikkevand  

 er regionerne, fordi det giver mulighed for en sammenhængende og  

 helhedsorienteret administration af naturen og vandmiljøet.
Det er endvidere meget svært at se det store planmæssige fremskridt  

 i den model for planlægningen i hovedstadsregionen, som dette forslag lægger  

 op  

 til.
Partierne er enige i, at planlægningen i hovedstadsregionen stiller  

 ekstraordinært  

 store krav, men en model som den foreslåede med en overordnet statslig  

 udmelding fra flere ministerier kombineret med kommuneplaner løser ingen  

 problemer.  

 Det er partiernes holdning, at hovedstaden har brug for en forstærket  

 planlægning, der tager udgangspunkt i det regionale niveau.
Overflytningen af VVM-sagerne fra amterne til kommunerne ser vi  

 også som et tilbageskridt.
Kommunerne vil i mange tilfælde være alt for små  

 til  

 VVM-sager, og meget ofte vil VVM-pligtige anlæg have effekt ud over  

 kommunegrænsen.
Endvidere vil eksempelvis kravet om alternativer i VVM-sager  

 med denne overflytning af VVM-sager til kommunerne give et yderst snævert  

 udgangspunkt,  

 da kommunerne jo stadig væk mange steder er af begrænset størrelse.  

 Lovforslaget  

 vil derfor medføre en stærk begrænsning af vurderingen af alternativer uden  

 for  

 kommunegrænsen.
S, RV, SF og EL har stillet en række ændringsforslag, der gør  

 det regionale niveau til det afgørende administrationsniveau.
Uden disse  

 ændringer kan partierne ikke stemme for lovforslaget. Ændringsforslagene  

 vedrører -  

 	  

 regionerne som planmyndighed,  

 og at udviklingsplanen er bindende, -  

 	  

 at regionerne  

 forpligtes til at gøre indsigelse mod modstridende kommune- og  

 lokalplaner/inddragelse  

 af offentligheden m.v., og -  

 	  

 at VVM foregår i  

 regionerne.
 Tjóðveldisflokkurin, Siumut og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S, RV, SF og EL):
Til § 1 1)  

  

 Den under  

  

 nr. 13  

  

 foreslåede  

  

 §  

 10 a  

  

 affattes således:
 § »§ 10  

 a.  

  

 For hver region skal der foreligge en regional udviklingsplan, der  

 tilvejebringes af regionsrådet.
Stk. 2.  

  

 Den regionale  

 udviklingsplan må ikke stride mod regler  

 eller beslutninger efter § 3, § 5 e og § 5 j, en  

 vandplan, en Natura 2000-plan eller handleplaner for realiseringen af disse  

 planer, jf. lov om miljømål m.v. for vandforekomster og internationale  

 naturbeskyttelsesområder eller regler udstedt i medfør af samme lovs § 36,  

 stk.  

 3, en  

 Natura 2000-skovplan, jf. kapitel 4 i lov om skove, eller en  

 råstofplan, jf. §  

 5 a  

 i lov om råstoffer.
Stk. 3.  

  

 Den regionale  

 udviklingsplan skal på grundlag af en helhedsvurdering sammenfatte de  

 statslige, herunder internationale, regionale og kommunale interesser i  

 planlægningen.  

 Planen skal beskrive  

 en ønskelig fremtidig udvikling, jf. § 10 b, og fastlægge  

 retningslinjer for arealanvendelsen, jf. § 10 c.« [Den regionale udviklingsplan skal sammenfatte statslige,  

 regionale og kommunale interesser] 2)  

  

 Efter den under  

  

 nr. 13  

  

 foreslåede  

  

 §  

 10 a  

  

 indsættes som nye paragraffer:
§ »§ 10  

 b.  

  

 Den regionale udviklingsplan skal beskrive den ønskelige fremtidige  

 udvikling for regionens  

 byer,  

 landdistrikter og udkantsområder samt for natur  

 og miljø, herunder rekreative formål, erhverv,  

 inklusive turisme, beskæftigelse, uddannelse  

 og kultur.
Stk. 2.  

  

 Den del af den  

 regionale udviklingsplan, som beskriver en ønskelig fremtidig udvikling, skal  

 redegøre for sammenhængen  

 mellem den fremtidige udvikling og den statslige og kommunale planlægning af  

 infrastruktur, sammenhængen  

 med regionens eventuelle samarbejde med tilgrænsende landes myndigheder om  

 plan- og udviklingsmæssige emner og de  

 handlinger, som regionsrådet vil foretage som opfølgning på udviklingsplanen.
 Stk. 3.  

  

 Den regionale  

 udviklingsplan skal indeholde et kortbilag, der med overordnede, ikke præcise  

 udpegninger illustrerer det i stk. 1 nævnte indhold i planen.
 Stk. 4. I det omfang det  

 er muligt efter anden lovgivning, kan regionsrådene fremme realiseringen af  

 den  

 regionale udviklingsplan ved at yde økonomisk støtte til kommuner og private  

 til konkrete projekter.
 Stk. 5. Regionsrådet kan  

 over for kommunalbestyrelserne i regionen stille forslag til kommune- og  

 lokalplanlægningen.
§ § 10 c.  

  

 Den regionale  

 udviklingsplan  

 skal indeholde  

 retningslinjer for arealudlægning  

 til byzoner og sommerhusområder, beliggenheden  

 af større offentlige institutioner samt større trafikanlæg og andre større  

 tekniske  

 anlæg, beliggenheden  

 af virksomheder m.v., hvortil der af hensyn til forebyggelse af forurening må  

 stilles særlige beliggenhedskrav, de  

 i § 10 d nævnte anlæg, varetagelsen  

 af de jordbrugsmæssige interesser, herunder udpegningen og sikringen af de  

 særlig værdifulde landbrugsområder, beliggenheden  

 af skovrejsningsområder og områder, hvor skovtilplantning er uønsket, varetagelsen  

 af bevaringsværdier og naturbeskyttelsesinteresser i det åbne land, herunder  

 udpegningen  

 og sikringen af naturområder med særlige naturbeskyttelsesinteresser, beliggenheden  

 af lavbundsarealer, der kan genoprettes som vådområder, beliggenheden  

 af arealer til fritidsformål, anvendelsen  

 af arealer til udnyttelse af sten, grus og andre naturforekomster i jorden, anvendelsen  

 af vandløb, søer og kystvande, realiseringen  

 af regler eller beslutninger efter lovens § 3 og arealanvendelsen  

 i kystnærhedszonen i overensstemmelse med bestemmelserne i §  

 5 a, stk. 1, og § 5 b.
 Stk. 2.  

  

 De afgrænsede  

 områder, der knytter sig til den regionale udviklingsplans retningslinjer,  

 skal  

 vises på kort.
Stk. 3.  

  

 Den del af  

 regionale udviklingsplan, som fastlægger retningslinjerne for  

 arealanvendelsen,  

 skal ledsages af en redegørelse for planens forudsætninger, herunder for den  

 forudsatte rækkefølge for planens gennemførelse, samt den hidtil udførte  

 planlægning og administration.
Redegørelsen skal endvidere indeholde  

 oplysning  

 om de i vandplanen og Natura 2000-planen, jf. lov om miljømål m.v. for  

 vandforekomster og internationale naturbeskyttelsesområder (miljømålsloven),  

 og  

 de i Natura 2000-skovplanen, jf. kapitel 4 i lov om skove, fastsatte  

 bestemmelser, der er relevante for planlægningen af arealanvendelsen inden  

 for  

 den regionale udviklingsplans geografiske område  


.
 Stk. 4.  

  

 Redegørelsen for  

 den del af den regionale udviklingsplan, der indeholder retningslinjer for de  

 i  

 § 10 d nævnte anlæg, skal indeholde en vurdering af de miljømæssige  

 konsekvenser.
 Stk. 5.  

  

 På et kortbilag til redegørelsen skal de  

 eksisterende og planlagte forhold i kystnærhedszonen vises, herunder hvilke  

 områder der friholdes for bebyggelse.
 § § 10  

 d.  

  

 Enkeltanlæg, der må antages at påvirke miljøet væsentligt, må ikke  

 påbegyndes, før der er tilvejebragt retningslinjer i den regionale  

 udviklingsplan om beliggenheden og udformningen af anlægget med tilhørende  

 redegørelse (VVM-pligt), jf. § 10 c, stk. 4.
 Stk. 2.  

  

 Ved  

 tilvejebringelsen af retningslinjer i den regionale udviklingsplan for anlæg  

 omfattet af stk. 1, skal Regionsrådet forud for igangsættelsen af arbejdet  

 med  

 redegørelsen for anlæggets forventede væsentlige virkninger på miljøet  

 offentliggøre en kort beskrivelse af hovedtrækkene af det påtænkte anlæg samt  

 indkalde ideer og forslag til brug for fastlæggelsen af redegørelsens  

 indhold.
Stk. 3.  

  

 Hvis et ønsket  

 anlæg i øvrigt er i overensstemmelse med retningslinjerne i den regionale  

 udviklingsplan, påhviler det regionsrådet snarest at tilvejebringe et forslag  

 til tillæg til den regionale udviklingsplan og derefter fremme sagen mest  

 muligt.
Pligten gælder dog ikke, hvis en nødvendig tilladelse efter § 35 ikke  

 kan opnås.
 Stk. 4.  

  

 Miljøministeren  

 kan fastsætte regler om, at anlæg, der er omfattet af stk. 1, ikke må  

 påbegyndes  

 uden regionsrådets eller ministerens tilladelse.
§ § 10  

 e.  

  

 Miljøministeren kan fastsætte nærmere regler om, hvilke anlæg der er  

 omfattet af § 10 d.
Anlæg, der vedtages i enkeltheder ved særlig lov, er dog  

 altid undtaget.
Ministeren kan endvidere fastsætte regler om, hvilke  

 mindsteoplysninger der er nødvendige, for at en miljømæssig vurdering kan  

 foretages.
Stk. 2.  

  

 Miljøministeren  

 kan fastsætte regler om offentliggørelse af afgørelser  

 om, hvorvidt et anlæg er omfattet eller ikke er omfattet af bestemmelserne i  

 §  

 10 d, beslutninger  

 om, at et forslag til tillæg til en regional udviklingsplan for et anlæg, der  

 er omfattet af bestemmelserne i § 10 d, ikke vedtages, beslutninger  

 om, at et forslag, der er offentliggjort, ikke vedtages endeligt, og afgørelser  

 om, at en tilladelse efter regler fastsat i medfør af § 10 d, stk. 4,  

 meddeles  

 eller ikke meddeles.« § 10 b bliver herefter §  

 10  

 f.
[Den regionale udviklingsplan skal både beskrive en ønskelig  

 udvikling og fastlægge retningslinjer for arealanvendelsen] 3)  

  

 I den under  

  

 nr. 14  

  

 foreslåede affattelse af  

  

 §  

 11, stk. 2,  

  

 udgår  

  

 nr. 2.
 Nr. 3 bliver herefter nr. 2.
[Konsekvens af ændringsforslag nr. 2] 4)  

  

 I den under  

  

 nr. 14  

  

 foreslåede affattelse af  

  

 §  

 11  

  

 indsættes efter stk. 3 som nyt stykke:
»Stk. 4.  

  

 Kommuneplanen skal understøtte den regionale  

 udviklingsplan.« Stk. 4 bliver herefter stk. 5.
[Kommuneplanen skal understøtte den regionale udviklingsplan] 5)  

  

 I den under  

  

 nr. 14  

  

 foreslåede affattelse af  

  

 §  

 11, stk. 4,  

  

 der bliver stk. 5, indsættes i  

  

 nr. 1  

  

 efter »udvikling«: »samt retningslinjer«.
[Kommuneplanen må ikke stride mod den regionale udviklingsplan] 6)  

  

 Den under  

  

 nr. 14  

  

 foreslåede  

  

 §  

 11 a  

  

 affattes således:
»§  

 11 a.  

  

 Hovedstrukturen angiver de  

 overordnede mål for udviklingen og arealanvendelsen i kommunen, herunder  

 udbygning med boliger og arbejdspladser, trafikbetjening, serviceforsyning,  

 kolonihaveområder  

 og andre rekreative områder.« [Indholdet af kommuneplanens hovedstruktur] 7)  

  

 I den under  

  

 nr. 14  

  

 foreslåede affattelse af  

  

 §  

 11 b, stk. 2,  

  

 ændres »jf. §  

 11 a,  

 nr. 10« til: »jf. § 10 c, stk. 1, nr. 5«.
[Konsekvens af ændringsforslag nr. 2] 8)  

  

 I den under  

  

 nr. 14  

  

 foreslåede affattelse af  

  

 §  

 11 e, stk. 1, nr. 2,  

  

 ændres »jf. § 10 a« til: »jf. § 10 a-§ 10 c«.
[Konsekvens af ændringsforslag nr. 2] 9)  

  

 I den under  

  

 nr. 14  

  

 foreslåede affattelse af  

  

 §  

 11 e  

  

 udgår  

  

 stk. 2  

  

 og  

  

 3.
 Stk. 4 bliver herefter stk. 2.
[Konsekvens af ændringsforslag nr. 2] 10)  

  

 De under  

  

 nr. 14  

  

 foreslåede  

  

 §§ 11 g-11  

 i  

  

 med tilhørende overskrift udgår.
[Konsekvens af ændringsforslag nr. 2] 11)  

  

 Den under  

  

 nr. 22  

  

 foreslåede  

  

 § 22 b  

  

 affattes således:
§ »§ 22  

 b.  

  

 Regionale udviklingsplaner og kommune- og lokalplaner tilvejebringes og  

 ændres efter reglerne i dette kapitel.« [Mulighed for tilvejebringelse af (VVM-) tillæg til den  

 regionale udviklingsplan] 12)  

  

 I den under  

  

 nr. 22  

  

 foreslåede  

  

 § 22 c  

  

 indsættes som  

  

 stk. 3:
»Stk. 3.  

  

 Regionsrådet  

 skal aktivt inddrage kommunerne, offentligheden og berørte  

 interesseorganisationer  

 i tilvejebringelsen og vedtagelsen af den regionale udviklingsplan.« [Inddragelse af kommuner, offentlighed og  

 interesseorganisationer] 13)  

  

 Den under  

  

 nr. 33  

  

 foreslåede affattelse af  

  

 §  

 29  

 a,  

 stk. 1,  

  

 affattes således:
»Regionsrådet skal fremsætte indsigelse efter § 28 mod forslag  

 til kommune- og lokalplaner og ændringer af kommune- og lokalplaner, hvis  

 planforslaget er i strid med eller modarbejder retningslinjerne i den  

 regionale  

 udviklingsplan.« [Pligt for regionsrådene til at gøre indsigelse mod kommune- og  

 lokalplaner] Bemærkninger Til nr. 1-5 Ændringsforslagene medfører, at regionerne er planmyndighed for  

 natur, miljø og drikkevand m.v., herunder VVM, at de regionale  

 udviklingsplaner  

 er bindende for kommuneplanlægningen, og at kommuneplanerne skal understøtte  

 den regionale udviklingsplan.
De regionale udviklingsplaner skal efter  

 forslaget sammenfatte de statslige (herunder internationale), regionale og  

 kommunale  

 interesser i planlægningen og indeholde konkrete arealudlæg.  

 Udviklingsplanens  

 formål skal være at sikre en sammenhængende og konsistent udvikling i  

 regionen.  

 Regionsrådene sikres hjemmelsgrundlag til at kunne realisere de regionale  

 udviklingsplaner, idet forslaget indebærer, at den kommunale planlægning ikke  

 må være i strid med den regionale udviklingsplan.
Til nr. 6-10 Med forslagene vil kommuneplanen ikke som i det fremsatte  

 lovforslag skulle indeholde retningslinjer for de hidtidige regionplanemner,  

 som med forslagene i nr. 1-5 overføres til den regionale udviklingsplan.  

 Forslagene er således en konsekvens heraf.
Til nr. 11 Forslaget åbner mulighed for vedtagelse af tillæg til den  

 regionale udviklingsplan og skal ses i sammenhæng med forslagene i nr. 1 og 2  

 om den regionale udviklingsplans ændrede indhold.
Til nr. 12 Ændringsforslaget indebærer, at regionsrådene forpligtes til  

 aktivt at inddrage kommunerne, offentligheden og interesseorganisationer i  

 tilvejebringelsen og vedtagelsen af de regionale udviklingsplaner.
Til nr. 13 Ændringsforslaget indebærer, at regionerne har pligt til at gøre  

 indsigelse imod kommune- og lokalplaner, som er i direkte strid med eller  

 modarbejder retningslinjerne i den regionale udviklingsplan.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Pernille Blach Hansen (S)   

 Torben Hansen (S)   

 Jytte Wittrock (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Tjóðveldisflokkurin, Siumut og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 93 Bilagsnr.
Titel 1 Høringsnotat fra miljøministeren 2 Meddelelse om høringssvar 3 Oversigt over klagesystemet med angivelse af, hvem der  

 kan klage, hvor der kan klages til, og ændringer i henhold til lovforslagene  

 samt plancher, der blev brugt ved den tekniske gennemgang af de enkelte  

 lovforslag 4 Henvendelse af 18/3-05 fra Kommunernes Landsforening 5 Henvendelse af 18/3-05 fra De samvirkende Købmænd 6 Tidsplan for udvalgets behandling af lovforslaget 7 Meddelelse om materiale fra Amtsrådsforeningen 8 Meddelelse om materiale fra Dansk Landbrug og  

 Landbrugsraadet 9 Henvendelse af 14/4-05 fra Danmarks  

 Naturfredningsforening 10 Svar på spm. 3 stillet på L 65 af Kommunaludvalget vedr.  

 høringssvaret fra Foreningen af Danske Transportcentre, fra indenrigs- og  

 sundhedsministeren 11 1. udkast til betænkning 12 2. udkast til betænkning Oversigt over spørgsmål og svar vedrørende L 93 Spm.nr.
Titel 1 Spm. om, hvilke ændringer høringsfasen har givet  

 anledning til med hensyn til lovforslaget, til miljøministeren, og  

 ministerens svar herpå 2 Spørgsmålet tilbagetages 3 Spm. om kommentar til henvendelse af 18/3-05 fra  

 Kommunernes Landsforening, til miljøministeren, og ministerens svar herpå 4 Spm. om kommentar til henvendelse af 12/4-05 fra De  

 Samvirkende Købmænd, til miljøministeren, og ministerens svar herpå 5 Spm. om kommentar til henvendelse af 7/4-05 fra Dansk  

 Landbrug og Landbrugsraadet, til miljøministeren, og ministerens svar herpå 6 Spm. om en beskrivelse af det administrative grundlag for  

 arealreguleringen i 2007-2009, til miljøministeren, og ministerens svar herpå 7 Spm. om kommentar problemet påpeget af Dansk Landbrug,  

 jf. henvendelsen af 7/4-05, til miljøministeren, og ministerens svar herpå 8 Spm. om, hvordan kvalitetsstyringsordningen vil bidrage  

 til en fagligt forsvarlig og effektiv håndtering af natur- og  

 miljøadministration i kommunerne, til miljøministeren, og ministerens svar  

 herpå 9 Spm. om kvalitetsstyringsudvalget og ens behandling af  

 borgere og natur i Danmark, til miljøministeren, og ministerens svar herpå 10 Spm. om kvalitetsstyringsudvalget og faglige krav til  

 substansen i sager afgjort efter vandløbsloven m.v., til miljøministeren, og  

 ministerens svar herpå 11 Spm. om sikring af, at kommunerne ikke træffer  

 afgørelser, der er i strid med kvalitetskravene til gode afgørelser, til  

 miljøministeren, og ministerens svar herpå 12 Spm. om, hvorvidt kvalitetsstyringsordningen ikke  

 omfatter planlægningsområdet, til miljøministeren, og ministerens svar herpå 13 Spm. om, hvordan en kvalitetsstyringsordning kan sikre  

 koordination af faglige spørgsmål, der forudsætter indsats på tværs af  

 kommunegrænser,  

 til miljøministeren, og ministerens svar herpå 14 Spm. om sikring af kvalitetsstyringsordningen og den  

 faglige kvalitet, til miljøministeren, og ministerens svar herpå 15 Spm. om, hvorledes de overordnede interesser varetages i  

 kommunen, til miljøministeren, og ministerens svar herpå 16 Spm., om de statslige interesser i en given kommune er  

 fastlagt i statslige planer og dokumenter, til miljøministeren, og  

 ministerens svar herpå 17 Spm. om, hvordan man sikrer, at et VVM-projekt i en  

 kommune kan blive afvejet konkret mod et projekt i en anden kommune, til  

 miljøministeren,  

 og ministerens svar herpå 18 Spm., om sø-, å- og skovbyggelinjer er at regne for  

 statslige interesser, til miljøministeren, og ministerens svar herpå 19 Spm. om kompetence til at vurdere og opstille projekter  

 uden for kommunernes grænser, til miljøministeren, og ministerens svar herpå 20 Spm. om, hvilken rolle landsplanredegørelsen spiller i  

 det nye plansystem, til miljøministeren, og ministerens svar herpå 21 Spm. om godkendelse og samtykke fra nabokommuner i  

 forbindelse med VVM-afgørelser, til miljøministeren, og ministerens svar  

 herpå 22 Spm. om, hvilke interesser miljøministeren lægger til  

 grund for statslige indsigelser mod kommuneplanlægningen, til  

 miljøministeren,  

 og ministerens svar herpå 23 Spm., om de regionale udviklingsråd kan nedlægge veto mod  

 kommunale planer, til miljøministeren, og ministerens svar herpå 24 Spm. om, i hvilket omfang kommuneplaner og regionale  

 udviklingsplaner vil være »i takt«, til miljøministeren, og ministerens svar  

 herpå 25 Spm. om de natur- og miljømæssige konsekvenser af, at der  

 ikke gennem regionplaner gennemføres en overordnet planlægning for  

 arealanvendelse,  

 til miljøministeren, og ministerens svar herpå 26 Spm. om sammenhæng mellem regionale udviklingsplaner og  

 kommuneplanlægning på den ene side og nationale og europæiske planer på den  

 anden, til miljøministeren, og ministerens svar herpå 27 Spm. om udlægning af byzonearealer til erhverv og bolig,  

 til miljøministeren, og ministerens svar herpå 28 Spm. om, hvordan staten vil sikre, at det er muligt at  

 danne sig et overblik over, hvilke bestemmelser der gælder for ens ejendom,  

 til miljøministeren, og ministerens svar herpå 29 Spm. om regionale udviklingsplaner og væksthensyn, til  

 miljøministeren, og ministerens svar herpå 30 Spm. om, at det alene er VVM for husdyrbrug, der vil  

 blive undergivet en særlig statslig omsorg, til miljøministeren, og  

 ministerens svar herpå 31 Spm. om anvendelse af årsværk i Landsplanafdelingen, til  

 miljøministeren, og ministerens svar herpå 32 Spm. om politisk ejerskab på miljøområdet og koordinering  

 mellem kommunale planer og regionsplanen, til miljøministeren, og ministerens  

 svar herpå 33 Spm. om regionale udviklingsperspektiver og udbygning af  

 infrastrukturen, til miljøministeren, og ministerens svar herpå 34 Spm. om, hvordan det sikres, at kommunerne i deres  

 VVM-vurderinger inddrager alternativer i nabokommunerne, til miljøministeren,  

 og ministerens svar herpå 35 Spm. om infrastruktur og udviklingsplaner, til  

 miljøministeren, og ministerens svar herpå 36 Spm. om VVM-vurderinger og miljømæssigt optimale alternativer  

 ifølge EU-reglerne, til miljøministeren, og ministerens svar herpå 37 Spm. om sagsbehandlingstid for screeningssagerne, til  

 miljøministeren, og ministerens svar herpå 38 Spm. om adgang til lokalplanlægning i det åbne land, til  

 miljøministeren, og ministerens svar herpå 39 Spm., om § 11 b, stk. 2, giver kommunerne hjemmel til at  

 detailplanlægge for landbrug, til miljøministeren, og ministerens svar herpå 40 Spm. om statens udmeldinger til kommuneplanlægningen i  

 hovedstadsområdet, til miljøministeren, og ministerens svar herpå 41 Spm. om sammenhængen mellem de regionale  

 erhvervsudviklingsplaner og regionernes udviklingsplaner, til  

 miljøministeren, og ministerens svar herpå 42 Spm. om teknisk bistand til udarbejdelse af  

 ændringsforslag, til miljøministeren, og ministerens svar herpå 43 Spm. om teknisk bistand til udarbejdelse af  

 ændringsforslag, til miljøministeren, og ministerens svar herpå 44 Spm. om teknisk bistand til udarbejdelse af  

 ændringsforslag, til miljøministeren, og ministerens svar herpå Bilag 2 Nogle af udvalgets spørgsmål og  

 miljøministerens svar herpå Spørgsmålene og miljøministerens svar er optrykt efter ønske  

 fra S, RV, SF og EL.
 Spørgsmål 4:
 Miljøministerens kommentar udbedes vedrørende henvendelse af 18.  

 marts 2005 fra De Samvirkende Købmænd angående forslag til lov om ændring af  

 planlægning (udmøntning af kommunalreformen).
 Svar:
Med lovforslaget overtager miljøministeren den kompetence  

 amterne har i dag til at fastsætte regler for beliggenheden og størrelsen af  

 større butikker.
Det vil sige dagligvarebutikker over  

 3.000 m2  

 og  

 udvalgsvarebutikker over  

 1.500 m2.  

 Det er også miljøministeren, der fastsætter beliggenheden og størrelsen af  

 større butiksområder uden for bymidterne f.eks. butiksområder i udkanten af  

 byerne.
Ministerens regler skal udarbejdes under hensyntagen til  

 planlovens generelle regler om planlægning til butiksformål, herunder  

 formålet  

 med detailhandelsplanlægningen.
De regler fastsætter blandt andet, at arealer  

 til butiksformål som hovedregel skal udlægges i den centrale del af en by.
Planlovens eksisterende krav om, at redegørelsen til  

 kommuneplanen skal indeholde oplysninger om de særlige planlægningsmæssige  

 begrundelser for fastsættelse af eventuelle butiksstørrelser over henholdsvis  

 3.000 m2  

 og  

 1.500 m2, fastholdes.
Det  

 fremgår af bemærkningerne til lovforslaget, at det forudsættes, at ministeren  

 desuden redegør for den særlige planlægningsmæssige begrundelse for  

 eventuelle  

 større butikker.
Det vurderes at være tilstrækkeligt for at nå planlovens formål,  

 at ministeren fastsætter regler for beliggenheden af større butikker samt  

 beliggenheden af og det maksimale butiksareal i bydelscentre og  

 aflastningsområder.
Kommunerne har mulighed for at planlægge for butikscentre  

 i  

 overensstemmelse med disse regler.
I hovedstadsområdet kan en kommunalbestyrelse fremsætte  

 indsigelse over for planforslag fra andre kommuner i hovedstadsområdet.
Uden  

 for hovedstadsområdet kan en kommunalbestyrelse fremsætte indsigelse mod en  

 nabokommunes planforslag.
Det vurderes at være tilstrækkeligt, at det uden  

 for  

 hovedstadsområdet alene er nabokommuner, der kan gøre indsigelse.
Det  

 vurderes  

 som mest hensigtsmæssigt, at eventuelle uoverensstemmelser mellem to kommuner  

 afgøres på regionalt niveau.
Detailhandelsprojekter, der påvirker et større  

 opland end nabokommunerne, vil blive vurderet af miljøministeren, der har  

 pligt  

 til at gøre indsigelse mod et forslag til kommuneplan, der ikke er i  

 overensstemmelse med overordnede interesser.
Amternes detailhandelsplanlægning og den vetomulighed amterne i  

 dag har mod andre amters detailhandelsplanlægning afløses i lovforslaget af  

 ministerens pligt til at fastsætte regler for den regionale  

 detailhandelsstruktur og kommunernes mulighed for at gøre indsigelse mod en  

 nabokommmunes kommuneplanforslag.
Regionsrådet kan gøre indsigelse mod  

 forslag  

 til kommuneplaner, hvis planforslaget er i strid med den regionale  

 udviklingsplan.
Indsigelsen skal være båret af overordnede hensyn til  

 regionens  

 samlede udvikling.
Bestemmelsen forventes ikke brugt ved udlægning af arealer  

 til detailhandel.
I øvrigt kan jeg tilføje, at jeg allerede har tilkendegivet, at  

 jeg vil igangsætte en undersøgelse af, hvordan detailhandelsreglerne har  

 fungeret.
DSKs synspunkter vil indgå i dette arbejde.
 Spørgsmål 5:
 Ministeren bedes kommentere henvendelse fra Dansk Landbrug og  

 Landbrugsraadet af 7. april 2005, herunder bemærkningerne om, at der i  

 tidsrummet 2007-2009 er risiko for et »tomrum«, hvor kravene til  

 arealreguleringen endnu ikke er fastlagt.
 Svar:
 Henvendelsen er i det  

 følgende kommenteret under de enkelte overskrifter i Dansk Landbrug og  

 Landbrugsraadets  

 brev af 7. april 2005.
»Staten skal sikre  

 regulering af arealanvendelsen« Regionplanerne udgør i  

 dag grundlaget for amternes behandling af husdyrbrugssager i relation til  

 VVM-reglerne.
Ændringen på VVM-området  

 består alene i, at kompetencen til at foretage VVM-vurderinger i langt de  

 fleste tilfælde flyttes fra amterne til kommunerne, og for de mere  

 komplicerede  

 virksomheder fra amterne til staten.
VVM-kompetencen følger således  

 kompetencefordelingen for miljøgodkendelser efter miljøbeskyttelsesloven.
Flytningen af  

 VVM-kompetencen fra amterne til kommunerne skal ses i sammenhæng med de  

 øvrige  

 lovforslag på natur- og miljøområdet i forbindelse med kommunalreformen.  

 Kommunerne  

 vil fremover stå med hele paletten af virkemidler både overfor de  

 eksisterende  

 husdyrbrug  

 og over for etablering og  

 udvidelser af husdyrbrug.
På den måde sikres et samlet overblik i kommunerne.
 Ændringerne af planloven  

 skal efter lovforslaget træde i kraft den 1. januar 2007. Der vil imidlertid  

 blive tale om, at de regionplanretningslinjer i »Regionplanerne 2005«, som  

 amterne i øjeblikket har under udarbejdelse, opretholdes med samme  

 retsvirkning  

 som landsplandirektiv.
 Regionplanretningslinjerne  

 vil således fortsat være gældende, og skal bl.a. være kommunernes  

 administrationsgrundlag for varetagelse af f.eks. kompetencen til at meddele  

 landzonetilladelser, og de kompetencer kommunerne overtager efter en række  

 sektorlove på bl.a. natur- og miljøområdet, samt behandlingen af husdyrbrug  

 efter VVM-reglerne.
 De nye kommuneplaner  

 forudsættes at blive udformet i den første valgperiode frem til 2009, men vil  

 ikke kunne vedtages af den enkelte kommunalbestyrelse, før  

 regionplanretningslinjerne er ophævet eller bortfaldet.
Der kan således ikke  

 siges at være et tomrum.
Der henvises i øvrigt til besvarelsen af  

 spørgsmål 3  

 (L 91) og 6 (L 92 og L 93).
Den 2-årige statslige  

 kontrolordning foreslås indført for at fastholde et højt beskyttelsesniveau  

 ved  

 reguleringen af husdyrproduktionen under hensyn til kompleksiteten af  

 landbrugets miljøproblemer, og således at kommunerne får tid til at opbygge  

 de  

 nødvendige kompetencer til at løse opgaven uden statslig involvering.  

 Miljøministeriet vil søge at undgå, at den statslige kontrol fører til en  

 væsentlig  

 længere sagsbehandlingstid.
Dette vil bl.a. ske ved udsendelse af et nyt  

 vejledningsmateriale  

 til kommunerne inden udgangen af 2006, hvilket blandt andet også er fremhævet  

 i  

 Myndighedsudvalgets rapport fra november 2004.
En opdeling af  

 husdyrbrugssagerne i en arealdel og en bygningsdel, der reelt behandles af  

 hver  

 sin myndighed, vil efter Miljøministeriets opfattelse ikke være i  

 overensstemmelse med VVM-direktivets sigte om at opnå en samlet vurdering af  

 anlæggets virkninger på miljøet.
Det kan dog oplyses, at den ovenfor nævnte  

 vejledning også vil omfatte retningslinjer for kommunernes administration af  

 arealreguleringen, som led i behandlingen af en konkret ansøgning om  

 tilladelse  

 til udvidelse af husdyrproduktionen.
»Antallet af  

 myndighedsniveauer« Med kommunalreformen vil  

 kommuneplanerne blive det samlende dokument til regulering af  

 arealanvendelsen  

 i by såvel som på land, mens den regionale udviklingsplan skal fungere som et  

 strategisk værktøj, der dækker de overordnede aspekter af relevante forhold  

 for  

 regionens udvikling.
Den regionale udviklingsplan indebærer således ikke en  

 detailstyring af kommunernes planlægning, men er et udtryk for en samlet  

 strategi for udviklingsinitiativerne i regionen.
Efter forslag til lov om  

 ændring af lov om planlægning, må kommuneplanen ikke stride mod beskrivelsen  

 af  

 den ønskelige fremtidige udvikling i den regionale udviklingsplan, og  

 regionsrådet  

 kan gøre indsigelse over for forslag til kommuneplaner og ændringer af  

 kommuneplaner, hvis planforslaget er i strid med den regionale  

 udviklingsplan.  

 Som det fremgår af bemærkningerne til lovfor- slaget, skal en indsigelse fra  

 Regionsrådet overfor en kommuneplan være båret af overordnede hensyn til  

 regionens samlede og langsigtede udvikling.
Desuden er der i lovforslaget  

 indlagt mulighed for, at parterne kan indbringe eventuelle uafklarede  

 spørgsmål  

 for miljøministeren i tilfælde af uenighed.
 Selvom udviklingsplanen  

 skal beskæftige sig med den overordnede strategiske udvikling indenfor  

 regionen,  

 er det væsentligt, at Regionsrådene får mulighed for at gøre indsigelse  

 overfor  

 kommuneplaner, for herigennem at sikre overensstemmelse med kommunernes  

 arealdispositioner og de overordnede prioriteter for udviklingsaktiviteterne  

 i  

 regionen.
 Regionsrådene får  

 derimod ikke til opgave at påse, at den kommunale planlægning er i  

 overensstemmelse  

 med overordnede interesser, idet denne opgave efter lovforslaget vil blive  

 varetaget af miljøministeren.
 Beføjelsen til at afgøre  

 uenigheder mellem kommunerne om planforslag efter planloven foreslås lagt i  

 regionsrådene, idet det forventes, at der typisk vil være tale om sager, der  

 ikke indeholder overordnede interesser, og som mest hensigtsmæssigt afklares  

 på  

 regionalt niveau.
I overensstemmelse med  

 strukturaftalen får regionsrådene en koordinator- og mæglerrolle i forhold  

 til  

 miljømålsloven og en mæglerrolle efter vandforsyningsloven.
I forhold til  

 miljømålsloven er det foreslået, at udarbejdelsen af vand- og Natura  

 2000-planer overføres fra amterne til staten.
For at sikre et tidligt indspil  

 fra alle relevante myndigheder, dvs. inden de statslige vand- og Natura  

 2000-planer sendes i høring, indføres der en idefase.
Kommunalbestyrelserne  

 får, ligesom alle andre, mulighed for at komme med indspil i denne fase.  

 Regionsrådene  

 har fået til opgave at koordinere disse kommunale indspil.
Regionsrådene skal  

 alene sikre, at der rent faktisk sker en koordinering mellem de involverede  

 kommunalbestyrelser.
På det kommunale niveau  

 skal kommunalbestyrelserne udarbejde en kommunal handleplan til den konkrete  

 og  

 lokale udmøntning af de statslige vand- og Natura-2000 planer.
Kommunerne får  

 mulighed  

 for at komme med indsigelser mod andre kommuners handleplaner, såfremt  

 kommunerne  

 bliver berørte heraf.
Det kan ikke udelukkes,  

 at to kommunale handleplaner vedrørende det samme vandløbsopland eller det  

 samme Natura 2000-område ikke stemmer overens med hinanden eller på anden vis  

 modarbejder hinanden i forhold til at nå de opstillede mål i vand- eller  

 Natura  

 2000-planen.
Hvor en berørt kommunalbestyrelse har indsigelser mod en anden  

 kommunes handleplan, kan regionsrådet optræde som mægler, såfremt en af  

 kommunalbestyrelserne anmoder om det.
I forbindelse med  

 vandforsyningsloven foreslås det, at kommunalbestyrelserne bliver myndighed  

 med  

 hensyn til indsatsplanerne.
På den baggrund foreslås det endvidere, at  

 regionsrådene på anmodning fra en af kommunalbestyrelserne kan indkalde disse  

 til mægling i de tilfælde, hvor der er uenighed mellem berørte  

 kommunalbestyrelser omkring indsatsplanerne.
 Både efter  

 miljømålsloven og vandforsyningsloven skal regionsrådet, såfremt der ikke  

 opnås  

 enighed i en mægling, neutralt fremlægge spørgsmålet for ministeren, der så  

 træffer en endelig afgørelse.
Regionsrådenes rolle som  

 koordinerende og mæglende instans efter såvel miljømålsloven som  

 vandforsyningsloven  

 forudsætter således ikke, at de selvstændigt vurderer det faglige grundlag  

 for  

 indspil og indsigelser.
Der er blot tale om tilrettelæggelse af en proces.
»Snitflade mellem  

 statens og kommunernes planlægning« Med kommunalreformen  

 foreslås det, at staten udarbejder vandplaner og -Natura 2000 planer, som  

 bl.a.  

 indeholder et indsatsprogram.
Kommunerne udarbejder kommunale handleplaner,  

 der  

 skal sikre den konkrete og lokale udmøntning af de statslige planer og disses  

 indsatsprogrammer.
Vandplaner, Natura  

 2000-planer m.v. udarbejdes efter særlig lovgivning og med andre  

 »årskadencer«  

 end kommuneplanerne efter planloven.
Disse planer vil sætte bindende rammer  

 for  

 kommunernes planlægning.
Forslaget til ændring af planloven indeholder derfor  

 også bestemmelser om, at der i den redegørelse for planens forudsætninger,  

 der  

 skal ledsage kommuneplanen, skal redegøres for bl.a. disse planer i relevant  

 omfang.
Hermed findes det af foreningerne efterlyste hensyn varetaget.
»Samling af  

 VVM-bestemmelserne og bestemmelser om miljøgodkendelse« Under overskriften »Miljøgodkendelse  

 af alle landbrugsejendomme med mere end 75 dyreenheder« fremgår følgende af  

 regeringsgrundlaget:
»Regeringen vil i  

 forbindelse med udvidelser eller nyanlæg af husdyrbrug over 75 dyreenheder  

 stille krav om miljøgodkendelse.
Herved vil flere bedrifter end i dag blive  

 omfattet.
Ved ansøgninger om udvidet husdyrbedrift skal der kunne stilles  

 skærpede krav om anvendelse af miljørigtig teknologi og f.eks. krav om  

 yderligere reduktion af kvælstof og fosfor.
Kommunalreformen muliggør en mere  

 enkel godkendelsesprocedure, hvor mange af de nuværende specielle  

 godkendelsestyper  

 kan integreres i én godkendelse, som samlet varetager f.eks. miljø-, nabo- og  

 landskabshensyn«.
 Det er tanken, at denne  

 lov skal træde i kraft 1. januar 2007, det vil sige samtidig med  

 kommunalreformen.
 Spørgsmål 6:
 Ministeren bedes fremsende en nærmere beskrivelse af, hvordan  

 det administrative grundlag for arealreguleringen ser ud i tidsrummet  

 2007-2009  

 ifølge ministerens lovforslag.
 Svar:
Regionplanlægningen efter planloven har i dag en central rolle i  

 forhold til arealanvendelse og natur- og miljøbeskyttelse.
Regionplanen  

 danner  

 rammerne for den kommunale planlægning, og de kommunale myndigheder skal  

 virke  

 for gennemførelsen af regionplanens retningslinjer ved udøvelse af beføjelser  

 i  

 medfør af lovgivningen.
Regionplanens retningslinjer skal således også  

 inddrages i vurderingen af konkrete enkeltsager.
Regionplanen tjener så at  

 sige  

 som overordnet administrationsgrundlag.
 Regionplanen indeholder retningslinjer om visse anlæg og  

 aktiviteter samt om kvaliteten og beskyttelsen af visse natur- og  

 miljøinteresser.
Med forslaget til ændring af planloven (L 93) ophæves planlovens  

 bestemmelser om regionplanlægning.
Lovforslaget indeholder imidlertid en  

 overgangsordning, hvorefter regionplanretningslinjerne opretholdes med samme  

 retsvirkning som landsplandirektiver, indtil kommunerne har opdateret deres  

 kommuneplaner med det nye indhold, og retningslinjerne herefter ophæves af  

 miljøministeren.
For så vidt angår regionplanretningslinjer for anvendelsen og  

 beskyttelsen af vandressourcerne og for kvaliteten af vandløb, søer og  

 kystvande falder disse efter lovforslaget bort i det enkelte vanddistrikt ved  

 ikrafttrædelsen af en vandplan der gælder for vanddistriktet.
Vandplanerne  

 reguleres  

 efter lov om miljømål m.v. for vandforekomster og internationale  

 naturbeskyttelsesområder (miljømålsloven), Kommunalbestyrelserne skal virke for gennemførelsen af de  

 opretholdte regionplanretningslinjer, herunder ved udøvelsen af beføjelser i  

 medfør af lovgivningen.
 I tidsrummet fra lovens ikrafttræden og indtil  

 regionplanretningslinjerne ophæves eller bortfalder, vil der således i medfør  

 af planloven være et administrationsgrundlag, der svarer til den nugældende  

 ret.
 Der bliver således ikke tale om, at der som følge kommunalreformen  

 vil opstå et »tomrum« i perioden 2007 og frem til, at de første vandplaner og  

 Natura 2000-planer foreligger i 2009.
 Heller ikke forslag til ændring af miljøbeskyttelsesloven (L 91)  

 og forslaget til ændring af miljømålsloven (L 92) samt de øvrige lovforslag  

 til  

 gennemførelse af kommunalreformen på miljøministeriets område indebærer  

 ændringer af det administrative grundlag for arealreguleringen, som kan  

 indebære et tomrum i tidsrummet 2007-2009.
 Til brug for arealreguleringen efter 1. januar 2007 vil der  

 endvidere blive udsendt retningslinjer fra Miljøministeriet for kommunernes  

 administration af ansøgninger om udvidelse og nyetablering af husdyrbrug.
 Spørgsmål 8:
I høringsnotaterne til miljømålsloven, naturbeskyttelsesloven,  

 havmiljøloven og vandløbsloven fremgår, at ministerens forventning til  

 kvalitetsstyringssystemet er, at det vil kunne løse en lang række af de  

 problemer,  

 der kan opstå som følge af at opgaver overføres fra amter til kommuner.
I  

 høringsnotatet til samleloven (side 4 ad lov om vandløb), fremgår eksempelvis  

 følgende om koordinationsproblemet, som blandt andre Amtsrådsforeningen,  

 Nordjyllands Amt, DN og Sportsfiskerne peger på: »Af kommissoriet for  

 kvalitetsstyringsudvalget - som er bredt sammensat med deltagelse også af  

 Amtsrådsforeningen og Danmarks Naturfredningsforening - fremgår, at  

 kvalitetsstyringsordningen  

 bl.a. skal sikre en koordination af de faglige spørgsmål, der forudsætter en  

 indsats på tværs af kommunegrænser«.
 Ministeren bedes redegøre for, hvorledes  

 kvalitetsstyringsordningen konkret vil bidrage til at sikre en faglig  

 forsvarlig og effektiv håndtering af natur- og miljøadministrationen i  

 kommunerne, herunder hvorledes det skal sikres, at kommunerne ikke lader  

 konkrete erhvervs- og byudviklingshensyn gå forud for natur- og miljøhensyn,  

 herunder en redegørelse for de relevante mekanismer i  

 kvalitetsstyringsordningen.
 Svar:
 Kvalitetsstyringsordningen omfatter ikke planlægningsområdet.  

 Jeg kan i øvrigt henvise til besvarelsen af spørgsmål 12 samt til min  

 besvarelse af enslydende spørgsmål 15 (L 86  samleloven):
»Den faglige bæredygtighed i de nye kommuner er først og  

 fremmest sikret ved, at der bliver tale om langt større kommuner, og at langt  

 hovedparten af plan-, natur- og miljøopgaverne samles i kommunerne.
Der  

 bliver  

 således tale om helt andre og styrkede faglige miljøer i kommunerne i forhold  

 til i dag.
Samtidig vil der  i nødvendigt omfang - ske en udbygning af  

 retningslinierne inden for området.
Dette vil allerede finde sted i  

 forbindelse  

 med opfølgningen af de aktuelle lovforslag gennem bekendtgørelser og  

 vejledninger, og det må i øvrigt finde sted løbende.
I den forbindelse vil  

 der  

 - efter lovene er vedtaget - blive nedsat et Kontaktforum med ministeriets  

 samarbejdsparter.
Dette initiativ kan bl.a. ses som opfølgning af, at der fra  

 flere sider er blevet udtrykt behov for at udbygge retningslinierne på natur-  

 og miljøområdet som forudsætning for, at kommunerne vil kunne varetage  

 amternes  

 opgaver forsvarligt.
Samtidig og supplerende hertil bliver der som et nyt værktøj i  

 kommunernes natur- og miljøadministration etableret en  

 kvalitetsstyringsordning.
Det drejer sig om at etablere procedurer i  

 forbindelse  

 med løsning af opgaver inden for natur- og miljøområdet, som kan bidrage til  

 at  

 sikre bl.a. den tilstrækkelige kvalitet i opgavevaretagelsen i den enkelte  

 kommune.  

 Alt afhængig af ordningens nærmere udformning kan en kvalitetsstyringsordning  

 ved f.eks. krav om åbenhed og ved erfaringsudveksling m.v. ligeledes i  

 praksis  

 medvirke til en større ensartethed kommunerne imellem.
Derimod vil  

 kvalitetsstyringsordningen hverken føre til en lempelse eller skærpelse af de  

 substantielle retningslinier.
Det skøn, kommunerne er tildelt efter  

 lovgivningen, berøres ikke.
Det kan alene ske ved ændringer i gældende  

 retningslinier.
Da der er nedsat et Kvalitetsstyringsudvalg - ligeledes med  

 repræsentation af ministeriets centrale samarbejdsparter - og dets arbejde  

 som  

 følge af valg-udskrivelsen først skal foreligge med udgang-en af maj måned,  

 kan  

 jeg ikke her og nu komme nærmere ind på, hvorledes de enkelte elementer i en  

 kvalitetsstyringsordning vil blive udformet.
Men det fremgår af kommissoriet  

 for udvalget, at udvalget bl.a. skal overveje hensigtsmæssigheden af  

 forskellige metoder i forhold til opstilling af kvalitetsmål for løsning af  

 væsentlige lovbestemte opgaver, tilstedeværelsen af de nødvendige  

 kompetencer,  

 koordinering på tværs af kommunegrænser og dokumentation af indsatsen.  

 Udvalgets  

 rapport skal danne grundlag for eventuel udarbejdelse af lovforslag med  

 henblik  

 på fremsættelse i Folketingssamlingen 2005/06.
 Endelig bemærkes, at også eventuelle kommunale såkaldte  

 videncentre kan være med til at sikre en effektiv erfaringsudveksling mellem  

 kommunerne.
 Der vil således blive taget en række supplerende initiativer til  

 sikring af den faglige bæredygtighed i kommunerne.
Som det fremgår ovenfor, er den nødvendige koordinering på tværs  

 af kommunegrænser et emne i Kvalitetsstyringsudvalgets arbejde.
Men målet med  

 en kvalitetsstyringsordning er jo netop - som spørgsmålet er inde på - at  

 medvirke til at sikre både faglig kvalitet, effektivitet og ensartethed i  

 administrationen - både med hensyn til den enkelte kommunes administration og  

 ikke mindst i forbindelse med administrationen på tværs af kommunegrænser -  

 inden for de rammer, natur- og miljølovgivningen i øvrigt sætter.« Spørgsmål 12:
Af kommissoriet til udvalgets arbejde fremgår, at  

 »Kvalitetsstyringsordningen omfatter ikke planlægningsområdet, idet der  

 lægges  

 til grund, at der med ændringerne i planloven om de fremtidige regionale  

 udviklingsplaner, ikke tillægges regionerne kompetence til en detailstyring  

 af  

 kommunernes planlægning«.
Kan ministeren bekræfte, at dette i udvalgets  

 arbejde  

 tolkes således, at konkret sagsbehandling i forbindelse med VVM-screeninger  

 og  

 -vurderinger samt landzonesager efter planlovens § 35 ikke er medtaget i  

 udvalgets  

 arbejde? I bekræftende fald, bedes ministeren redegøre for, om dette er  

 forsvarligt og hensigtsmæssigt og i overensstemmelse med hensigten med  

 udvalget, som er at sikre kvaliteten af afgørelser på natur- og miljøområdet? Svar:
 Jeg kan bekræfte, at kommissoriet fortolkes således, at  

 kvalitetsstyringsordningen ikke direkte omfatter bestemmelserne om VVM og  

 landzonesager.
Dette betyder naturligvis ikke, at opgaverne efter planloven  

 ikke også skal varetages fagligt forsvarligt.  

 Det samme gælder anden lovgivning, som spiller sammen med reglerne i  

 natur- og miljølovgivningen.
I forbindelse med kvalitetssikring af  

 behandlingen  

 af sager efter natur- og miljølovgivningen, der hænger tæt sammen med  

 behandlingen af sager efter anden lovgivning, herunder planloven, må denne  

 sammenhæng  

 selvsagt fremgå.
 Jeg kan i øvrigt henvise  

 til svaret på spørgsmål 8.
 Spørgsmål 22:
Hvilke interesser lægger miljøministeren til grund for statslige  

 indsigelser i forhold til kommuneplanlægningen? Svar Miljøministeren skal efter lovforslaget fremsætte indsigelser  

 over for et forslag til kommuneplan, der ikke er i overensstemmelse med  

 overordnede interesser.
Pligten gælder dog ikke, hvis forholdet er af  

 underordnet betydning.
Udtrykket overordnede interesser dækker over forhold,  

 som har interesse ud over kredsen af en kommunes indbyggere og typisk også  

 har  

 interesse for kommende generationer.
Der kan f.eks. været tale om at opfylde  

 internationale forpligtelser til at beskytte særlige naturområder, tilgodese  

 behovet for rent drikkevand nu og i fremtiden eller varetage andre statslige  

 sektorinteresser som landbrug, trafik og kulturmiljø. Det kan således også  

 være  

 en overordnet interesse at sikre energi- eller trafikforsyning for en del af  

 landet, eller at der ikke placeres støjfølsomt byggeri inden for  

 støjkonsekvenszonen omkring forsvarets skyde- og øvelsesaktiviteter.
Det er  

 ligeledes  

 en overordnet interesse, at regler og beslutninger efter planlovens § 3  

 (landsplandirektiver) eller regionplanretningslinjer, der efter lovforslaget  

 er  

 tillagt retsvirkning som bindende regler efter § 3, overholdes.
 Endelig kan en statslig  

 myndighed, ligesom det er tilfældet i dag, fremsætte indsigelse mod et  

 lokalplanforslag  

 ud fra de særlige hensyn, som myndigheden varetager.
 Spørgsmål 23:
Kan de regionale udviklingsråd i praksis nedlægge veto mod  

 kommunale planer, og hvordan er den juridiske og praktiske procedure herfor,  

 herunder information til organisationer og interessenter og deres  

 indsigelsesmuligheder? Svar:
Efter lovforslagets § 1, nr. 33, (§  

 29 a  

 ) kan Regionsrådet gøre indsigelse  

 overfor forslag til kommuneplaner og ændringer af kommuneplaner (men ikke  

 lokalplaner), hvis planforslaget er i strid med den regionale udviklingsplan.  

 Indsigelser skal være begrundede.
Miljøministeren skal underrettes om  

 indsigelser.
 Hvis der fremsættes indsigelse kan planforslaget først vedtages  

 endeligt, når der er opnået enighed mellem parterne om de nødvendige  

 ændringer.  

 Uafklarede spørgsmål kan af parterne indbringes for ministeren.
 Det fremgår af bemærkningerne, at Regionsrådets indsigelse skal  

 være båret af overordnede hensyn til regionens samlede udvikling, herunder  

 hensynet til regionens bæredygtige udvikling.
 Det forventes, at der efter indsigelsen er fremsat optages  

 forhandlinger mellem parterne om ændring af planforslaget.
Det følger af lovforslagets § 1, nr. 30, (§ 27, stk. 2), der  

 erstatter den nugældende § 27, stk. 3, at der i forbindelse med den endelige  

 vedtagelse af planen kan foretages ændring af det offentliggjorte  

 planforslag.  

 Berører ændringen på væsentlig måde andre myndigheder eller borgere end dem,  

 der ved indsigelse har foranlediget ændringen, kan vedtagelsen af planen ikke  

 ske, før de pågældende har fået lejlighed til at udtale sig.
Ved væsentlige  

 ændringer skal miljøministeren have lejlighed til at udtale sig.  

 Kommunalbestyrelsen  

 fastsætter en frist herfor.
 Hvis ændringen er så omfattende, at der reelt foreligger et nyt  

 planforslag skal dette offentliggøres efter reglerne for nye  

 kommuneplanforslag.
 Behandlingen af Regionsrådets indsigelse indebærer ingen  

 indskrænkning af den mulighed for at fremsætte indsigelser mod  

 kommuneplanforslaget, som tilkommer organisationer og interessenter i den  

 periode, hvor planforslaget er offentligt fremlagt.
 Spørgsmål 34:
Et vigtigt formål med VVM er at belyse alternativer  hvordan  

 sikres det at kommunerne i deres VVM-vurderinger tillige inddrager  

 alternativer  

 i nabokommuner? Svar:
Indledningsvis kan det oplyses, at staten forventes at tage sig  

 af de særligt komplicerede virksomheder, statslige infrastrukturanlæg og  

 infrastrukturanlæg af national interesse.
Hermed er der skabt det bedst  

 mulige  

 grundlag for at inddrage overvejelser om alternative løsninger og  

 placeringsmuligheder netop for de anlægstyper, hvor dette må skønnes at være  

 mest relevant.
For så vidt angår de VVM-sager, der skal behandles i kommunerne,  

 skal kommunerne i forbindelse med VVM-vurderinger indrage borgerne i den  

 såkaldte idefase, hvor bl.a. spørgsmålet om, hvilke alternativer der bør  

 indgå  

 i VVM-vurderingen fastlægges.
I det omfang, der peges på alternativer udenfor  

 kommunen eller kommunen selv vurderer, at der bør vurderes sådanne  

 alternativer,  

 vil kommunen kunne bede bygherren eller anmode den berørte kommune om at  

 kommentere  

 og evt. undersøge det foreslåede alternativ nærmere.
I det omfang kommunen finder, at et alternativ udenfor kommunen  

 er at foretrække, vil kommunen kunne beslutte ikke at vedtage  

 kommuneplantillægget endeligt.
VVM-direktivet forpligter imidlertid ikke  

 kommunen  

 til at vælge det miljømæssigt optimale alternativ.
 Spørgsmål 41:
Vil ministeren redegøre for sammenhængen mellem de regionale  

 erhvervsudviklingsplaner og regionernes udviklingsplaner, herunder på hvilken  

 måde erhvervsudviklingsplanerne indgår i udviklingsplanerne for regionerne,  

 og  

 i hvilken udstrækning regionsrådene er besluttende myndighed overfor begge  

 typer af planer? Svar:
I  

 følge forslaget til lov om erhvervsfremme (L 47) varetager regionsrådet den  

 regionale erhvervsudvikling.
Hertil nedsætter regionsrådet et eller to  

 vækstfora, udpeger formanden for hvert vækstforum og stiller sekretariat til  

 rådighed for vækstforaene.
 De  

 regionale vækstfora får ansvaret for at udarbejde en  

 erhvervsudviklingsstrategi, som danner ramme om regionens erhvervsudvikling.  

 Erhvervsudviklingsstrategierne udgør en del af grundlaget for regionernes  

 udviklingsplaner.
 Til  

 at finansiere aktiviteterne indstiller vækstforummet til staten om  

 anvendelsen  

 af strukturfondsmidlerne, dvs. social- og regionalfondsmidlerne.
Tilsvarende  

 indstiller vækstforummet til regionsrådet om anvendelsen af de midler, som  

 regionsrådet vælger at afsætte til erhvervsudvikling på sit årlige budget.  

 Regionsrådet kan acceptere eller afvise indstillinger fra vækstfora om  

 udviklingsmidlernes  

 anvendelse.
Omvendt kan regionsrådet ikke anvende midler til  

 erhvervsudvikling,  

 med mindre det sker i samarbejde med et vækstforum.
Som  

 det fremgår af forslaget til lov om ændring af lov om planlægning (L 93) skal  

 den regionale udviklingsplan beskrive en ønskelig udvikling  

 på tværs af  

 flere sektorområder, jf. §  

 10 a  

 stk. 3. Den regionale udviklingsplan skal tage udgangspunkt i de planer og  

 strategier, der er udarbejdet af de regionale organer indenfor forskellige  

 sektorområder.
Det bliver den regionale udviklingsplans opgave at binde de  

 mange strategier sammen til en fælles vision for den fremtidige udvikling i  

 regionen, der også omfatter de øvrige udviklingsopgaver, herunder natur- og  

 miljø, uddannelse, kultur m.v.
 På erhvervsområdet vil den regionale udviklingsplan basere sig  

 på de regionale erhvervsudviklingsstrategier, der udarbejdes i de regionale  

 vækstfora.
 Den regionale erhvervsudviklingsstrategi skal ligge inden for  

 rammerne af den lovgivning, der udgør det samlede grundlag for den regionale  

 udviklingsplan, og kan dermed ikke stride mod beskrivelsen af den ønskelige  

 fremtidige udvikling i den regionale udviklingsplan.
 Sammenhængen mellem erhvervsudviklingsstrategierne og de regionale  

 udviklingsplaner, vil blive sikret gennem dialog mellem regionsråd og  

 vækstfora, samt det forhold at regionsrådene stiller sekretariatsbistand til  

 rådighed for vækstforaene.
 I bemærkningerne til § 1, nr. 13 (§  

 10 a  

 ) i forslag til lov om ændring af lov  

 om planlægning (L 93) og § 10, stk. 2 i forslag til lov om erhvervsfremme (L  

 47) er sammenhængen mellem den regionale udviklingsplan og  

 erhvervsudviklingsstrategien  

 nærmere beskrevet.
