På opfordring lagde lægen en blokade med 1 ml.
Voltaren  

 svarende til det ømme sted foran på anklen.
Efter nogle timer  

 svulmede foden op og blev blå, ligesom der kom stærke  

 smerter.
2 dage senere henvendte manden sig på ny hos lægen, som fandt  

 foden blålig misfarvet og mente, at det var et tryk fra en  

 blodansamling.
Lægen anbefalede ny kontakt tre dage senere, hvis der  

 ikke var bedring ved behandling med varme og moderat motion.
6 dage efter anlæggelsen af blokaden blev manden indlagt akut  

 på sygehus, hvor man fandt, at den ene af de væsentlige  

 pulsårer til foden var lukket.
Der var endvidere begyndende  

 vævsdød i de yderste dele af nogle af tæerne, hvilket  

 medførte længerevarende sårbehandling.
Fejlbehandling af irritationstilstand i en  

 sene Patientklagenævnet bemærkede, at  

 blokadebehandling med injektion af lokalbedøvelse og/eller  

 glukokortikoid (binyrebarkhormon) kan være indiceret i tilfælde  

 af tendinitis og ofte er effektiv med korrekt anvendt teknik.
Voltaren  

 injektion bør imidlertid ikke anvendes i blokadebehandlingen af  

 lokaliserede betændelses- eller irritationstilstande i slimsække  

 eller seneskeder.
Derimod kan Voltaren injektion anvendes på  

 indikationen svær akut smerte, for eksempel nyrestens- og  

 galdestensanfald, og gives da som dyb injektion i musklerne i  

 balleregionen.
Patientklagenævnet kritiserede på denne  

 baggrund lægen for at have anvendt Voltaren som blokadebehandling ved  

 tendinitis.
Nævnet fandt således, at lægen havde udvist  

 manglende omhu og samvittighedsfuldhed.
