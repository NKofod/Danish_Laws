Landsskatteretskendelse Momsafgiftstilsvar, gebyrer, afståelse af forretninger Klagen til Landsskatteretten skyldes, at told- og skatteregionen har  

 foretaget følgende forhøjelse af A A/S's (herefter selskabet)  

 momstilsvar for perioden fra 1. april 1996 til 31. maj 2000:
 Moms af oprettelsesgebyr på selskabets købekontrakter,  

 5.502.793 kr.
 Moms af rykkergebyrer på selskabets købekontrakter, 2.474.055  

 kr.
 Moms af salg af rettigheder mv. til lejemål og inventar i  

  forbindelse med selskabets fraflytning af lejemål, 1.449.000 kr.
 Selskabets aktiviteter består i detailsalg af TV-, radio-, video- og  

 musikanlæg, computere, CD'er samt diverse spil med tilhørende  

 forsikringsordninger igennem butikskæder.
En del kunder køber ikke kontant, men indgår en aftale om  

 finansiering af købet med selskabet.
Efter valget af varer oprettes en  

 kontrakt om købets finansiering, og heri indgår et  

 oprettelsesgebyr på sædvanligvis 300 - 400 kr.
I forbindelse med  

 salg på kredit er finansieringen hidtil enten foretaget af selskabet  

 ved købekontrakt eller gennem et datterselskab, B ApS.
 Selskabet har ifølge det oplyste tidligere opkrævet moms af  

 oprettelsesgebyrer, men er ophørt hermed med udgangen af 1995.
 Ifølge selskabets opgørelser er der i perioden fra 1. januar  

 1996 til 31. maj 2000 opkrævet i alt 27.513.966 kr. i  

 oprettelsesgebyrer uden moms.
I tilfælde af manglende indbetaling på en købekontrakt  

 fremsendes en rykkerskrivelse til skyldner.
I denne forbindelse  

 opkræves et rykkergebyr.
Det fremgår af en af selskabet fremlagt  

 købekontrakt, at der ved forsinket betaling beregnes et rykkergebyr  

 pr. rykkerskrivelse.
Selskabet har tidligere afregnet moms af disse  

 rykkergebyrer, men ophørte hermed med udgangen af 1995.
 Ifølge selskabets opgørelser har man for perioden 1. januar  

 1996 til 31. maj 2000 indtægtsført i alt 12.370.273 kr. i  

 rykkergebyrer uden moms.
I forbindelse med ophør af lejemål for butikker i årene  

 1997 og 1998 har selskabet modtaget indtægter for salg af  

 lejerettighederne, beliggenhedsgoodwill samt i mindre omfang inventar og  

 eventuel indretning.
Samtlige salg er sket til andre momsregistrerede  

 virksomheder.
Der er ikke tale om videreførelse af aktiviteterne.
Der  

 er ikke afregnet moms af beløbene.
De samlede salgssummer, hvoraf der  

 ifølge told- og skatteregionens afgørelse skulle have  

 været beregnet moms er opgjort til 7.245.000 kr.
Ad.
Oprettelsesgebyr.
Told- og skatteregionen har ved den påklagede afgørelse  

 anset selskabet for momspligtig af gebyrer ved oprettelse af  

 lån/kredit.
Regionen har i den forbindelse efteropkrævet  

 5.502.793 kr. svarende til 20 % af 27.513.966 kr. af selskabet for moms af  

 oprettelsesgebyrer i perioden fra 1. januar 1996 til 31. maj 2000.
 Told- og skatteregionen har som begrundelse herfor anført, at  

 når der er tale om salg af varer på kredit, skal der  

 opkræves moms af det samlede vederlag, jf. momslovens § 27, stk. 1. I  

 henhold til § 27, stk. 2, nr. 5, er kreditkøbstillæg,  

 finansieringstillæg og lignende omfattet af momsgrundlaget.
Bestemmelsen i momslovens § 27, stk. 2, nr. 5 fremgår ikke direkte  

 af 6. momsdirektiv, men det er regionens opfattelse, at bestemmelsen er  

 dækket af hovedreglen i direktivets art. 11, punkt A, stk. 1, litra a.  

 I den forbindelse er der endvidere henvist til Momsloven med kommentarer,  

 hvoraf det fremgår, at bestemmelsen skal ses i sammenhæng med  

 momsloven § 27, stk. 3, nr. 4, hvorefter almindelige kreditrenter på  

 visse betingelser kan holdes udenfor momsgrundlaget.
Med denne undtagelse er  

 det hovedreglen, at de forskellige tillæg i forbindelse med  

 finansiering, som en leverandør afkræver kunden ved salg af  

 varer og ydelser på afbetaling eller ved kreditgivning, skal medregnes  

 i momsgrundlaget.
 Vedrørende EF- domstolens dom C-281/91 (Muys'en De Winter's´  

 Bouwén) har regionen anført, at dommen ikke har betydning for  

 den aktuelle sag, idet den omhandler renter og ikke oprettelsesgebyrer.
 Selskabets repræsentant har over for Landsskatteretten nedlagt  

 påstand om, at oprettelsesgebyr på selskabets  

 købekontrakter ikke er momspligtigt.
Repræsentanten har til støtte herfor anført, at  

 oprettelsesgebyret indgår i finansieringsgrundlaget og hverken er et  

 kreditkøbstillæg eller et finansieringstillæg som  

 nævnt i momslovens § 27, stk. 2, nr. 5. Beløbet knytter sig til  

 finansieringsdelen og ikke til den købte genstand.
Der er derimod tale  

 om, at selskabet selv finansierer sine købskontrakter og i den  

 forbindelse opkræver et oprettelsesgebyr ved långivningen, der  

 dækker forvaltning heraf.
Oprettelsesgebyret er derfor i medfør  

 af momslovens § 13, stk. 1, nr. 11, litra a, fritaget for moms.
 Momslovens § 13, stk. 1, nr. 11, litra a, har ikke samme ordlyd som 6.  

 momsdirektivs art. 13 B, litra d (1), der fritager transaktioner i  

 forbindelse med ydelse og formidling af lån samt forvaltning af  

 lån ved den person, som har ydet lånene, men må  

 forstås i overensstemmelse hermed.
 Repræsentanten har videre anført, at  

 spørgsmålet om den afgiftsmæssige behandling af  

 sådanne gebyrer har været prøvet ved de engelske domstole,  

 jf. dom af 10. og 11. august 1999 (Wagon Finance Ltd./C&E), hvorefter  

 sådanne ydelser er momsfrie efter 6. momsdirektivs artikel 13 B, litra  

 d, nr. 1. Dommen henviser til EF-domstolens dom C281/91 (Muys'en De Winter's  

 Bouwén), der omhandler behandlingen af renter i tiden indtil levering.
Told- og Skattestyrelsen har indstillet stadfæstelse, og har  

 anført, at almindelige kreditsalg ikke er omfattet af fritagelsen i  

 momslovens § 13, stk. 1, nr. 11, hvorfor de samlede omkostninger, undtagen  

 renter skal medregnes til den momspligtige værdi.
Der skal efter  

 styrelsens opfattelse være en klar adskillelse i mellem det enkelte  

 varesalg og kreditgivningen, for at kreditgivningen kan anses som ydelse af  

 lån, der er omfattet af fritagelsesbestemmelsen i momslovens § 13, stk.  

 1, nr. 11, litra a.
Det er styrelsens opfattelse, at der ikke i almindelige  

 kreditkøbsaftaler, hvor sælger yder kreditten til køber,  

 kan sondres så klart mellem leveringen af varen og  

 lånetransaktionen, at ydelsen af lånet er en særskilt  

 transaktion, der er fritaget for moms.
 Ad. rykkergebyrer:
Told- og skatteregionen har ved den påklagede afgørelse  

 anset selskabet for momspligtig af rykkergebyrer ved kunders forsinkelse med  

 betaling.
Regionen har i den anledning efteropkrævet selskabet  

 2.474.055 kr. svarende til 20 % af 12.370.273 kr. for perioden fra den 1.  

 januar 1996 til 31. maj 2000.
 Regionen har som begrundelse anført, at bestemmelsen i momslovens §  

 27, stk. 2, nr. 5,  også omfatter rykkergebyrer, idet bestemmelsen  

 omfatter de forskellige tillæg i forbindelse med finansieringen, som en  

 leverandør afkræver kunden ved salg af varer og ydelser på  

 afbetaling.
Regionen har yderligere henvist til side 362, 2. og 3. afsnit i Momsloven  

 med kommentarer.
Endvidere har regionen henvist til Momsnævnets  

 afgørelse gengivet i TfS 1996.88, hvor rykkergebyrer er anset som et  

 pristillæg efter § 27, stk. 2, nr. 5.
 Selskabets repræsentant har over for Landsskatteretten nedlagt  

 påstand om, at der ikke skal beregnes moms af rykkergebyrer.
 Repræsentanten har til støtte for sin påstand  

 anført, at gebyret ikke adskiller sig fra karakteren af andre  

 finansielle rykkergebyrer, der er momsfrie efter momslovens § 13, stk. 1, nr.  

 11, litra a.
Repræsentanten har videre anført, at det fremgår af  

 momsloven, at tillæg til varen indgår i varens momsgrundlag,  

 indtil levering har fundet sted.
I nærværende situation har  

 levering fundet sted på et tidligere tidspunkt, hvorfor gebyret knytter  

 sig til en finansiel transaktion, der er momsfri.
Told- og Skattestyrelsen har indstillet stadfæstelse, og har  

 anført, at gebyrer og afgifter, som sælger pålægger  

 køber at betale ved for sen betaling, betragtes som biomkostninger,  

 jf.
TfS 1996.88 og momsvejledningen 1999, afsnit G.1.2.2., side 124. 6.  

 momsdirektiv indeholder ikke tilsvarende bestemmelser, men reglerne anses for  

 at være dækket af direktivets artikel 11, punkt A, stk. 1 Ad. salg af rettigheder samt inventar:
 Told- og skatteregionen har ved den påklagede afgørelse  

 anset selskabet for momspligtig ved salg af rettigheder m.v. til  

 lejemål og inventar, og har derfor efteropkrævet 1.449.000 kr.  

 svarende til 20 % af 7.245.000 kr.
 Regionen har som begrundelse anført, at det af momslovens § 8, stk.  

 1, 1. pkt., fremgår at der skal afregnes moms i forbindelse med salg af  

 virksomhedens aktiver, når der er fuld eller delvis fradragsret ved  

 indkøb, fremstilling m.v. af disse.
 Endvidere har en del af de omhandlede lejemål været omfattet  

 af frivillig registrering for udlejning af fast ejendom i henhold til  

 momslovens § 51. Omkostningerne i forbindelse med disse lejemål har  

 været belagt med moms, som selskabet har beregnet sig fradrag for.  

 Derfor er også salget af de immaterielle rettigheder momspligtige efter  

 § 8, stk. 1, 1. pkt.
Regionen har videre anført, at det er en betingelse for momsfri  

 overdragelse af virksomhed i henhold til § 8, stk. 1, 3. pkt., at  

 køber i realiteten viderefører sælgers virksomhed eller  

 en del af denne.
Det er ikke nok, at man overtager et tomt forretningslokale  

 eventuelt. med tilhørende køkkeninventar, alarm og belysning.  

 Dette følger bl.a. af Højesterets dom UfR 1987.167H, der  

 fastslog, at det ikke er tilstrækkeligt, at køber overtager alle  

 eller næsten alle aktiver og driver registreret virksomhed.  

 Køber skal videreføre sælgers virksomhed under en eller  

 anden form.
 Selskabets repræsentant har overfor Landsskatteretten nedlagt  

 påstand om, at selskabet ikke skal afregne moms af indtægterne i  

 forbindelse med selskabets salg af forretninger.
 Repræsentanten har til støtte for sin påstand  

 anført, at der er tale om delvis virksomhedsoverdragelse, hvorfor  

 afståelsen af de nævnte lejemål er fritaget for moms efter  

 momslovens § 8, stk. 1, 3. pkt.
Repræsentanten har anført, at der efter § 8, stk. 1, 3. pkt.,  

 som betingelse for momsfrihed ikke kan stilles krav om, at køberen  

 skal fortsætte med samme type virksomhed som sælgeren.
En  

 sådan opfattelse vil være i stride mod ordlyden af art. 5, stk.  

 8, i 6. momsdirektiv.
Bestemmelsen stiller alene krav om, at køberen  

 anvender det købte til sin momsregistrerede aktivitet.
 Repræsentanten har endelig anført, at de lokale told- og  

 skatteregioner i flere tilfælde har  tilkendegivet, at overtagelsen af  

 forretningerne var fritaget for moms.
 Told- og Skattestyrelsen har indstillet stadfæstelse, og har  

 anført, at overdragelse af beliggenhedsgoodwill og lokaleinventar ikke  

 kan anses for hel eller delvis overdragelse af virksomhed efter momslovens §  

 8, stk. 1, 3. pkt.
 Told- og Skattestyrelsen kan tilslutte sig, at momsbeløbet andrager  

 25 % af overdragelsessummerne, når disse er opkrævet uden  

 moms.
 Landsskatteretten skal udtale:
Ifølge 6. momsdirektiv, art. 11, pkt.
A, stk. 1, litra a, er  

 beskatningsgrundlaget:
"ved levering af goder og tjenesteydelser, bortset fra de under litra b),  

 c) og d), omhandlede, den samlede modværdi som leverandøren  

 eller tjenesteyderen modtager eller vil modtage af køberen, aftageren  

 eller tredjemand for de pågældende transaktioner, herunder  

 tilskud, der er direkte forbundet med transaktionens pris." Bestemmelsen anses for gennemført i dansk ret ved momslovens § 27,  

 stk. 1, efter hvilken afgiftsgrundlaget ved levering af varer og ydelser er  

 vederlaget.
 Efter § 27, stk. 2, nr. 5 medregnes i afgiftsgrundlaget  

 kreditkøbstillæg, finansieringstillæg og lignende.  

 Bestemmelsen er ikke en gennemførelse af en direktivbestemmelse, men  

 blev indsat i momsloven ved lov nr. 102 af 31. marts 1967 (§ 7, stk. 2, pkt.  

 f). Af bemærkningerne til lovens bestemmelser fremgår, at  

 bestemmelsen hænger nøje sammen med de samtidig indførte  

 regler om opgørelse af den afgiftspligtige omsætning efter  

 henholdsvis betalingsmetoden og leverancemetoden.
 Efter momslovens § 13, stk. 1, nr. 11, litra a, er følgende  

 finansielle aktiviteter fritaget for afgift:
"Långivning og formidling af lån samt långivers  

 forvaltning af egne udlån." Bestemmelsen er en gennemførelse af 6. momsdirektivs art. 13, pkt.  

 B, litra d, nr. 1, der fritager:
"ydelse og formidling af lån samt forvaltning af lån ved den  

 person, som har ydet lånene." EF-domstolen fastslog i sag C-281/91 (Muys'en De Winter's Bouwén),  

 at momsdirektivs art. 13, pkt.
B, litra d, nr. 1, i 6. momsdirektiv skal  

 fortolkes således, at en leverandør af goder eller  

 tjenesteydelser, der giver kunden henstand med betaling af prisen mod  

 erlæggelse af renter, principielt må antages at yde et  

 afgiftsfritaget lån i denne direktivbestemmelses forstand.
Landsskatteretten finder herefter, at  momslovens § 13, stk. 1, nr. 11,  

 litra a, må fortolkes således, at en leverandørs ydelse af  

 henstand med betaling af prisen udover leveringstidspunktet kan anses som  

 ydelse af et lån omfattet af fritagelsesbestemmelsen.
Vederlaget for  

 denne ydelse er således ikke afgiftspligtigt.
Da oprettelsesgebyret  

 må anses som en del af vederlaget for denne ydelse, må gebyret  

 anses som momsfritaget.
 Under hensyn til at et rykkergebyr opkræves, såfremt der ikke  

 sker betaling til den aftalte tid, og at rykkergebyret i almindelighed anses  

 for at udgøre en godtgørelse af kreditors omkostninger i  

 forbindelse med påmindelse om betalingskravet, finder retten, at  

 rykkergebyret udgør en del af vederlaget for den ydede henstand.
Retten finder således ikke, at det er foreneligt med en  

 gennemførelse af 6. momsdirektivs art. 13, pkt.
B, litra d, nr. 1, i  

 denne situation at medregne oprettelsesgebyrerne og rykkergebyrerne til  

 afgiftsgrundlaget.
 Klagers påstand herom tages således til følge.
 Momslovens § 8, stk. 1 har følgende ordlyd:
"Levering mod vederlag omfatter salg af virksomhedens aktiver, når  

 der er fuld eller delvis fradragsret ved indkøb, fremstilling m.v. af  

 aktivet.
Det samme gælder salg af aktiver ved virksomhedens afmeldelse  

 fra registrering.
Til levering mod vederlag kan dog ikke henregnes  

 overdragelse af aktiver som led i en overdragelse af virksomheden eller en  

 del af denne, når den nye indehaver driver registreret virksomhed.
..." Retten finder ikke, at selskabets overdragelser af retten til  

 butikslokale-lejemål med dertilhørende beliggenhedsgoodwill og  

 lokaleinventar som køkkeninventar, belysning og alarmer kan anses for  

 hel eller delvis overdragelse af en virksomhed omfattet af momslovens § 8,  

 stk. 1, 3. pkt.
 Retten har herved lagt vægt på, at selskabet efter  

 overdragelsen fortsat kan udøve sine aktiviteter indenfor branchen med  

 de samme varer og kunder som før afståelsen af butikslokalerne.  

 Overdragelsen kan derfor ikke betegnes som hel eller delvis  

 virksomhedsoverdragelse.
Da vederlaget for overdragelserne er opkrævet uden moms, findes  

 momsbeløbet at andrage 25 % af overdragelsessummerne.
Den  

 påklagede ansættelse af selskabets momstilsvar forhøjes  

 derfor på dette punkt til i alt 1.811.250 kr.
 Denne del af den påklagede afgørelse ændres i  

 overensstemmelse hermed.
