Betænkning afgivet af Skatteudvalget den 7. december 2005 Betænkning over Forslag til lov om ændring af ligningsloven  

 m.m.
(Justering af reglerne  

 for medarbejderaktier) [af skatteministeren (Kristian Jensen)] 1. Ændringsforslag Skatteministeren har stillet 8 ændringsforslag til lovforslaget.
2. Udvalgsarbejdet Lovforslaget blev fremsat den 9. november 2005 og var til 1.  

 behandling den 18. november 2005. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 30. september 2005 dette udkast til  

 udvalget, jf. alm. del  bilag 4. Den 9. november 2005 sendte  

 skatteministeren  

 de indkomne høringssvar til udvalget.
De indkomne høringssvar og  

 skatteministerens  

 kommentar hertil er kort gengivet i et skema i lovforslagets bemærkninger.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Finansrådet.
Skatteministeren har over for udvalget  

 kommenteret den skriftlige henvendelse.
Spørgsmål Udvalget har stillet 4 spørgsmål til skatteministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (S og RV) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de  

 stillede ændringsforslag.
Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de  

 stillede ændringsforslag.
Socialistisk Folkepartis medlem af udvalget var i forvejen imod  

 indførelsen af regeringens udvidelse af skattebegunstigede medarbejderaktier,  

 fordi den gav lempelser til de mest vellønnede, som skal betales af resten af  

 befolkningen, og fordi den gjorde skattesystemet mere kompliceret.
Med dette  

 forslag lempes reglerne yderligere, så de vellønnede får endnu flere  

 muligheder  

 for at få skattefrie gevinster på bekostning af resten af befolkningen.
Det  

 kan  

 SF selvfølgelig ikke støtte.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (udvalget med undtagelse af SF og EL):
Til § 1 1)  

  

 Efter  

 nr. 1 indsættes som nye numre:
 »01.  

  

 I  

  

 §  

 7 A, stk. 1, nr. 1,  

  

 indsættes  

 efter 3. pkt., der bliver 4. pkt.:
»Hvis det selskab, der har givet den ansatte ret til at købe  

 eller tegne aktier eller andelsbeviser, indgår i en fusion, spaltning,  

 tilførsel af aktiver eller aktieombytning, inden den ansatte udnytter købe-  

 eller tegningsretten, anses den ansatte ikke for at have afstået aftalen om  

 vederlaget.« [Aftale om tildeling af købe- eller tegningsretter skal ikke  

 anses for afstået ved en omstrukturering af selskabet] 02.  

  

 I  

  

 §  

 7 A, stk. 1, nr. 2,  

  

 indsættes efter 3. pkt., der bliver 4. pkt.:
»Hvis det selskab, der har forpligtet sig til at udlodde  

 udbytteandele el.lign., indgår i en fusion, spaltning, tilførsel af aktiver  

 eller aktieombytning inden udlodningen til den ansatte, anses den ansatte  

 ikke  

 for at have afstået aftalen om vederlaget.«« [Aftale om udlodning af aktier skal ikke anses for afstået ved  

 en omstrukturering af selskabet] 2)  

  

 Efter  

 nr. 2 indsættes som nye numre:
»03.  

  

 I  

  

 §  

 7 A, stk. 1, nr. 2, 4. pkt.,  

  

 der bliver 5. pkt., ændres »3. pkt.« til: »4. pkt.« [Konsekvensændring som følge af lovforslagets § 1, nr. 1] 04.  

  

 I  

  

 §  

 7 A, stk. 1, nr. 2, 5. pkt.,  

  

 der bliver 6. pkt., ændres »2. pkt.« til: »3. pkt.«« [Konsekvensændring som følge af lovforslagets § 1, nr. 1] 3)  

  

 Efter  

 det i nr. 8 foreslåede § 7 H, stk. 3, indsættes som nyt stykke:
»Stk. 4.  



  

 Hvis det selskab efter stk. 2, nr. 3, der  

 yder aktier eller købe- eller tegningsretter, eller det selskab efter stk. 2,  

 nr. 4, hvori den ansatte kan erhverve aktier, inden den ansattes udnyttelse  

 af  

 retten eller erhvervelse af aktien indgår i en fusion, spaltning, tilførsel  

 af  

 aktiver eller aktieombytning, anses den ansatte ikke for at have afstået  

 aftalen om vederlaget.
Det er en betingelse, at det selskab, hvori den  

 pågældende er ansat efter fusionen, spaltningen, tilførslen af aktiver eller  

 aktieombytningen, og den ansatte efter stk. 2, nr. 1, aftaler, at reglerne i  

 denne bestemmelse skal finde anvendelse for det vederlag, som den ansatte  

 modtager efter omstruktureringen som nævnt i 1. pkt.
Der indtræder efter stk.  

 1  

 et nyt tidspunkt for vurderingen af, om betingelserne i stk. 2, nr. 2-4, 6 og  

 7, er opfyldt.« Stk. 3-9 bliver herefter stk. 5-11.
[Aftale om tildeling af  

 købe- eller tegningsretter skal ikke anses for afstået ved en omstrukturering  

 af selskabet] 4)  


  

 Nr. 11  

  

 affattes således:
»11.  

  

 I  

  

 § 7 H, stk. 7,  

  

 der  

 bliver stk. 8, ændres »stk. 1-5« til: »stk. 1-6«, »Stk. 1-5« til: »Stk. 1-6«  

 og  

 »jf. dog stk. 6« til: »jf. dog stk. 7«.« [Konsekvensændring som følge af lovforslagets § 1, nr. 8] 5)  

  

 Efter  

 nr. 15 indsættes som nyt nummer:
 »05.  

  

 I  

  

 § 28, stk. 1,  

  

 indsættes efter 6. pkt.:
»Hvis det selskab, der har udstedt købe- eller tegningsretten,  

 eller det selskab, hvori personen i henhold til købe- eller tegningsretten  

 kan  

 erhverve aktier, inden personens udnyttelse eller afståelse af retten indgår  

 i  

 en fusion, spaltning, tilførsel af aktiver eller aktieombytning, anses  

 personen  

 ikke at have afstået aftalen ved fusionen, spaltningen, tilførslen af aktiver  

 eller aktieombytningen.«« [Aftale om tildeling af købe- eller tegningsretter skal ikke  

 anses for afstået ved en omstrukturering af selskabet] 6)  

  

 Efter  

 nr. 15 indsættes som nyt nummer:
»06.  

  

 I  

  

 § 28, stk. 11,  

  

 ændres »§ 7 H, stk.  

 6« til: »§ 7 H, stk. 7«.« [Konsekvensændring som følge af lovforslagets § 1, nr. 8] Til § 3 7)  

  

 I  

  

 stk.  

 2  

  

 ændres »nr. 1-4« til: »nr. 1, 2,  

 03,  

 04, 3, 4«, og »6-12« ændres til:  

 »6, 7, 9-12 og 06 og ligningslovens § 7 H, stk. 3, som indsat ved § 1, nr.  

 8,«.
[Teknisk ændring af ikrafttrædelsesbestemmelse som følge af, at  

 der med ændringsforslaget indsættes nr. 03, 04 og 06 i lovforslagets § 1, jf.  

 ændringsforslag nr. 2 og 6] 8)  

  

 Efter  

 stk. 2 indsættes som nyt stykke:
»Stk. 3.  

  

 § 1, nr.  

 01,  

 02  

 og  

 05, og ligningslovens § 7 H, stk. 4, som indsat ved § 1, nr. 8,  

 har virkning for fusioner, spaltninger, tilførsler af aktiver og  

 aktieombytninger, der sker den 1. januar 2006 eller senere.« Stk. 3-5 bliver herefter stk. 4-6.
[Ikrafttrædelsesbestemmelse for lovforslagets § 1, nr. 01, 02,  

 05 og 06, jf. ændringsforslag nr. 1, 3 og 5] Bemærkninger Provenumæssige konsekvenser Ved omstrukturering af et selskab anses medarbejderaktieaftaler  

 i princippet for afstået, og den ansatte vil som udgangspunkt få værdien af  

 aktierne eller købe- eller tegningsretten afståelsesbeskattet.
Det medfører  

 først og fremmest en fremrykkelse af beskatningen og i nogle tilfælde også en  

 hårdere beskatning som lønindkomst end som aktieindkomst i forhold til en  

 situation, hvor ordningen er helt upåvirket af omstruktureringen.
Der findes ingen tilgængelige oplysninger om det nuværende  

 omfang af afståelsesbeskatning, men det vurderes at være begrænset.
En  

 justering af adgangen til at videreføre aftaler ved omstruktureringer, som  

 den  

 ansatte som udgangspunkt ingen indflydelse har på, vurderes derfor ikke at  

 ville medføre et væsentlig mindre omfang af afståelsesbeskatninger i forhold  

 til i dag. Ændringsforslaget vurderes således kun at have begrænsede  

 provenumæssige konsekvenser.
Til nr. 1 Der foreslås med det nye nummer 01 en regel i ligningslovens §  

 7 A, stk. 1, nr. 1, om, at hvis det  

 selskab, der har givet den ansatte en købe- eller tegningsret eller et  

 andelsbevis, deltager i en selskabsretlig omstrukturering, inden den ansatte  

 udnytter retten til at købe eller tegne aktier eller andelsbeviser, skal den  

 ansatte ikke anses for at have afstået købe- eller tegningsretten med heraf  

 følgende  

 beskatning.
Den selskabsretlige omstrukturering kan være en fusion,  

 spaltning,  

 tilførsel af aktiver eller aktieombytning.
Der foreslås med det nye nummer 02 en regel i ligningslovens §  

 7 A, stk. 1, nr. 2, om, at hvis det  

 selskab, der har forpligtet sig til at udlodde udbytteandele el.lign. til den  

 ansatte, deltager i en selskabsretlig omstrukturering, inden udlodningen sker  

 til den ansatte, skal den ansatte ikke anses for at have afstået retten til  

 udbytteandele el.lign. med heraf følgende beskatning.
Det antages, at reglen  

 kun vil få betydning i et begrænset antal tilfælde, fordi perioden fra  

 selskabets  

 meddelelse om tildeling af de såkaldte gratisaktier, til tildelingen sker,  

 ofte  

 vil være begrænset.
 Der henvises i øvrigt til bemærkningerne til ændringsforslag nr.  

 3 om en tilsvarende regel i ligningslovens § 7 H.
Til nr. 2 Der er tale om konsekvensændringer som følge af lovforslagets §  

 1, nr. 1.
Til nr. 3 Det skatteretlige udgangspunkt er, at hvis der sker en væsentlig  

 ændring af en aftale, anses aftalen for at være afstået og en ny for at være  

 indgået.
Afståelsessummen for den aftale, der afstås, er lig værdien af den  

 nye  

 aftale.
Når et selskab har tildelt en ansat en købe- eller tegningsret  

 og selskabet, inden den ansatte udnytter købe- eller tegningsretten, indgår i  

 en fusion, spaltning, tilførsel af aktiver eller aktieombytning, vil den  

 ansatte  

 som udgangspunkt blive anset for at have afstået aftalen om vederlaget.
Det  

 skyldes, at der er sket en væsentlig ændring af aftalen.
Det samme er  

 tilfældet  

 for tildeling af aktier.
 I forbindelse med selskabsretlige omstruktureringer kan der ske  

 ændring af aftalens parter eller aftalens genstand, mængde, pris eller  

 leveringstidspunkt.
Der vil for det første kunne ske ændring af det selskab, der i  

 forbindelse med omstruktureringen bliver den forpligtede part til at opfylde  

 købe- eller tegningsretten.
For det andet kan der ske ændring af den genstand  

 i  

 aftalen, som den ansatte efter omstruktureringen modtager.
Eksempelvis kan  

 retten til at erhverve aktier i selskab A i kraft af en fusion afløses af en  

 ret til at erhverve aktier i selskab B.
For det tredje kan der ske ændring af  

 det antal aktier, som den ansatte kan erhverve, eksempelvis fordi det  

 selskab,  

 hvori der kan erhverves aktier på grundlag af en købe- eller tegningsret, er  

 større eller mindre end det selskab, hvori der oprindelig kunne erhverves  

 aktier.  

 For det fjerde kan omstruktureringen indebære, at der sker ændring af  

 udnyttelsestidspunktet for den købe- eller tegningsret, som den ansatte har  

 modtaget, eller en ændring af udnyttelseskursen, eksempelvis som følge af en  

 ændring  

 af markedskursen siden udstedelsen af købe- eller tegningsretten.
Ligningsrådet har truffet en række afgørelser om ændring af  

 aftaler omfattet af ligningslovens § 28. Disse afgørelser er overordnet  

 set lempelige i forhold til det skatteretlige udgangspunkt, hvorefter en  

 væsentlig  

 ændring af aftalen medfører afståelsesbeskatning.
Der er eksempelvis lagt  

 vægt  

 på den ansattes ansættelsesforhold efter den selskabsretlige omstrukturering.  

 Hvis den ansatte ved omstruktureringen overflyttes til det selskab, der efter  

 omstruktureringen er forpligtet til at opfylde køberetsaftalen, har dette i  

 konkrete tilfælde betydet, at aftalen ikke skal anses for at være afstået.
Ligningsrådets praksis for ændringer af køberetter omfattet af  

 ligningslovens § 28 kan ifølge Ligningsrådet finde anvendelse for  

 køberetter omfattet af ligningslovens § 7 H.
Formentlig kan praksis  

 efter  

 ligningslovens § 28 også anvendes på ligningslovens §  

 7 A.
Der er i forbindelse med høringen over lovforslaget rejst ønske  

 om, at der skal være mulighed for at ændre i en aftale som følge af en  

 væsentlig ændring i virksomhedens ejerkreds, eller når den ansatte efter en  

 omstrukturering overgår til ansættelse i et andet selskab.
Der er også peget  

 på, at den skattemæssige behandling af videreførelser af etablerede  

 medarbejderaktieordninger  

 ofte er usikker i forbindelse med køb og salg af selskaber.
Det er derfor  

 foreslået, at det overvejes, at der skal kunne ske mindre justeringer af de  

 aftaler, der allerede er indgået, eller ændringer i forbindelse med  

 omstruktureringer af det selskab, der har udstedt købe- eller tegningsretten,  

 uden afståelsesbeskatning.
 Det fremgår af kommentaren  

 til høringssvarene, at praksis efter ligningslovens § 28 er lempelig, at  

 denne  

 praksis må antages også at kunne anvendes på ligningslovens § 7 H, og at det  

 ikke er klart, hvilke mindre justeringer af en aftale der ifølge  

 forslagsstillerne skal kunne foretages uden afståelsesbeskatning af den  

 ansatte.
Uanset den lempelige praksis  

 findes det imidlertid uhensigtsmæssigt, hvis den ansatte skal beskattes af  

 værdien af aktierne eller købe- eller tegningsretten i aftaler, som den  

 ansatte  

 og selskabet har indgået efter ligningslovens § 7 H.
Den ansatte har som  

 udgangspunkt ingen indflydelse på den selskabsretlige omstrukturering, og den  

 ansatte vil dermed som udgangspunkt ikke kunne undgå afståelsesbeskatning.
 Det foreslås derfor at indføre adgang til at videreføre aftaler  

 omfattet af ligningslovens § 7 H ved omstruktureringer på én betingelse, jf.  

 nedenfor.
Det foreslås, at den ansatte ikke skal anses for at have afstået  

 aftalen om vederlaget.
Det skal efter forslaget være tilfældet, hvis det  

 selskab, der yder aktier eller købe- eller tegningsretter, eller det selskab,  

 hvori den ansatte kan erhverve aktier, indgår i en fusion, spaltning,  

 tilførsel  

 af aktiver eller aktieombytning, inden den ansatte udnytter købe- eller  

 tegningsretten eller modtager aktier direkte.
Med aftalen om vederlaget  

 sigtes  

 der til den aftale, som den ansatte og selskabet har indgået om, at den  

 ansatte  

 skal tildeles aktier eller købe- eller tegningsretter.
 Da den forslåede regel vedrører ligningslovens § 7 H, er det  

 naturligvis en forudsætning, at selskabet og den ansatte har indgået en  

 aftale  

 om, at ligningslovens § 7 H skal finde anvendelse for vederlaget.
 Den foreslåede regel anvendes, uanset om den selskabsretlige  

 omstrukturering medfører en ændring af aftalens parter eller aftalens  

 genstand,  

 mængde, pris eller leveringstidspunkt.
Det er efter forslaget en betingelse, at det selskab, som den  

 ansatte efter omstruktureringen er ansat i, og den ansatte indgår en ny  

 aftale  

 (som anført har parterne allerede indgået en aftale efter ligningslovens § 7  

 H)  

 efter ligningslovens § 7 H, stk. 2, nr. 1, om, at ligningslovens § 7 H skal  

 finde anvendelse for det vederlag, som den ansatte modtager efter  

 omstruktureringen.  

 Det indebærer, at vederlaget kun er skattefrit efter ligningslovens § 7 H for  

 den ansatte, hvis betingelserne i stk. 2 er opfyldt.
Det indebærer videre, at  

 der indtræder et nyt tidspunkt for vurderingen af, om betingelserne i stk. 2,  

 nr. 2-4, 6 og 7, er opfyldt.
Forslaget kan illustreres ved det forenklede eksempel, hvor  

 udnyttelseskursen i henhold til den første aftale er fastsat til 85 og  

 markedskursen på den aktie, som købe- eller tegningsretten giver ret til at  

 erhverve, er 100. Det vil sige, at ordningen opfylder 15-procents-betingelsen  

 i  

 ligningslovens § 7 H, stk. 2, nr. 2, litra b.
Efter omstruktureringen er  

 markedskursen 300. Den nye aftale vil opfylde 15-procents-betingelsen, hvis  

 den  

 ansatte kan udnytte købe- eller tegningsretten til kurs 255.
Det er i  

  

 alle  

  

 tilfælde en betingelse, at parterne indgår  

 en ny aftale, og at der indtræder et nyt tidspunkt for vurderingen af, om  

 betingelserne for skattefrihed er opfyldt.
Hermed skabes der en generel  

 ordning, der fjerner den usikkerhed, der vil kunne opstå om, hvorvidt den  

 ansatte skal afståelsesbeskattes som følge af en omstrukturering af  

 selskabet.
Til nr. 4 Der er tale om en konsekvensændring som følge af lovforslagets §  

 1, nr. 8.
Til nr. 5 Reglerne i ligningslovens § 28 omfatter købe- og  

 tegningsretter, der tildeles ansatte, bestyrelsesmedlemmer og personer, der  

 har  

 indgået en aftale om personligt arbejde i øvrigt.
Købe- eller tegningsretten  

 skal være tildelt af arbejdsgiverselskabet eller et selskab, der er  

 koncernforbundet hermed.
Efter denne bestemmelse indtræder beskatningen på det tidspunkt,  

 hvor den ansatte m.m. udnytter eller afstår den modtagne ret.
Formålet med  

 ligningslovens § 28 er at udskyde beskatningen af købe- og  

 tegningsretter  

 til det tidspunkt, hvor retten udnyttes.
Der er tale om beskatning som løn inklusive  

 arbejdsmarkedsbidrag.
Ved udnyttelse udgør beskatningsgrundlaget forskellen  

 mellem aktiernes markedskurs og den favørkurs, som aktierne erhverves til.
Hvis der sker en væsentlig ændring af en aftale, anses aftalen  

 som udgangspunkt for at være afstået og en ny for at være indgået.
Ved  

 afståelse udgøres beskatningsgrundlaget af afståelsessummen.
Når et selskab har udstedt en købe- eller tegningsret til en  

 ansat m.m. og selskabet, inden den pågældende person udnytter købe- eller  

 tegningsretten, indgår i en fusion, spaltning, tilførsel af aktiver eller  

 aktieombytning, vil vedkommende således som udgangspunkt blive anset for at  

 have afstået købe- eller tegningsretten.
Det samme er som udgangspunkt  

 tilfældet, hvis det selskab, hvori personen kan erhverve aktier, indgår i en  

 omstrukturering, inden den ansatte m.m. udnytter købe- eller tegningsretten  

 til  

 erhvervelse af aktier.
Afståelsessummen opgøres som værdien af den nye købe- eller  

 tegningsret, som den ansatte m.m. får som afløsning for den oprindelige.
Den  

 nye købe- eller tegningsret er ikke omfattet af ligningslovens § 28, fordi  

 den  

 ikke er modtaget som vederlag for personligt arbejde.
 Ligningsrådet har imidlertid truffet en lang række afgørelser om  

 ændring af aftaler omfattet af ligningslovens § 28. Disse afgørelser er  

 lempelige i forhold til det skatteretlige udgangspunkt.
 På baggrund af disse afgørelser kan praksis helt overordnet  

 beskrives således, at ændring af aftaler omfattet af ligningslovens § 28  

 ikke udløser afståelsesbeskatning, hvis ændringen sker i forbindelse med  

 omstruktureringer og ændringen er begrundet i omstruktureringen og/eller  

 ændringen er i overensstemmelse med formålet med ligningslovens § 28.
Uanset den lempelige praksis medfører omstruktureringer i en  

 række tilfælde, at der sker så væsentlige ændringer af den indgåede aftale,  

 at  

 den må anses for at være afstået.
Det er imidlertid uhensigtsmæssigt, at den  

 ansatte skal beskattes af værdien af aftalen.
Den ansatte har som  

 udgangspunkt  

 ingen indflydelse på den selskabsretlige omstrukturering.
Der foreslås derfor en regel om, at hvis det selskab, der har  

 udstedt købe- eller tegningsretten, eller det selskab, hvori den ansatte i  

 henhold til købe- eller tegningsretten kan erhverve aktier, indgår i en  

 fusion,  

 spaltning, tilførsel af aktiver eller aktieombytning, skal aftalen ikke anses  

 for at være afstået.
Den selskabsretlige omstrukturering kan være en ændring  

 af  

 aftalens parter eller aftalens genstand, mængde, pris eller  

 leveringstidspunkt.
Den nye købe- eller tegningsret vil skulle anses for at være en  

 fortsættelse af den oprindelige købe- eller tegningsret, blot med andre  

 vilkår  

 for udnyttelsen end den oprindelige købe- eller tegningsret.
Den nye købe-  

 eller tegningsret vil dermed være omfattet af ligningslovens § 28.  

 Beskatningen  

 af den nye købe- eller tegningsret vil herefter ske efter ligningslovens §  

 28,  

 når retten udnyttes eller afstås, som løn inklusive arbejdsmarkedsbidrag  

 ligesom  

 der ville være sket, hvis den oprindelige købe- eller tegningsret var blevet  

 udnyttet eller afstået.
 Med forslaget skabes der en generel ordning, der fjerner den  

 usikkerhed, der hidtil har været om, hvorvidt den ansatte skal  

 afståelsesbeskattes som følge af selskabsretlige omstruktureringer.
Til nr. 6 Der er tale om en konsekvensændring som følge af lovforslagets §  

 1, nr. 8.
Til nr. 7 Det foreslås, at de foreslåede nye numre 03, 04 og 06 i  

 lovforslagets § 1, jf. ændringsforslag nr. 2 og 6, der er konsekvensændringer  

 af lovforslagets § 1, nr. 1, får samme virkningstidspunkt som lovforslagets §  

 1, nr. 1.
Til nr. 8 Det forslås i et nyt stk. 3, at de bestemmelser, der foreslås  

 indsat ved ændringsforslag nr. 1, 3 og 5, får virkning for fusioner,  

 spaltninger, tilførsler af aktiver og aktieombytninger, der sker den 1.  

 januar 2006  

 eller senere.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)  

  

  fmd.  

  

 René Skau Björnsson (S)   

 Rasmus Prehn (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 56 Bilagsnr.
Titel 1 Høringssvar, fra skatteministeren 2 Udkast til tidsplan for Skatteudvalgets behandling af L  

 56 3 1. udkast til betænkning 4 2. udkast til betænkning 5 Ændringsforslag fra skatteministeren 6 Henvendelse af 2/12-05 fra Finansrådet 7 3. udkast til betænkning 8 Skatteministerens kommentar til henvendelsen af 2/12-05  

 fra Finansrådet Oversigt over spørgsmål og svar vedrørende L 56 Spm.nr.
