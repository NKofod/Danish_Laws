 Hermed fastsættes reviderede retningslinjer for TP-arbejde på  

 handelsskolerne.
 Retningslinjerne omfatter: Blanket, TP-projektnummer, godkendelse,  

 budgettering, afregning af vederlag m.v., regnskabsaflæggelse og TP-arbejders  

 resultat.
1. Blanket.
Projektnummer.
 Fremover skal vedlagte blanket anvendes ved forslag til TP-arbejde.
 Blanketten, findes som bilag 1 til denne skrivelse, kan rekvireres  

 i direktoratet, Pædagogisk afdeling II.
 Blanketten giver et budgetteringsgrundlag for TP-arbejde, der harmonerer  

 med de indførte budgetterings- og regnskabssystemer på handelsskoleområdet.
 På blanketten anfører direktoratet et TP-projektnummer, som skal anvendes  

 i forbindelse med bogføring m.v.
 Der bliver udsendt meddelelse til de involverede skoler m.fl. om  

 projektnummer for allerede givne TP-bevillinger for 1988.
 Indtil skolen får meddelt et projektnummer, skal skolen anvende  

 projektnummer 999 ved bogføring af udgifter i forbindelse med allerede  

 godkendte TP-projekter.
 2. Godkendelse af TP-projekt.
Direktoratets godkendelse - med eventuelle tilføjelser - tjener  

dels som igangsætningstilladelse/ordre for det pågældende projekt,  

dels som godkendelse af, at de budgetterede udgifter kan afholdes i  

 henhold til de almindelige regler om anvendelse af given bevillinger.
Det  

 bemærkes særligt, at de lønbeløb m.v. der er anført i TP-budgettet, alene er  

 vejledende i forbindelse med budgetteringen.
3. Budgettering, afregning af vederlag m.v. samt  

 regnskabsaflæggelse.
Vejledning vedrørende budgettering og  

 regnskabsaflæggelse m.v. for TP-arbejde ved handelsskolerne vedlægges som  

bilag 2.
 Det bemærkes, at alle udgifter ved TP-arbejdet op handelsskolerne skal  

 afholdes over INST.nr.9761.3023 . Der er altså denne  

 »institution«, der er såvel bevillingsmodtager som den  

 »institution«, der afholder udgifterne.TP-bevillinger skal altså  

 ikke betragtes som bevillinger, givet til den enkelte skole.
 Samtidig præciseres, at vederlæggelse af TP-arbejde for lære ved  

 handelsskolerne kan ske enten ved at anvise lønbeløb for den anvendte  

 arbejdstid eller i form af godskrivning af tilsvarende  

 undervisningspligt, i overensstemmelse med pkt. 3.1 i bilag 2.
 4. TP-arbejdets resultat.
 Det bemærkes, at originalmaterialet, hvor intet andet er anført,  

 altid skal indsendes til direktoratet.
 Det skal endvidere bemærkes, at TP-arbejdets resultat i alle tilfælde er  

 undervisningsministeriets ejendom.
 5. Ophævelse af tidligere regler.
Ovenstående retningslinjer erstatter skrivelse af 31. oktober 1983  

 (II-576) om retningslinjer for TP-arbejde, samt økonomisk kontors skrivelse  

 af 20. januar 1987 vedrørende TP-arbejde.
Endvidere ophæves skrivelse af 31.  

 marts 1978 (I-327) om samme emne i sin helhed.
 P.d.v.
Arne Højsteen udd.kons.
Bilag 1 Direktoratet for Erhvervsuddannelserne Bilag 2 Vejledning vedr. budgettering of regnskabsaflæggelse m.v. for TP-arbejde  

 ved handelsskolerne.
 1. Det overordnede princip.
 Udgifterne ved TP-arbejde ved handelsskolerne afholdes over INST. nr.  

 9761.3023.
 Det er denne »institution«, der er såvel bevillingsmodtager som  

 den »institution«, der afholder udgifterne.
 TP-bevillinger gives ikke til den enkelte skole.
 2. Budget.
 På TP-blanketten anføres det antal af arbejdstimer (klokketimer) for hver  

 projektdeltager, der skønnes at ville medgå til arbejdet.
 Ved budgetteringen af lønudgifter gælder:
 1. For lærere ved handelsskoler budgetteres med en timesats,  

  svarende til lønnen pr. arbejdstime for den pågældende lærer, evt. ud fra et  

 skøn.
 Ved opgørelsen af den samlede budgetterede lønudgift må tillægges 1 1/2% i  

 feriepenge.
 Disse satser er alene vejledende for budgetteringen.
 Med hensyn til vederlæggelse henvises til afsnit 3.
 2. For lønudgifter til andre deltagere  

 budgetteres med de forventede lønudgifter.
 Andre udgifter budgetteres på de forventede omkostninger, fordelt  

 på rejse- og opholdsudgifter samt andre udgifter.
 3. Afregning.
 3.1 Lærere ved handelsskoler.
 Vederlag for TP-arbejde til lærere ved handelsskoler afregnes af  

 den pågældende lærers skole på grundlag af de medgående arbejdstimer, der  

 omregnes til undervisningstimer.
 Vederlæggelse sker herefter:
Enten i form af godskrivning af den tilsvarende  

 undervisningspligt, eller -hvis TP-arbejdet foregår uden for den normale undervisningstid-  

 i form af udbetaling af vederlag svarende til aflønning af de beregnede  

 undervisningstimer.
 Rejseudgifter m,v. godtgøres i henhold til statens regler herom  

 gennem den pågældende lærers skole.
Ved fremsendelse af bilag m.v. til skolen til afregning skal  

 TP-projektnummeret anføres på bilaget. (Hvis TP-nr. mangler anføres  

 »999«) Med hensyn til regnskab (bogføring) henvises i det hele til pkt. 4  

 nedenfor.
 3.2 Andre deltagere.
Løn.
Vederlæggelse sker gennem Direktoratet for  

 Erhvervsuddannelserne, der anviser udbetaling gennem Statens Centrale  

 Lønanvisning.
Til dette formål skal anvendes et særligt blanketsæt, der  

 sendes til de pågældende fra direktoratet i forbindelse med godkendelsen af  

 TP-arbejdet.
Rejseudgifter og andre udgifter.
Godtgørelse af rejseudgifter sker  

 i henhold til statens regler herom.
Til formålet skal anvendes en  

 rejseafregningsblanket, der sendes til den pågældende i forbindelse med  

 TP-godkendelsen.
Originalbilag (herunder billetter, taxakvitteringer og  

 lignende) skal medsendes rejseafregningen.
 4. Regnskab.
 Skolens afholdte udgifter til et godkendt TP- arbeje »Til  

 INS-posters« på institutionsnummer 9761.3023 for handelsskoler, Højbro  

 Plads, på relevante artskonti og med projektnummer som aktivitetsnummer.
 Med hensyn til lærere ved handelsskoler gælder, at lønudgiften skal  

 bogføres, hvad enten vederlæggelse af TP-arbejdet er sket i form af anvisning  

 af lønbeløb over Statens Centrale Lønanvisning eller i form af reduktion af  

 undervisningspligt.
 Det bemærkes, at udgifter vedrørende fremmede deltagere i TP-arbejdet,  

 hvor udgiftsbilag indsendes til anvisning i direktoratet, ikke skal bogføres  

 på skolen.
 Der henvises i øvrigt til direktoratets regnskabsinstruks: Afsnit nr.  

 9, Diverse registreringer, Underafsnit 9.2 TP-arbejde.
