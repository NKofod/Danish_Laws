(Til samtlige civilforsvarskommissioner  

 og CF-regioner) Flere civilforsvarskommissioner har peget på vanskeligheden ved at finde  

 kælderrum, der tilfredsstiller samtlige tekniske krav, der er opstillet i  

 punkt 2.4. i Civilforsvarsstyrelsens Vejledning af marts 1977 i  

 rekognoscering efter og udpegning af egnede lokaliteter til supplerende  

 offentlige beskyttelsesrum.
I denne anledning skal styrelsen meddele, at  

 såfremt behovet for supplerende offentlige beskyttelsesrum ikke kan dækkes,  

 fordi der ikke findes et tilstrækkeligt antal kælderrum, der tilfredsstiller  

 samtlige tekniske krav i vejledningen, er styrelsen indstillet på, at  

 kommissionen slækker på kravene i en vis udstrækning, så langt det kan  

 skønnes at være forsvarligt.
 Nedenfor er angivet nogle retningslinier for acceptable afvigelser fra de  

 tekniske krav i punkt 2.4. i vejledningen:
A.Kælderloftet må højst være beliggende 1,1 (1,0) m over det omgivende  

 terræn.
Denne højde kan forøges til ca. 1,25 m, hvis den fritliggende del af  

 kældervæggen kan afskærmes med jord eller sandsække i påkommende tilfælde.
C.
Kravet om, at der skal være let adgang til kælderrummet i fredstid, kan  

 eventuelt lempes, idet det må erindres, at det er forudsat i vejledningen, at  

 de udpegede kælderrum skal ombygges i en vis mindre udstrækning, når de skal  

 klargøres til brug som supplerende offentlige beskyttelsesrum.
E.
Minimumstykkelsen af betondækket, 14 cm, kan nedsættes til 12 cm,  

 eventuelt lidt mindre.
Kravet om, dækket altid skal være af beton, er derimod  

 ufravigeligt.
F.
Minimumstykkelsen af de omgivende vægge udført af uarmeret beton, 40  

 cm, kan nedsættes til 35 cm, eventuelt lidt mindre.
C.
Forbudet mod direkte fjernvarmeledninger i kælderrummet kan anses for  

 at være bortfaldet.
Alle vandførende rørledninger, også afløbsledninger, kan  

 accepteres i kælderrummet.
 Såfremt disse lempelser måtte give mulighed for udpegning af yderligere  

 egnede rum til supplerende offentlige beskyttelsesrum bedes indberetning  

 herom givet inden den 1. oktober 1981.
P.
D.
V.
E.
B.
