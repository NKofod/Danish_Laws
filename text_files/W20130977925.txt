Ankestyrelsens principafgørelse 116-13 om arbejdsskade - udgifter til advokat Resumé:
Principafgørelsen fastslår Sikrede kan ikke få dækket sine udgifter til advokat i forbindelse med en arbejdsskadesag, idet der ikke er hjemmel til at få dækket udgifterne i arbejdsskadesikringsloven.
 Lov:
Lov om arbejdsskadesikring - lovbekendtgørelse nr. 278 af 14. marts 2013 - § 15, § 16 og § 38 Afgørelse:
1. Baggrund for at behandle sagen Sagen er antaget til principiel behandling for at tage stilling til, om sikrede kan få dækket sine advokatomkostninger i forbindelse med sin arbejdsskadesag 2. Reglerne Lov om arbejdsskadesikring, lovbekendtgørelse nr. 278 af 14. marts 2013 - §§ 15, 16 og 38 3. Andre Principafgørelser Kasserede Følgende Principafgørelser er kasserede og gælder ikke længere:
U-4-85: Historisk, gælder ikke længere.
Praksis er indarbejdet i denne Principafgørelse.
4. Den konkrete afgørelse Vi har besluttet at behandle sagen principielt til belysning af, hvorvidt man kan få dækket sine advokatudgifter i forbindelse med en arbejdsskadesag.
Resultatet er  Du har ikke ret til dækning af udgifter til advokat Vi er således kommet til samme resultat som Arbejdsskadestyrelsen.
 Der var enighed på mødet.
Begrundelsen for afgørelsen Du kan ikke få dækket dine udgifter til advokat.
Vi har lagt vægt på, at der ikke er hjemmel i arbejdsskadesikringsloven til, at advokatudgifter kan blive dækket.
Arbejdsskademyndighederne kan ikke dække advokatudgifter, når der ikke er givet mulighed for det i lovgivningen.
Du har anført, at din sag har været kompliceret, og du har svært ved at tale og skrive dansk.
Dette kan ikke føre til et andet resultat.
Vi kan oplyse, at baggrunden for, at der ikke er givet mulighed for at dække advokatudgifter, er, at arbejdsskademyndighederne er forvaltningsorganer, som er underlagt et undersøgelsesprincip.
Vi er derfor forpligtet til af egen drift at oplyse sagen tilstrækkeligt, inden der træffes afgørelse.
 Oplysningerne fremgår særligt af brev fra advokat af 3. juni 2013, hvor der klages over afgørelse af 17. juni 2013.
Bemærkninger til klagen Du og din advokat anfører, at afgørelserne i sagen dokumenterer, at du har haft behov for advokatbistand, og at der har været og fortsat er tale om en kompliceret sag med fysiske og psykiske følgeskader.
Endvidere anføres, at der skal tages hensyn til dine personlige forhold, herunder dit begrænsede kendskab til dansk.
 Vi bemærker, at oplysningerne er indgået i vores vurdering af sagen, men at de ikke kan føre til et ændret resultat.
 Vi bemærker hertil, at der ikke er hjemmel i loven til at dække udgifter til advokat.
 Vi henviser i øvrigt til ovenstående begrundelse.
