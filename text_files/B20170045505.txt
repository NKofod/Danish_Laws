 Bekendtgørelse om ændring af bekendtgørelse om cyklers indretning og udstyr m.v.
§ 1 I bekendtgørelse nr. 976 af 28. juni 2016 om cyklers indretning og udstyr m.v. foretages følgende ændringer:
 1. Indledningen affattes således:
»I medfør af § 50, stk. 2, 2. pkt., og stk. 3, 3. pkt., § 68, stk. 1 og 2, § 68 a, stk. 3 og 4, § 69, stk. 2, § 70, stk. 3, § 83, § 84, stk. 1, § 85, stk. 1, og § 118, stk. 8, 1. pkt., og stk. 9, 1. pkt., i færdselsloven, jf. lovbekendtgørelse nr. 38 af 5. januar 2017, fastsættes efter bemyndigelse i henhold til § 134 a, stk. 1:« 2. § 36 affattes således:
»§ 36.  Der må ikke transporteres andre personer på et elektrisk drevet en-akslet køretøj end føreren.« 3. Efter § 37 indsættes:
»Kapitel  12 a Udtagelse og undersøgelse af cykler og cyklers udstyr § 37 a.  Som led i produkttilsyn efter færdselslovens § 68 a kan Færdselsstyrelsen udtage cykler og cyklers udstyr hos den erhvervsdrivende.
 Stk. 2.  Færdselsstyrelsen kan foretage undersøgelser af cykler og cyklers udstyr udtaget i medfør af stk. 1. Er det nødvendigt for undersøgelsen, kan Færdselsstyrelsen indhente sagkyndige erklæringer.
Stk. 3. I de tilfælde, hvor undersøgelsen viser, at cykler og cyklers udstyr ikke er i overensstemmelse med produktkravene, herunder mærkningskravene, refunderer den erhvervsdrivende Færdselsstyrelsens nødvendige udgifter ved prøveudtagning efter stk. 1 og nødvendige udgifter til undersøgelser efter stk. 2.« § 2 Bekendtgørelsen træder i kraft den 1. juli 2017.
