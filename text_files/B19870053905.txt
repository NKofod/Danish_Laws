 I henhold til ligningslovens § 32 D, stk. 2, 1. pkt., og stk. 3, 1. pkt.,  

 og kildeskattelovens § 2, stk. 6, sidste pkt., § 48, stk. 3 og 4, § 50, stk.  

 2, § 51, § 52, stk. 2, 3. og 4. pkt., § 53, stk. 1, 3. pkt., og stk. 4, § 54,  

 § 61, stk. 3, og § 114 bestemmes herved følgende:
Mandtal og forskudsregistrering § 1.  Det centrale skatteyderregister (CSR) udgør  

 grundlaget for udskrivning af materiale vedrørende forskudsregistreringen for  

 1988. Registret suppleres løbende med oplysninger om skattepligtige, som ikke  

 er optaget heri.
Statsskattedirektoratet foretager vedligeholdelsen af CSR.
 § 2.  Ved forskudsregistrering i løbet af september  

 måned 1987 fastsættes grundlaget for den foreløbige betaling af indkomst- og  

 formueskat m.v. for året 1988. Kan grundlaget først fastsættes senere, sker  

 dette ved supplerende forskudsregistrering.
§ 3.  Til brug ved forskudsregistreringen for 1988  

 udarbejdes pr. 1. august 1987 for hver kommune en hovedmandtalsliste over  

 personer, der er optaget i CSR, og som må påregnes at skulle  

 forskudsregistreres i den pågældende kommune.
Hovedmandtalslisterne suppleres  

 ugentlig med tillægsmandtalslister over tilgang af personer.  

 Statsskattedirektoratet foretager udarbejdelsen af mandtalslisterne og  

 udsender dem til kommunerne.
 § 4.  Personer, der skal betale endelig skat af  

 udbytter m.v. efter kildeskattelovens § 65 A, stk. 2, eller renteskat efter  

 kildeskattelovens § 2, stk. 1, litra h), jf. stk. 6, forskudsregistreres ikke  

 af disse indtægter.
Forskudsregistreringskommunen § 5.  For skattepligtige, der er optaget i CSR ved  

 den registrering, der foreligger pr. 1. august 1987, foretages  

 forskudsregistreringen i den kommune, der er bestemt i §§ 6-8.
§ 6.  Hvis ikke andet følger af de følgende  

 bestemmelser, foretages forskudsregistreringen i den kommune, der er  

 registreret som skatteyderens slutligningskommune for 1986. Er der ikke  

 registreret en slutligningskommune, foretages forskudsregistreringen i den  

 kommune, hvori den skattepligtige senest er forskudsregistreret.
Hvis den  

 skattepligtige ikke tidligere er forskudsregistreret, foretages  

 forskudsregistreringen i den kommune, der har foranlediget den pågældende  

 optaget i CSR.
 § 7.  Ægtefæller, som levede sammen ved  

 forskudsregistreringen, eller som ifølge CSR's udvisende pr. 1. august 1987  

 var samlevende på dette tidspunkt, forskudsregistreres i samme kommune.
§ 8.  Børn, som ikke vil være fyldt 15 år den 1.  

 januar 1988, forskudsregistreres kun, hvis de forventes at få skattepligtig  

 indkomst i indkomståret 1988 eller forventes at eje skattepligtig formue ved  

 indkomstårets udgang.
Forskudsregistreringen foretages i så fald i den  

 kommune, der er nævnt i § 6, og ellers i den kommune, hvor barnet har bopæl  

 ved forskudsregistreringen.
 § 9.  Hvis den skattepligtige ikke er optaget i CSR  

 ved den registrering, der foreligger pr. 1. august 1987, foretages  

 forskudsregistreringen i den kommune, som er bestemt i §§ 10-14, jf. dog  

 tillige § 7 og § 8, 2. pkt.
 § 10.  En person, der i forbindelse med tilflytning  

 her til landet er tilmeldt folkeregistret, forskudsregistreres i den  

 tilflytningskommune, der fremgår af CSR.
 § 11.  Personer, der opholder sig i udlandet, og som  

 er skattepligtige efter kildeskattelovens § 1, nr. 1, forskudsregistreres i  

 den kommune, hvortil de har bopælsmæssig tilknytning.
 § 12.  Personer, der er omfattet af kildeskattelovens  

 § 1, nr. 4, forskudsregistreres i den kommune, hvori skibet har hjemsted.
 § 13.  Personer, der er omfattet af kildeskattelovens  

 § 2, stk. 1, litra a) eller b), forskudsregistreres i den kommune, hvor den  

 indeholdelsespligtiges virksomhed er beliggende, jf. dog § 10.
§ 14.  Personer, der er omfattet af kildeskattelovens  

 § 2, stk. 1, litra d) eller e), forskudsregistreres i den kommune, hvori det  

 faste driftssted eller den faste ejendom er beliggende, eller hvori  

 fideikommiset har sit hjemsted.
Hvis den pågældende driver erhverv med fast  

 driftssted eller ejer fast ejendom i flere kommuner, bestemmer  

 Statsskattedirektoratet, i hvilken kommune forskudsregistreringen skal ske.
§ 15.  Hvis den foretagne forskudsregistrering skal  

 ændres, foretages ændringen af den kommune, i hvilken den pågældende person  

 har bopæl på ændringstidspunktet.
Har den pågældende ikke bopæl her i landet,  

 foretages ændringen af den kommune, som har foretaget forskudsregistreringen.  

 Statsskattedirektoratet kan, når praktiske hensyn taler derfor, bestemme, at  

 ændring af forskudsregistrering skal foretages i en anden kommune end den,  

 der følger af 1. pkt.
 § 16.  Er det efter foranstående bestemmelser  

 tvivlsomt, i hvilken kommune en person skal forskudsregistreres, eller i  

 hvilken kommune ændring af forskudsregistrering skal foretages, træffer  

 Statsskattedirektoratet bestemmelse herom.
§ 17.  Når kommunalbestyrelsen efter ligningslovens §  

 32 D, stk. 1, 2. pkt., bemyndiger en person til at foretage  

 forskudsregistreringen, skal dette offentliggøres på den måde, der er  

 sædvanlig i kommunen.
Klage over en afgørelse, der er truffet af den  

 bemyndigede, skal indgives til den kommunale ligningsmyndighed inden den 1.  

 januar 1988. Ved supplerende forskudsregistrering og ved ændring af  

 forskudsregistreringen er klagefristen dog altid på 14 dage fra det  

 tidspunkt, hvor den pågældende har modtaget underretning om afgørelsen.
Den i  

 1. pkt. nævnte offentliggørelse skal indeholde oplysning om klageadgangen og  

 om fristen herfor.
Forhøjelse af indkomstgrundlaget § 18.  Når forskudsregistreringen for 1988 efter  

 kildeskattelovens § 52, stk. 1, foretages på grundlag af slutligningen for  

 1986, forhøjes de beløb, der som A-indkomst (ekskl. trækfri rejse- og  

 befordringsgodtgørelse), B-indkomst, aktieudbytte, udenlandsk indkomst og  

 sømandsindkomst indgår i slutligningen, med 10 pct.
 Stk. 2.  For skattepligtige, der senest den 31. december  

 1988 fylder 67 år, sker der dog ingen forhøjelse af renteindtægt,  

 aktieudbytte og overskud af bolig i egen ejendom.
Skema til brug ved forskudsregistrering § 19.  Til brug ved forskudsregistreringen for 1988  

 udarbejder Statsskattedirektoratet et forskudsskema.
I skemaet kan de  

 skattepligtige oplyse om de forventede indkomst- og formueforhold.  

 Selvstændige erhvervsdrivende kan desuden oplyse, om de ønsker deres  

 forskudsskat beregnet efter reglerne i virksomhedsskatteloven.
For at  

 oplysningerne kan blive taget i betragtning ved den ordinære  

 forskudsregistrering, må skemaet i udfyldt stand være indgivet til  

 forskudsregistreringsmyndigheden senest den 10. september 1987. Indgivelse af  

 skema er en forudsætning for at kunne blive forskudsregistreret i  

 overensstemmelse med reglerne i virksomhedsskatteloven.
Stk. 2.  Der er kun pligt til at indgive skema, hvis der  

 ikke tidligere er foretaget ligning eller forskudsregistrering af den  

 pågældende, eller hvis det forlanges af forskudsregistreringsmyndigheden.
I  

 disse tilfælde udsender den kommunale ligningsmyndighed skema til den  

 skattepligtige.
De udsendte skemaer skal tilbagesendes inden for den  

 fastsatte frist, der dog skal være på mindst 14 dage.
Indgives skema i  

 tilfælde, hvor indgivelsen er pligtmæssig, ikke rettidigt, kan indgivelsen  

 søges fremtvunget ved pålæg af daglige bøder.
Bøderne fastsættes af  

 vedkommende amtsskatteinspektør, i København og Frederiksberg kommuner af  

 skattedirektøren.
Skattekort og skattebilletter § 20.  Statsskattedirektoratet udarbejder og udsender  

 de i kildeskattelovens afsnit V nævnte skattekort m.v. og skattebilletter.  

 Der udsendes en forskudsopgørelse til de skattepligtige med oplysning om  

 grundlaget for beregning af foreløbig skat.
 § 21.  Indeholdelsesprocenten beregnes som summen af  

 de af følgende procenter, der er større end 0:
Stk. 2.  Procenterne efter stk. 1 beregnes med 2  

 decimaler.
Den samlede indeholdelsesprocent forhøjes til nærmeste hele  

 procent.
Stk. 3.  Er procenterne efter stk. 1, nr. 2) og 3), 0  

 eller negative, ansættes indeholdelsesprocenten til skattekommunens laveste  

 skatteprocent med fradrag af 1,5 procentpoint.
Indeholdelsesprocenten  

 forhøjes til nærmeste hele procent.
 Stk. 4.  Er den efter stk. 1 beregnede  

 indeholdelsesprocent større end 68 pct. med tillæg af kirkeskatteprocenten,  

 ansættes indeholdelsesprocenten til 68 med tillæg af kirkeskatteprocenten.  

 Indeholdelsesprocenten forhøjes til nærmeste hele procent.
§ 22.  Det samlede fradrag på skattekortet beregnes  

 som forskellen mellem på den ene side A-indkomsten og på den anden side den  

 beregnede foreløbige skat ganget med 100 og delt med indeholdelsesprocenten,  

 således som denne er beregnet før den i § 21, stk. 2, 3 eller 4, nævnte  

 forhøjelse til nærmeste hele procent.
Er det beregnede skattekortfradrag  

 negativt, sættes det til 0.
§ 23.  I tilfælde, hvor det må forventes, at den  

 skattepligtige skal betale skat af såvel A-indkomst som af B-indkomst, og at  

 skatten af de sidstnævnte indkomster helt eller delvis kan indeholdes ved  

 nedsættelse af skattekortfradraget, udfærdiges skattekortet med et nedsat  

 fradragsbeløb beregnet på samme måde som anført i § 22. Tilsvarende gælder i  

 tilfælde, hvor den skattepligtige forventes at skulle betale skat af opsparet  

 overskud efter virksomhedsskattelovens § 10, stk. 2, aktieudbytte,  

 skattegodtgørelse eller indkomst, der beskattes i udlandet, og det forventes,  

 at skatten heraf, bortset fra udbytteskatten, helt eller delvis kan  

 indeholdes ved nedsættelse af skattekortfradraget.
I det omfang skatten af de  

 nævnte indkomster ikke kan indeholdes ved nedsættelse af skattekortfradraget,  

 udfærdiges der skattebillet på beløbet (B-skat).
 § 24.  Statsskattedirektoratet kan, når praktiske  

 hensyn taler derfor, bestemme, at der ved supplerende forskudsregistrering og  

 ved ændring af forskudsregistreringen skal gælde visse afvigelser fra  

 reglerne i § 23.
§ 25.  Efter Statsskattedirektoratets nærmere  

 bestemmelse kan der udfærdiges skattekort uden anførelse af fradragsbeløb i  

 tilfælde, hvor den skattepligtige ikke fuldt ud ville kunne udnytte et  

 fradrag, der er anført på skattekortet.
Dette kan ske i tilfælde af svingende  

 indkomster, indkomster fra flere indeholdelsespligtige eller af andre grunde.
 § 26.  Uanset den foretagne forskudsregistrering kan  

 der efter Statsskattedirektoratets nærmere bestemmelse i forbindelse med  

 indeholdelse af A-skat i sociale pensioner ske overførsel af uudnyttede  

 fradragsbeløb til senere perioder inden for indkomståret.
§ 27.  Den foreløbige skat af formue opkræves i videst  

 muligt omfang ved nedsættelse af fradragsbeløbet på skattekortet.  

 Nedsættelsen af fradragsbeløbet beregnes som den foreløbige skat af formuen  

 ganget med 100 og delt med indeholdelsesprocenten, således som denne er  

 beregnet før den i § 21, stk. 2, 3 eller 4, nævnte forhøjelse til nærmeste  

 hele procent.
I det omfang skatten ikke kan indeholdes ved nedsættelse af  

 skattekortfradraget, opkræves den som B-skat.
 Stk. 2.  Hvis der efter § 25 udstedes et skattekort uden  

 fradrag, medregnes ved fastsættelsen af indeholdelsesprocenten den del af  

 skatten af formuen, der kunne være opkrævet ved nedsættelse af  

 skattekortfradraget efter stk. 1. Den øvrige del af skatten af formuen  

 opkræves som B-skat.
 § 28.  For fuldt skattepligtige personer, der er  

 omfattet af sømandsskatteordningen, og som har indtægt i land, fastsætter  

 Statsskattedirektoratet de nærmere regler for, hvorledes den foreløbige skat  

 af indtægten i land skal opkræves.
Opkrævning af restskat m.v. for indkomståret 1986 § 29.  Hvis restskatten for indkomståret 1986 med  

 tillæg af eventuelle renter efter kildeskattelovens § 63, stk. 1, er fastsat  

 til et beløb mindre end 5.000 kr., og årsopgørelsen udskrives senest den 1.  

 oktober 1987, opkræves beløbet med tillæg efter kildeskattelovens § 61, stk.  

 2, som A- eller B-skat i 1988. Det er dog en betingelse, at den pågældende er  

 skattepligtig her til landet ved begyndelsen af dette år.
Beløb under 1 kr.  

 opkræves ikke.
§ 30.  Opkrævning af restskat m.v., skal i videst  

 muligt omfang ske ved en nedsættelse af fradragsbeløbet på skattekortet.  

 Indeholdelsesprocenten ændres ikke.
Nedsættelsen af fradragsbeløbet beregnes  

 som restskatten m.v. ganget med 100 og delt med indeholdelsesprocenten,  

 således som denne er beregnet før den i § 21, stk. 2, 3 eller 4, nævnte  

 forhøjelse til nærmeste hele procent.
I det omfang restskatten m.v. ikke kan  

 opkræves ved nedsættelse af fradragsbeløbet, opkræves den som B-skat.
§ 31.  Hvis der efter § 25 udstedes et skattekort uden  

 fradrag, medregnes den del af restskatten m.v. ved fastsættelsen af  

 indeholdelsesprocenten, der efter § 30 kunne være opkrævet ved nedsættelse af  

 skattekortfradraget.
Den øvrige del af restskatten m.v. opkræves som B-skat.
§ 32.  I andre tilfælde, herunder tilfælde, hvor der  

 ikke ved forskudsregistreringen er fastsat foreløbige skattebeløb, opkræves  

 restskatten m.v. som B-skat.
For de i kildeskattelovens § 48, stk. 6, 1.  

 pkt., nævnte skattepligtige, der uden opkrævning af restskat m.v., ville få  

 udstedt et frikort, kan Statsskattedirektoratet dog, når praktiske hensyn  

 taler derfor, bestemme, at restskatten m.v. opkræves ved, at der i stedet for  

 et frikort udstedes et skattekort med fradrag.
 § 33.  For fuldt skattepligtige personer, der er  

 omfattet af sømandsskatteordningen, fastsætter Statsskattedirektoratet de  

 nærmere regler om opkrævningen af restskat m.v. efter § 29.
 § 34.  Ved supplerende forskudsregistrering og ved  

 ændring af forskudsregistreringen tages restskat m.v., der skal opkræves  

 efter § 29, i betragtning i overensstemmelse med reglerne i §§ 30-32.  

 Statsskattedirektoratet kan dog, når praktiske hensyn taler derfor, bestemme,  

 at der skal gælde afvigelser fra reglerne i §§ 30-32.
