 Ved noteveksling mellem Danmark og Tanzania den 17. februar og den 2.  

 marts 1988 er der indgået en overenskomst mellem Danmark og Tanzania, ifølge  

 hvilken den danske regering som støtte til håndværkerskolen i Dodoma yder et  

 beløb på 16.400.000 kroner dels til dækning af byggeomkostninger ved  

 opførelse af undervisningslokaler samt en mindre sovesal for kvinder, dels  

 til konsolidering af de igangværende aktiviteter.
 Hovedformålet med projektet, som forventes gennemført ved udgangen af  

 1992, er at imødekomme behovet for en erhvervsfaglig grunduddannelse, der  

 forbereder unge tanzanianere til en beskæftigelse inden for håndværk,  

 småindustri og anlægsvirksomhed, samt at øge tilgangen af kvindelige elever.
