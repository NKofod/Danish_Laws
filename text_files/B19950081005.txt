 I medfør af § 7, stk. 3, og § 35, stk. 1, nr. 3, i lov om husdyrsygdomme,  

 jf. lovbekendtgørelse nr. 381 af 7. juni 1993, fastsættes:
 § 1.  Ved fjerkræ forstås høns, kalkuner, perlehøns,  

 ænder, gæs, vagtler, duer, fasaner og agerhøns samt strudsefugle, der holdes  

 i fangenskab.
 § 2.  Det er forbudt at afholde skuer, udstillinger,  

 markeder, auktioner og lignende for fjerkræ.
 § 3.  Overtrædelse af § 2 straffes med bøde.
§ 4.  For overtrædelse, der begås af et aktieselskab,  

 andelsselskab, anpartsselskab eller lignende, kan der i medfør af § 36 i lov  

 om husdyrsygdomme pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der i medfør af samme bestemmelse pålægges kommunen  

 eller det kommunale fællesskab bødeansvar.
 § 5.  Bekendtgørelsen træder i kraft den 14. oktober  

 1995.
