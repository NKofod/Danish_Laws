Betænkning afgivet af Erhvervsudvalget  

 den 9. december 1999 Betænkning over Forslag til lov om  

 ændring af lov om hjemmeservice (Differentiering af bidragsprocent m.v.) Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt.
 En oversigt over lovforslagets bilag er optrykt som bilag  

 til denne betænkning.
 Endvidere har udvalget modtaget en skriftlig og en  

 mundtlig henvendelse fra MV Polering.
 Der er af erhvervsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Enhedslistens  

 medlemmer af udvalget) lovforslaget til vedtagelse med de stillede  

 ændringsforslag.
 Et mindretal (Venstres og Det Konservative Folkepartis medlemmer af  

 udvalget) vil ved 3. behandling stemme hverken for eller imod lovforslaget.  

 Mindretallet vil stemme hverken for eller imod de stillede  

 ændringsforslag.
Et andet mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.
Mindretallet vil stemme imod de stillede ændringsforslag.
Et tredje mindretal (Kristeligt Folkepartis medlem af udvalget) vil  

 ved 3. behandling stemme hverken for eller imod lovforslaget.
Mindretallet  

 vil stemme imod de stillede ændringsforslag.
Kristeligt Folkeparti udtrykte ved 1. behandling en  

 positiv holdning til lovforslaget, fordi det var en begrænsning af  

 hjemmeserviceordningens omfang.
Med vedtagelsen af erhvervsministerens  

 ændringsforslag, der udvider ordningen til også at omfatte  

 afhentning af børn i daginstitution, bliver lovforslaget efter  

 Kristeligt Folkepartis opfattelse forringet.
Det er efter partiets opfattelse  

 forkert, at familierne i stadig højere grad skal indrette sig efter  

 arbejdsmarkedet, skal knokle løs og bruge af deres derved  

 opnåede indkomst til at betale for at få deres børn hentet  

 i institutionerne.
Hvornår kommer vi så langt, at  

 forældrene skal have hjemmeservice til at give børnene mad og  

 få puttet dem i seng? Et fjerde mindretal (Frihed 2000 s medlem af udvalget) indstiller  

 lovforslaget til vedtagelse.
Mindretallet vil stemme imod de stillede  

 ændringsforslag.
Frihed 2000 er fortsat af den mening, at hjemmeserviceloven er en  

 forfejlet lov, der bør ophæves.
Udgifterne til hjemmeservice  

 burde være fradragsberettigede.
Frihed 2000 vil stemme nej til de  

 stillede ændringsforslag, men vil stemme ja til, at tilskuddet  

 reduceres fra 50 pct. til 35 pct. på de i lovforslaget nævnte  

 områder.
Ændringsforslag Af	erhvervsministeren, tiltrådt af et flertal (S,  

 SF, CD, RV og EL):
Til § 1 1) Nr. 1 affattes således:
» »Ved hjemmeservice forstås følgende  

 ydelser:
1)	Indkøb af dagligvarer, 2)	rengøring, 3)	madlavning og opvask, 4)	vask og strygning, 2) Nr. 3 affattes således:
» » 3) Efter nr. 12 indsættes som nyt nummer:
» Bemærkninger Til nr. 1 Indkøb af dagligvarer foreslås genindsat som  

 tilskudsberettiget ydelse.
Dette vil give en bedre sammenhæng i de  

 ydelser, der kan tilbydes husholdningerne, idet det f.eks. vil være  

 muligt at tilbyde indkøb sammen med madlavning og  

 rengøring.
Herudover foreslås som noget nyt indsat, at  

 afhentning af børn i daginstitutioner også er en  

 hjemmeserviceydelse.
Denne ydelse vil typisk aflaste travle  

 børnefamilier på en ugentlig arbejdsdag, hvor der arbejdes ud  

 over almindelig arbejdstid.
Det er dog en betingelse for tilskud til denne  

 ydelse, at ydelsen sker i direkte tilknytning til forbrugerens køb af  

 en anden hjemmeserviceydelse hos samme hjemmeservicevirksomhed.
Til nr. 2 Der er tale om konsekvensændringer med hensyn til,  

 hvilken bidragsprocent der ydes til de enkelte ydelser.
Til nr. 3 Der er tale om en teknisk konsekvensændring.
