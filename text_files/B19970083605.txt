 I medfør af § 11, stk. 1, § 26, § 27, stk. 1, og § 47, stk. 3, i lov nr.  

 330 af 14. maj 1992 om ferskvandsfiskeri fastsættes:
Anvendelsesområde og tilladte fangstredskaber § 1.  I Storå, fra Holstebro vandkraftsø til udløbet  

 af Felsted Kog, er alt fiskeri forbudt fra den 15. september til den 15.  

 april, begge dage incl.
 § 2.  I perioden 1. august til 31. oktober, begge dage  

 incl., er det, i vandløbet nævnt i § 1, dog tilladt at anvende samme  

 kasteruser og ruser hvis fangståbning og arme vender mod strømmen, som er  

 tilladt i henhold til bekendtgørelse om fiskeredskaber i ferskvand.
 § 3.  I vandløbet nævnt i § 1 er det hele året forbudt  

 at fiske med langliner med flere agnkroge.
Dispensation § 4.  Fiskeridirektoratet kan dispensere fra  

 bestemmelserne i bekendtgørelsen, hvor hensynet til klækkeanstalters  

 forsyning med rogn og indfangning af fisk til udsætningsformål taler for det.
Straf og ikrafttrædelse § 5.  Overtrædelse af § 1, § 2 og § 3 straffes med  

 bøde.
 § 6.  Bekendtgørelsen træder i kraft den 26. november  

 1997 og gælder indtil den 15. august 2002.
 Stk. 2.  Samtidig ophæves bekendtgørelse nr. 496 af 16.  

 juni 1997 om særlige fiskeriregler for tilløb til Nissum Fjord.
