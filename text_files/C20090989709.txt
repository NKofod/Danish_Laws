Cirkulære om honorering af censorer ved almen voksenuddannelse, som er beskikket af Undervisningsministeriet Dette cirkulære vedrører honorering af beskikkede censorer i forbindelse med skriftlige prøver ved almen voksenuddannelse, jf. lovbekendtgørelse nr. 311 af 30. april 2008, lovbekendtgørelse nr. 937 af 22. september 2008 samt bekendtgørelse nr. 292 af 1. april 2009.
§ 1. Beskikket skriftlig censur ved prøver ved almen voksenuddannelse honoreres i henhold til Finansministeriets cirkulære af 17. januar 2001 om censorvederlag (Perst. nr. 004-01). Honorering følger sats E.
Sats E udgør 156,58 kr. i grundbeløb pr. 1. april 1997.
 Stk. 2. Censorsatserne procentreguleres efter den for statens tjenestemænd gældende lønjusteringsaftale.
 Stk. 3. Der ydes feriegodtgørelse på 12½ pct. af censorvederlaget.
 § 2. Beregning af timetal, for hvilket der ydes vederlag, sker efter de normer, der fremgår af nedenstående skema.
 § 3. Cirkulæret træder i kraft den 1. december 2009.
 Stk. 2. Samtidigt ophæves Kulturministeriets cirkulære af 30. april 1990 om honorar for virksomhed som eksaminator eller censor i forbindelse med afholdelse af prøver ved almen voksenuddannelse samt Undervisningsministeriets cirkulære af 3. december 1999 om honorering af censorer ved almen voksenuddannelse, som er beskikket af Undervisningsministeriet.
