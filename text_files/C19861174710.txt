I forbindelse med den nye kørekortbekendtgørelse (Justitsministeriets bekendtgørelse nr. 605 af 12. september 1986) blev indført en ny kørekortkategori E(B) og dermed en ny køreprøve.
Der har været rejst spørgsmål om hvilke kørelærere, der kan undervise i kategori E(B), hvilke køretøjer der kan anvendes, den nærmere tilrettelæggelse af undervisningen, og hvilke krav der skal stilles til dels den teoretiske og dels den praktiske køreprøve.
Vedlagt sendes til orientering en kopi af en forespørgsel rejst af Dansk Kørelærer-Union samt Justitsministeriets besvarelse af i dag.
Det bedes særligt bemærket, at såvel den teoretiske som den praktiske køreprøve tilrettelægges under hensyntagen til vogntogets særlige karakter, ligesom man skal anmode om, at der i en indkøringsfase udvises den fornødne smidighed med hensyn til tilrettelæggelsen og afviklingen af prøverne og med hensyn til løsningen af eventuelle indkøringsvanskeligheder.
Justitsministeriet bedes holdt orienteret om erfaringerne med de nye køreprøver.
 P.M.V.
 E.B.
Walsted Hansen bilag, skrivelse til Dansk kørelærer-Union.
I en skrivelse hertil har Dansk Kørelærer-Union rejst følgende spørgsmål vedrørende den ny kørekortbekendtgørelse (Justitsministeriets bekendtgørelse nr. 605 af 12. september 1986).
at undervise i kategori E(B)? undervisning og køreprøve i kategori E(B)? vægt der lægges på den teoretiske prøve, og under hvilken form prøven afholdes? I den anlednng skal man oplyse:
ad 1: En kørelærer, som underviser i kategori E(B) skal være godkendt kørelærer til kategorierne C, D og E, jfr.
Justitsministeriets bekendtgørelse nr. 395 af 21. november 1966 om godkendelse af kørelærere, § 10, stk. 4.
ad 2: Med hensyn til hvilke køretøjer, som kan anvendes til øvelseskørsel og køreprøve henvises til kørekortbekendtgørelsens bilag 4. Som eksempel på biltyper kan nævnes:
 505 TD Familiale, Toyota Supra.
højst 8 foruden førerens plads, ligesom de fleste større firhjulstrukne personbiler vil kunne anvendes.
Det skal bemærkes, at et vogntog, som lovligt kan føres af en ansøger, som er i besiddelse af et kørekort til kategori B, ikke kan avendes til undervisning og køreprøve i kategori E(B).
ad 3: Ansøgere, som ikke tidligere har haft kørekort til kategori E skal have modtaget undervisning hos en godkendt kørelærer, jfr.
kørekortbekendtgørelsens §12, stk. 1. Indholdet og omfanget af denne undervisning må i lighed med prøvekravene til kørekortkategori C og D af den enkelte kørelærer afpasses på baggrund af kravene til køreprøven.
ad 4: Prøvekravene til kategori E(B) fremgår af kørekortbekendtgørelsens bilag 2. Teoriprøven afvikles som en mundtlig prøve, hvorunder ansøgere overhøres enkeltvis.
Såvel den teoretiske som den praktiske køreprøve til kategori E(B) tilrettelægges under hensyntagen til vogntogets særlige karakter.
Der foretages overhøring i køretøjernes indretning og betjening samt i færdselsregler i overensstemmelse med kørekortbekendtgørelsens bilag 2, jfr. bilag 1. Under den praktiske prøve lægges der vægt på at kontrollere, at ansøgeren er i stand til at manøvrere vogntoget på hensigtsmæssig vis.
Jfr. retningslinierne i kørekortbekendtgørelsens bilag 2, jfr. bilag 1, og under hensyn til forholdene på stedet.
Det tilføjes, at Justitsministeriet er opmærksom på, at der vil kunne opstå særlige indkøringsproblemer med hensyn til denne nye køreprøve.
Justitsministeriet skal derfor opfordre til, at den enkelte kørelærer i givet fald tager kontakt med vedkommende bilinspektør eller køreprøvesagkyndige med hensyn til eventuelle tvivlsspørgsmål.
Statens Bilinspektion og politiet har modtaget kopi af denne skrivelse og Justitsministeriet har anmodet om, at der udvises den fornødne smidighed i tiden indtil den nye køreprøve er indarbejdet.
Justitsministeriet vil samtidig sætte pris på at modtage orientering om kørelærernes erfaringer med den nye køreprøve.
 P.M.V.
 E.B.
