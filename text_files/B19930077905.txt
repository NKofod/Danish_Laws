 I medfør af § 3, stk. 3 og 4, og § 65 i lov om byfornyelse og  

 boligforbedring, jf. lovbekendtgørelse nr. 658 af 11. august 1993,  

 fastsættes:
Brandsikring § 1.  Bygningen skal være brandsikret i  

 overensstemmelse med Byggestyrelsens bekendtgørelse nr. 184 af 6. maj 1983 om  

 brandsikring af beboelsesbygninger opført år 1900 og senere.
 Stk. 2.  Ud over de brandsikringsforanstaltninger, der  

 udføres efter stk. 1, kan følgende foranstaltninger udføres, såfremt de udgør  

 en mindre del af de byggearbejder, der i øvrigt er nødvendige som led i  

 ombygningen, således at:
El-installationer § 2.  Bygningens el-installationer må ikke frembyde  

 berørings- eller kortslutningsfare.
 Stk. 2.  Stærkstrømsreglementets bestemmelser kan søges  

 opfyldt for de rum i boligen, der som følge af ombygning skifter anvendelse.
 Stk. 3.  Såfremt el-installationen er omfattet af  

 ombygningen, jf. stk. 1 eller 2, kan der opsættes lampeudtag og  

 stikkontakter.
 Stk. 4.  Stigstrenge og målertavler kan udskiftes,  

 såfremt det (de) rum, hvor stigstrengen er placeret, i øvrigt er omfattet af  

 ombygningen.
Stk. 5.  Stærkstrømsreglementets bestemmelser kan søges  

 opfyldt for boligen som helhed, såfremt boliger sammenlægges, eller hvis der  

 udføres omfattende arbejder i hele boligen.
Stærkstrømsreglementets krav kan  

 endvidere søges opfyldt for nyindrettede fællesrum.
Økologiske og indretningsmæssige forhold § 3.  Ved ombygninger genanvendes bygningsdele,  

 byggematerialer, inventar o.lign. - såvidt det ud fra tekniske og økonomiske  

 hensyn er forsvarligt - fra bygningen, karreen eller området.
§ 4.  Bygningens energiforbrug skal søges begrænset i  

 et sådant omfang, at der kan udstedes energiattest, jf.
Byggestyrelsens  

 bekendtgørelse nr. 187 af 29. april 1985 om varmesyn, energiattest og  

 energikonsulenter § 3.
 Stk. 2.  Gavlisolering, der ikke i sig selv er rentabel,  

 kan gennemføres, såfremt kommunalbestyrelsen skønner, at foranstaltningen  

 medfører en væsentlig forbedring af beboelsens indeklima.
 Stk. 3.  Bygningen skal tilknyttes et kollektivt  

 varmeforsyningsanlæg, såfremt det er i overensstemmelse med kommunens  

 varmeplanlægning.
 § 5.  Hver bolig skal være forsynet med mindst eet wc  

 med håndvask.
 § 6.  Hver bolig skal være forsynet med varmt vand og  

 bad eller have mulighed for senere tilslutning til varmt vand.
§ 7.  I bygninger, hvor de enkelte boliger ikke  

 indeholder wc eller bad, kan en byfornyelses- eller  

 boligforbedringsbeslutning omfatte opførelse af en tilbygning, når den  

 opføres med henblik på etablering af wc og/eller bad.
Tilbygningen kan  

 opføres, når følgende betingelser alle er opfyldt:
 § 8.  Boligens køkken skal have en efter forholdene  

 rimelig kvalitet.
§ 9.  Ved ombygning eller etablering af nyt køkken  

 og/eller bad anvendes vandbesparende armaturer.
Ved ombygning eller  

 etablering af nyt wc anvendes endvidere lavtskylstoilet.
§ 10.  Såfremt der ikke for boligerne eksisterer  

 tidssvarende vaskemuligheder, kan der etableres fællesvaskeri.
Ved indretning  

 af fællesvaskeri installeres vandbesparende lavenergi-vaskemaskiner.
Kan der  

 ikke etableres fællesvaskeri, kan der etableres tilslutningsmulighed for  

 vaskemaskine i den enkelte bolig.
 § 11.  Boligen skal være forsynet med  

 tilfredsstillende ventilation.
 § 12.  Bygningens indvendige vedligeholdelsestilstand  

 må ikke frembyde væsentlige mangler.
 § 13.  Ved ombygning af boliger kan ressourceforbruget  

 søges begrænset ved installation af individuelle forbrugsmålere.
Friarealer § 14.  Såfremt der til boligerne ikke findes  

 tilfredsstillende udendørs opholdsarealer, kan kommunalbestyrelsen træffe  

 beslutning om, at ejendommens ubebyggede arealer efter bestemmelserne i §§ 15  

 og 16 skal gøres egnede til ophold.
 § 15.  Friarealforbedring i henhold til § 14 kan  

 omfatte følgende foranstaltninger:
 § 16.  Offentligt tilskud til friaralforbedring i  

 henhold til § 14 ydes således:
0-1500 (m2) friareal 575 kr./(m2) 1500-2000 (m2) friareal 430 kr./(m2) over 2000 (m2) friareal 145 kr./(m2) Stk. 2.  Rammebeløbet til anlægs- og møbleringsarbejder  

 er fastsat pr. 1. juli 1989 og reguleres med udviklingen i reguleringsindeks  

 for boligbyggeri og frem til indekset på det tidspunkt, der er det  

 udgiftsmæssige tyngdepunkt for arbejdernes udførelse.
Stk. 3.  Tillæg til rammebeløbet, jf. stk. 1, nr. 3, vil  

 kun kunne accepteres efter kommunalbestyrelsens konkrete skøn.  

 Kommunalbestyrelsen vil herunder kunne acceptere beskedne udgifter til  

 afhjælpningsforanstaltninger som følge af forurenet jord.
Accept heraf  

 indberettes til Bygge- og Boligstyrelsen.
Kommunalbestyrelsen kan kun  

 acceptere tillæg til rammebeløbet efter 1. pkt., såfremt der er tale om  

 specielle og ekstraordinære forhold omkring det pågældende areal, og såfremt  

 disse forhold medfører en væsentlig merudgift.
§ 17.  Såfremt der ikke er mulighed for indretning  

 eller tilvejebringelse af anvendeligt udendørs opholds- og friareal for  

 beboerne, kan en byfornyelses- eller boligforbedringsbeslutning omfatte  

 etablering af altan.
Følgende betingelser skal være opfyldt:
 § 18.  Ved tilvejebringelse af friarealer etableres  

 affaldssorteringssystem i overensstemmelse med kommunens planlægning af  

 affaldsbortskaffelse.
Prioriteret rækkefølge § 19.  Kommunalbestyrelsen kan kun træffe beslutning  

 om gennemførelse af foranstaltninger omfattet af byfornyelseslovens § 3, stk.  

 1, nr. 4-6 samt stk. 4, såfremt foranstaltninger til opfyldelse af normerne i  

 lovens § 3, stk. 1, nr. 1-3, tillige er omfattet af beslutningen, eller  

 såfremt disse normer allerede er opfyldt.
 Ældre- og handicapegnede boliger mv.
 § 20.  I forbindelse med en byfornyelses- eller  

 boligforbedringsbeslutning kan kommunalbestyrelsen, for at gøre boligen egnet  

 til ældre og personer med handicap samt til andre personer med særlige  

 sociale behov, søge foretaget mindre ændringer i de enkelte boliger, såfremt  

 foranstaltningerne ikke eller kun i begrænset omfang medfører ekstraudgifter.
 § 21.  Bygninger, der efter kommunalbestyrelsens skøn  

 er af en sådan beskaffenhed og beliggenhed, at de må anses for at være  

 særligt egnede til beboelse for ældre og personer med handicap samt for andre  

 personer med særlige sociale behov, kan i forbindelse med en byfornyelses-  

 eller boligforbedringsbeslutning tillige søges ombygget, således at:
 Ikrafttræden m.v.
 § 22.  Bekendtgørelsen træder i kraft den 1. oktober  

 1993.
 Stk. 2.  Samtidig ophæves bekendtgørelse nr. 618 af 29.  

 august 1990 om kvalitetsnormer og friarealforbedring for beboelsesejendomme  

 m.v. efter lov om byfornyelse og boligforbedring.
