Skriftlig fremsættelse (7. februar 2007) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
 Forslag til lov om  

 ændring af  

 pensionsbeskatningsloven, lov om en arbejdsmarkedsfond og kildeskatteloven  

 (Forhøjelse af aldersgrænser og tilbagebetaling af efterløns- og  

 fleksydelsesbidrag).
(Lovforslag  

 nr.
L 154).
 Lovforslaget udmønter en del af aftalen af 20. juni 2006  

 mellem regeringen (Venstre og Det Konservative Folkeparti),  

 Socialdemokraterne,  

 Dansk Folkeparti og Det Radikale Venstre om fremtidens velstand og velfærd og  

 investeringer i fremtiden (velfærdsreformen). Det drejer sig om den del, der  

 vedrører ændringer i aldersgrænsen for udbetaling af skattebegunstigede  

 pensionsordninger som følge af ændringen af efterløns- og  

 folkepensionsalderen.
Forhøjelse af aldersgrænser Udbetalinger fra skattebegunstigede pensionsordninger kan i  

 dag ske fra det 60. år.
Aldersgrænsen er dermed den samme som  

 efterlønsalderen.  

 Det foreslås, at aldersgrænsen for udbetaling af kapitalpensioner,  

 ratepensioner og livrenter hæves parallelt med efterlønsalderen i  

 overensstemmelse med velfærdsaftalen.
Aldersgrænsen hæves således med et  

 halvt  

 år ad gangen til 62 år fra 2019 og frem mod 2022 med virkning for personer,  

 der  

 er født den 1. januar 1959 eller senere. Ændringen af aldersgrænsen får  

 virkning for pensionsaftaler, der indgås efter den 1. april 2007.
Det foreslås desuden, at aldersgrænserne for, hvornår de  

 nævnte pensioner senest skal være udbetalt, hæves, så den samlede  

 udbetalingsperiode for pensionsordninger ikke ændres som følge af forhøjelsen  

 af de nedre grænser.
De øvre aldersgrænser hæves med virkning for de årgange,  

 der omfattes af velfærdsaftalen.
Tilbagebetaling af efterløns- og fleksydelsesbidrag Bidrag til efterløns- og fleksydelsesordningen er  

 fradragsberettiget ved opgørelsen af den skattepligtige indkomst som et  

 ligningsmæssigt fradrag.
Fradraget har i en gennemsnitskommune en skatteværdi  

 på ca. 33 pct.
 Kontante tilbagebetalinger af efterløns- og  

 fleksydelsesbidrag og overførsler af bidrag til en pensionsordning beskattes  

 i  

 dag forskelligt afhængig af årsagen til tilbagebetalingen.
 Udgangspunktet bør være, at ved kontant tilbagebetaling af  

 efterløns- og fleksydelsesbidrag stilles medlemmet skattemæssigt som om,  

 bidraget aldrig havde været indbetalt.
Det foreslås at ændre beskatningen af kontante  

 tilbagebetalinger af efterløns- og fleksydelsesbidrag til medlemmet mv.  

 således, at den modsvarer den fradragsværdi, der blev opnået, da medlemmet  

 mv.  

 fratrak efterløns- og fleksydelsesbidraget ved opgørelsen af den  

 skattepligtige  

 indkomst.
Det vil sige, at tilbagebetalte beløb beskattes med satsen for  

 sundhedsbidrag og skattesatsen for kommunal indkomstskat.
I en  

 gennemsnitskommune vil beskatningen være ca. 33 pct.
De foreslåede ændringer i aldersgrænserne i  

 pensionsbeskatningen skønnes isoleret set at medføre et varigt provenutab i  

 størrelsesordenen 70 mio. kr.
Det isolerede provenutab skal ses i lyset af  

 den  

 foreslåede reform af tilbagetrækningssystemet  som er en del af  

 udmøntningen  

 af velfærdsaftalen  der samlet set anslås at styrke de offentlige  

 finanser med  

 knap 1½ pct. af BNP.
 De provenumæssige konsekvenser ved at beskatte efterløns- og  

 fleksydelsesbidrag, som tilbagebetales, med skattesatserne for de kommunale  

 indkomstskatter og sundhedsbidraget, skønnes at løbe op imod 3-4 mio. kr.
 Med disse bemærkninger skal jeg anbefale lovforslaget til  

 Folketingets velvillige behandling.
