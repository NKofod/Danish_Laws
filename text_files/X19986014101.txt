Indtægt som FIFA-agent beskattes hos  

 agenten personligt.
Udgift til bankgaranti stillet af FIFA-agent kan, hvis  

 omfattet af Ligningslovens § 8 stk. 3, fradrages hos FIFA-agent  

 personligt Bindende Forhåndsbesked Statsskattelovens ' 4 og ' 6 a Ligningslovens  ' 8 stk.3 LR af 21/4 1998, 44/98-4286-00001 Indtægt som FIFA-agent beskattes hos agenten personligt.
Udgift til  

 bankgaranti stillet af FIFA-agenten kan, hvis udgiften iøvrigt er  

 omfattet af ligningslovens ' 8, stk  

 3, fradrages hos FIFA-agenten personligt.
Der blev ved afgørelsen lagt  

 vægt på, at indtægt og udgift var så tæt  

 knyttet til agentens person, at indtægt og udgift skulle henholdsvis  

 beskattes og fradrages hos agenten personligt og ikke et af spørger  

 ejet og drevet selskab.
Reference SSL ' 4 og ' 6 a LV A.E.1.3.; E.A.1.1.; E.A.2.1.
 Ligningsrådet blev spurgt om følgende:
Spørgsmål 1.	Kan indtægt som FIFA-agent (spilleragent)  

 indtægtsføres i selskabet (A), hvis agenten (B) opnår FIFA  

 licensen? 2.	Kan provision vedrørende bankgaranti, som B skal stille  

 overfor FIFA, hvis B opnår FIFA licensen, fratrækkes i selskabet  

 A? Svar Ad spørgsmål 1:
Nej.
Indtægterne skal beskattes hos B personligt.
Se nedenfor under  

 sagsfremstilling og begrundelse.
 Ad spørgsmål 2:
Nej.
B kan personligt fratrække udgiften til garantiprovisionen.
Se  

 nedenfor under sagsfremstilling og begrundelse.
Sagsfremstilling og begrundelse Selskabet A, der ejes 100% af B, driver konsulentvirksomhed inden for edb  

 og international fodbold.
B er ansat i selskabet A.
 Det er oplyst, at B/selskabet A de sidste 3 år har arbejdet som  

 Nordisk kontor for diverse FIFA-agenter uden selv at have en FIFA licens.
 B arbejder i øjeblikket på selv at få en FIFA  

 licens.
FIFA´s bestemmelser vedrørende spilleragenter er fastsat i ARegulations governing Players´  

 Agent@. Ifølge disse  

 bestemmelser må spillere og klubber ved deres forhandlinger med hhv.  

 andre klubber og andre spillere som hovedregel kun benytte rådgivning  

 fra agenter, der har fået tildelt en FIFA licens.
Der må  

 således ikke søges rådgivning hos en agent uden en FIFA  

 licens bortset fra de tilfælde, hvor agenten er nært  

 beslægtet med spilleren, eller agenten er registreret som advokat i sit  

 hjemland.
I følge regulativets art. 2, er det kun fysiske personer, der kan  

 opnå en FIFA licens.
Selskaber og foreninger er således helt  

 udelukket fra at få en FIFA licens.
Art. 11 bestemmer, at den  

 opnåede FIFA licens er strengt personligt og uoverdragelig.
 For at opnå en FIFA licens skal FIFA-agenten stille en bankgaranti  

 på CHF 200.000 overfor FIFA.
 FIFA-agenten skal endvidere opfylde de krav, der er anført i art. 6  

 ( dvs. skal ved en personlig samtale med den nationale fodboldliga have  

 demonstreret 1) at have tilstrækkeligt kendskab til  

 fodboldbestemmelser, således som dette defineres i artiklen, 2) at have  

 tilstrækkeligt kendskab til borgerlig ret og til kontraktsret samt 3)  

 generelt at fremtræde som kompetent til at rådgive spillere og  

 klubber).
 Den kommission, som hidtil er opnået ved arbejdet for andre  

 FIFA-agenter, er  blevet indtægtsført i selskabet A.
Både den kommunale skatteforvaltning og regionen har som deres  

 opfattelse udtalt, at indtægterne som FIFA-agent skal  

 indtægtsføres hos B personligt og ikke hos selskabet A.
Der er  

 herved lagt vægt på, at FIFA licensen - der er hele grundlaget  

 for at kunne drive virksomhed som spilleragent - vil blive tildelt B som en  

 personlig og uoverdragelig rettighed.
På den baggrund vil  

 indtægterne som FIFA-agent være så tæt knyttet til  

 B´s person, at disse indtægter må anses for erhvervet af B  

 personligt og ikke af selskabet A.
Den kommunale ligningsmyndighed og regionen har endvidere udtalt, at  

 udgiften til bankgarantien vil vedrøre B´s personligt drevne  

 virksomhed som FIFA-agent.
Da det også vil være B, der skal  

 stille bankgarantien, vil udgiften til bankgarantien ikke være  

 fradragsberettiget for selskabet A, hvis selskabet afholder udgiften.  

 Afholder selskabet udgifterne til bankgarantien vil der være tale om  

 maskeret udlodning til B. - B vil ved sin indkomstopgørelse kunne  

 fratrække udgifterne til bankgarantien forudsat, at betingelserne i  

 Ligningslovens ' 8 stk. 3 er  

 opfyldt.
 Ligningsrådet tiltrådte de kommunale og regionale  

 skattemyndigheders udtalelse om, at indtægterne som FIFA-agent er  

 så tæt knyttet til B´s person, at indkomsten skal beskattes hos B  

 personligt og ikke hos selskabet.
 Ligningsrådet præciserede, at udgifter forbundet med en af B  

 personligt stillet bankgaranti ikke er en fradragsberettiget udgift for  

 selskabet A, uanset om selskabet afholder udgiften.
 Ligningsrådet tiltrådte på den baggrund de kommunale og  

 regionale skattemyndigheders afvisning af, at selskabet A kunne  

 fratrække eventuelt afholdte udgifter til garantiprovision.
