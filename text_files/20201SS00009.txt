Beretning afgivet af Epidemiudvalget den 10. marts 2021 Beretning om genåbning af ungdoms- og voksenuddannelser med særlige smitteforebyggende foranstaltninger 1. Politiske bemærkninger Et flertal i udvalget (S, SF, RV og EL) ser frem til drøftelserne om genåbningen, men ønsker, at det foregår i rette forum, i forhandlinger med regeringen, så det kan vedtages som en samlet pakke med belysning af de samlede konsekvenser, den måtte medføre.
 Et mindretal i udvalget (V, DF og KF) pålægger regeringen at sikre genåbning af ungdoms- og voksenuddannelser med særlige smitteforebyggende foranstaltninger (jf. delvise genåbning i Nordjylland og dele af Vestjylland), således at uddannelserne kan åbnes i hele Danmark hurtigst muligt.
 V, DF og KF pålægger regeringen navnlig at prioritere eleverne på de dele af uddannelserne, hvor man kun vanskeligt kan gennemføre fjernundervisning, herunder erhvervs- og professionsuddannelserne.
 Ved lokale smitteudbrud med høj smitteudvikling foretages nedlukning.
2. Udvalgsarbejde Udvalget har behandlet beretningen i 1 møde.
 P.u.v.
