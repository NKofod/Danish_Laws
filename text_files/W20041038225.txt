Landsskatteretskendelse vedr. tab ved udstedelse af  

 medarbejderaktier Klagen skyldes, at den kommunale skattemyndighed har henført  

 selskabets  

 fradrag for skattemæssigt tab  

 ved medarbejdernes tegning af aktier til favørkurs til det indkomstår, hvor  

 tegningsperioden udløb, og samtidig har opgjort fradraget på baggrund af  

 kursen  

 ved tegningsperiodens udløb.
Landsskatterettens afgørelse Indkomståret 1998 Den kommunale skattemyndighed har ikke  

 godkendt fradrag for skattemæssigt tab ved tildeling af tegningsretter til  

 favørkurs til medarbejdere, da fradraget er henført til indkomstansættelsen  

 for  

 indkomståret 1999 Landsskatteretten stadfæster afgørelsen.
Indkomståret 1999 Den kommunale skattemyndighed har  

 godkendt fradrag for selskabets skattemæssige tab ved tildeling af  

 tegningsretter til favørkurs til medarbejdere med 3.388.201 kr.
 Som konsekvens heraf er skattemæssig  

 afskrivning på driftsmidler tilbageført med 3.388.201 kr.
 Landsskatteretten stadfæster afgørelsen.
Sagens oplysninger Selskabet, der er børsnoteret, blev  

 etableret ved en fusion pr. 1.1.2001 mellem de to børsnoterede selskaber B  

 A/S  

 og C A/S med B A/S som det fortsættende selskab.
Ved et bestyrelsesmøde den 20.10.1998  

 vedtog bestyrelsen i BA/S i overensstemmelse med sin bemyndigelse i  

 selskabets  

 vedtægter at udvide selskabets aktiekapital med indtil 300.000 kr., dog  

 minimum  

 50.000 kr. (mellem 5.000 og 30.000 aktier á 10 kr.). Aktierne skulle tilbydes  

 til favørkurs til medarbejderne i B A/S datterselskaber i udlandet samt  

 D AB  

 inklusive datterselskaber.
Der blev taget forbehold for overtegning, og  

 tegningskursen blev sat til 45 kr. pr. aktie á 10 kr.
Tegningsperioden blev  

 ved  

 denne beslutning fastsat til den 26.10.  11.11.1998 begge dage  

 inklusive.
Børskursen  

 for selskabets aktier den 20.10.1998 var kurs 379,00.
Der blev efterfølgende den 11.11.1998  

 udstedt en allonge til tegningslisten af 20.10.1998, idet tegningsperioden  

 blev  

 ændret til 26.10.1998  26.2.1999 begge dage inklusive.
I allongen  

 begrundes ændringen  

 med, at man havde modtaget et udkast til lovforslag til fremsættelse i  

 efteråret 1998 om ændring af båndlæggelseskravet vedrørende udenlandske  

 medarbejderes erhvervelse af medarbejderaktier.
Ved allongen blev de  

 oprindelige betingelser om båndlæggelse tillige ændret.
Da lovforslaget ikke var blevet vedtaget  

 endnu, valgte selskabet ved udløbet af denne tegningsperiode igen at udskyde  

 tegningsperioden.
Den nye tegningsperiode udløb den 5.7.1999.
Ved udløbet af tegningsperioden den  

 5.7.1999 havde medarbejderne tegnet i alt 29.789 stk. aktier, hvilket gav et  

 samlet provenu på 1.340.505 kr.
Børskursen pr. 5.7.1999 var 158,74.
Den kommunale skattemyndigheds  

 afgørelse Den kommunale skattemyndighed har  

 henført fradraget til indkomståret 1999, hvor tegningsperioden for  

 medarbejdernes aktiekøb udløb og har opgjort fradraget som differencen mellem  

 provenuet ved aktietegningen og børskursen ved udløbet af tegningsperioden  

 den  

 5.7.1999, således at der er godkendt fradrag for i alt 3.388.201 kr. ved  

 indkomstopgørelsen for 1999.
Begrundelsen for dette er, at der først  

 ved tegningsperiodens udløb er indgået en bindende aftale mellem selskab og  

 medarbejderne om aktietegning.
Der er henvist til TS-cirkulære 2003-3 om  

 genoptagelse  

 i anledning af Højesterets dom af 13.11.2002 (Coloplast A/S). I cirkulærets  

 punkt 3 anføres, at aktiernes markedskurs opgøres på tidspunktet for  

 tegningsfristens ophør, såfremt kapitaludvidelsen sker med forbehold for  

 overtegning, hvilket er tilfældet her.
Der er endvidere henvist til, at TfS  

 2002.7, hvor Ligningsrådet udtalte, at udlodningstidspunktet for gratisaktier  

 er tidspunktet for bestyrelsens beslutning, ikke kan føre til andet resultat.  

 Udlodning af gratisaktier kan ikke sidestilles med medarbejdernes tegning af  

 aktier til favørkurs.
Ved udlodning af gratisaktier er der tale om en ensidig  

 disposition fra selskabets side uden modydelse, mens der ved tildeling af  

 medarbejderaktier på den skete måde er tale om, at selskabet fremsætter et  

 tilbud,  

 som forudsætter medarbejdernes accept, ligesom medarbejderne forpligter sig  

 til  

 en modydelse i form af delvis betaling for aktiernes værdi.
Det er yderligere  

 bemærket, at medarbejderaktierne ikke er tildelt på grundlag af tildelte  

 omsættelige tegningsretter.
Klagerens påstand og argumenter Der er nedlagt principal påstand om, at  

 den skattepligtige indkomst for 1998 nedsættes med 9.949.526 kr. vedrørende  

 skattemæssigt tab som følge af tildeling af tegningsretter i forbindelse med  

 udstedelse af medarbejderaktier, samt at den skattepligtige indkomst for 1999  

 som konsekvens heraf forhøjes med 3.388.201 kr., samtidig med at der for  

 indkomståret 1999 indrømmes yderligere skattemæssige afskrivninger med  

 3.388.201 kr.
 Der er nedlagt subsidiær påstand om, at  

 TS-cirkulære 2003-3, hvorefter markedskursen skal opgøres på tidspunktet for  

 tegningsfristens ophør, må betragtes som en praksisændring, som ikke med  

 skærpende virkning kan gennemføres med tilbagevirkende kraft.
Efter reglerne i ligningslovens § 7 A,  

 stk. 1, kan et selskabet give sine medarbejdere ret til at tegne aktier til  

 favørkurs uden, at dette udløser beskatning hos medarbejderen.
Det var en  

 betingelse for godkendelse efter denne bestemmelse, at aktierne blev båndlagt  

 i  

 mindst 5 år i et dansk pengeinstitut.
Båndlæggelseskravet efter de tidligere  

 gældende  

 regler gjaldt også for udenlandske medarbejdere, uanset om medarbejderne  

 efter  

 deres hjemlands skatteregler blev beskattet af favørelement ved tildelingen  

 af  

 tegningsretten.
B A/S havde i denne sammenhæng over flere gange rettet  

 henvendelse til såvel Skatteministeriet som daværende skatteminister Ole  

 Stavad.
Skatteministeren var indstillet på at ophæve båndlæggelseskravet for  

 udenlandske medarbejdere.
På trods heraf besluttede B A/S ikke at afvente en  

 eventuel lovændring og udstedte således medarbejderaktier til alle de ansatte  

 i  

 de udenlandske datterselskaber i efteråret 1998, hvilket blev meddelt ved  

 brev  

 af 15.9.1998 til alle datterselskaber.
Selskabet udstedte herefter den  

 20.10.1998 30.000 stk. medarbejderaktier til ansatte i selskabets udenlandske  

 datterselskaber og de ansatte i B A/S danske datterselskab, D Danmark.  

 Aktierne blev udbudt til kurs 45, således at kursen til medarbejderne svarede  

 til en rabat på 88 % i forhold til en tegning til aktuel børskurs 379,00.
Ændringen af ligningslovens § 7 A blev  

 imidlertid inddraget i finanslovsforhandlingerne, hvilket skabte en  

 forventning  

 hos B A/S om, at skatteministeren ville gennemføre den lovede lovændring.
Som  

 følge heraf blev den oprindelige tegningsperiode forlænget til den 26.2.1999.  

 Efterfølgende blev tegningsperioden forlænget frem til 5.7.1999, idet den  

 forventede lovændring blev forsinket af politiske årsager.
Selve udstedelsen  

 af  

 medarbejderaktierne blev opretholdt på trods af udsigten til en ophævelse af  

 båndlæggelseskravet.
Det var således fortsat alene medarbejdere, der var i en  

 uopsagt stilling den 11.11.1998, der kunne deltage i ordningen.
 Det er gjort gældende, at selskabets  

 fradragstidspunkt er den 20.10.1998, hvor bestyrelsen efter  

 generalforsamlingens  

 bemyndigelse traf beslutning om tildeling af tegningsretterne til  

 medarbejderne.  

 Fradraget skal således i 1998 opgøres som forskellen mellem medarbejdernes  

 tegningskurs og markedskursen på bestyrelsens beslutningstidspunkt.
 Højesteret tog i TfS 2002.1036 stilling  

 til spørgsmålet om selskabers fradragsret for udgifter som følge af en  

 tildeling af tegningsretter til favørkurs til ansatte, hvor Højesteret kom  

 til  

 den konklusion, at selskabet var det retssubjekt, der blev forpligtet overfor  

 medarbejderne, og som følge heraf led et tab, der var fradragsberettiget  

 efter  

 statsskattelovens § 6 a, jf. de specielle bemærkninger i Betænkning afgivet  

 af  

 Skatteudvalget den 7.5.2003 vedrørende lov nr. 394 af 28.5.2003 fremsat som L  

 067 2002/03, hvor det i bemærkningerne til lovforslagets § 18, stk. 2 bl.a.  

 anføres:
Ved tildelingstidspunktet forstås det  

 tidspunkt, hvor bestyrelsen træffer beslutning om, at der skal tildeles  

 aktier,  

 køberetter eller tegningsretter.
Er bestyrelsen ikke bemyndiget til at træffe  

 sådanne  

 beslutninger, er tildelingstidspunktet det tidspunkt, hvor  

 generalforsamlingen  

 træffer beslutning om en tildeling. Det fremgår endvidere af pkt. 2.5.3 i  

 det nu ophævede cirkulære nr. 137 af 19.7.1994:
Erhverves aktier ved udnyttelse af  

 aktieretter eller tegningsretter, som er knyttet til aktier, der er anskaffet  

 af en skattepligtig efter det tidspunkt, hvor der er truffet beslutning om  

 udvidelse af aktiekapitalen, anses aktierne for erhvervet samtidig med de  

 aktier, hvortil aktieretterne eller tegningsretterne er knyttet. B A/S er fra beslutningstidspunktet den  

 20.10.1998 bundet overfor medarbejderne.
Retten til at tegne aktier til  

 favørkurs udspringer af medarbejdernes ansættelse i B-koncernen, og kan  

 derfor  

 sammenlignes med et krav, som medarbejderen kan rette mod selskabet på  

 samme  

 måde som et lønkrav.
Medarbejderne  

 har i princippet en teoretisk mulighed for at afslå at modtage de udstedte  

 medarbejderaktier,  

 men det ændrer ikke ved det forhold, at selskabet er bundet overfor  

 medarbejderne  

 allerede fra den 20.10.1998. At tegningen først rent praktisk effektueres på  

 et  

 senere tidspunkt bør ikke tillægges betydning.
Det afgørende må være, hvornår  

 der er truffet en endelig forpligtende beslutning om tildeling af  

 tegningsretterne  

 til medarbejderaktierne.
Tegningsretterne er tildelt medarbejderne  

 uden erlæggelse af nogen modydelse, således at tildelingen ikke har karakter  

 af  

 en gensidig bebyrdende aftale, jf. aktieselskabslovens § 30, stk. 3,  

 hvorefter  

 tegningsretten udstedes direkte til medarbejderen.
Den vederlagsfri tildeling  

 af tegningsretter kan sammenlignes med en gaveoverdragelse, der er betinget  

 af  

 f.eks.
Told- og Skatteregionens godkendelse af en anvendt aktiekurs.
En sådan  

 gave anses i skattemæssig henseende ydet allerede på det tidspunkt, hvor  

 modtageren af gaven underrettes om gaven.
Den vederlagsfri tildeling af  

 tegningsretter  

 kan ikke siges at have en suspensiv karakter, idet betingelserne for  

 deltagelse  

 i medarbejderaktieordningen var klarlagt på tidspunktet for bestyrelsens  

 beslutning den 20.10.1998.
Det forhold, at der er taget forbehold  

 for overtegning, kan ikke have nogen betydning for fradragstidspunktet.  

 Forbeholdet kan sammenlignes med ovennævnte forbehold ved gaveoverdragelser.  

 En  

 overtegning ville alene have den konsekvens, at der skulle foretages en  

 nærmere  

 på forhånd fastsat reduktion af de enkelte medarbejderes ret til at tegne  

 aktier, hvorimod selskabets forpligtelse vil være uændret.
Ved registreringen  

 af kapitalforhøjelsen anses forhøjelsen foretaget fra beslutningstidspunktet  

 den 20.10.1998.
Fradragstidspunktet for udstedelse af  

 aktier til favørkurs og tildeling af gratisaktier bør være ens, jf.
TfS  

 2001.906, hvor fradragstidspunktet og opgørelsestidspunktet blev anset for at  

 være børskursen på tidspunktet for de respektive bestyrelsers beslutninger.  

 Der  

 er ingen reelle grunde til at behandle tildeling af gratisaktier til  

 medarbejderne forskelligt fra tildeling af aktier til favørkurs, idet de to  

 situationer ikke adskiller sig fra hinanden, bortset fra at størrelsen af  

 selskabets omkostninger reduceres med indbetalinger fra de ansatte.
Til støtte for den subsidiære påstand er  

 der henvist til TfS 2002.7, hvor Ligningsrådet accepterede, at favørelementet  

 kunne opgøres på tidspunktet for gennemførelsen af medarbejderaktieordningen  

   

 også for de udenlandske medarbejdere.
Endvidere er der henvist til  

 bemærkningerne til lov nr. 394 af 28.5.2003 fremsat som L 067 2002/03 samt  

 til  

 pkt. 2.5.3 i det nu ophævede cirkulære nr. 137 af 19.7.1994, hvor det  

 anføres,  

 at tildelingstidspunktet er det tidspunkt, hvor bestyrelsen træffer  

 beslutning  

 om, at der skal tildeles aktier eller tegningsretter.
 Endelig er der nedlagt en mere subsidiær  

 påstand om, at fradragstidspunktet børe være den 11.11.1998, og fradraget  

 børe  

 opgøres på grundlag af forskellen mellem børskursen på denne dato, kurs 395,  

 og  

 medarbejdernes tegningskurs 45.
Landsskatterettens bemærkninger og  

 begrundelse Ved den beslutning om kapitaludvidelse,  

 som blev taget af selskabets bestyrelse den 20.10.1998, blev det besluttet,  

 at  

 den skulle gennemføres på de vilkår, at medarbejderne i de omhandlede  

 udenlandske  

 datterselskaber skulle tilbydes at tegne aktier til 45 kr. pr. aktie a 10 kr.  

 Der var visse vilkår tilknyttet tilbuddet om ansættelsesforhold m.v., og  

 samtidig  

 var der taget forbehold om overtegning, idet fordelingen skulle nedsættes  

 forholdsmæssigt i tilfælde af overtegning.
Det fremgår således, at de enkelte  

 medarbejdere, der ønskede at benytte sig af dette tilbud, dels selv skulle  

 meddele dette ved at fremsende en tegningsblanket inden udløbet af  

 tegningsperioden,  

 dels ikke med sikkerhed kunne vide, om de fik ret til at tegne det ønskede  

 antal aktier forend udløbet af tegningsperioden, hvor det var endeligt  

 afklaret  

 om der var tale om overtegning.
Tilsvarende kunne selskabet ikke med  

 sikkerhed  

 vide præcis hvor stor en kapitaludvidelse, der ville blive tale om, førend  

 udløbet af tegningsperioden.
Det er derfor med rette, at der først kan anses  

 at  

 være indgået en endelig og bindende aftale mellem de enkelte medarbejdere og  

 selskabet om tegning af aktier til favørkurs ved udløbet af tegningsperioden,  

 dvs. den 5.7.1999.
 Det bemærkes i denne forbindelse, at en  

 aftale om tegning af aktier  uanset om dette sker til favørkurs   

 må anses for  

 en gensidigt bebyrdende aftale.
 Det er derfor med rette, at den  

 kommunale skattemyndighed dels har henført selskabets skattemæssige fradrag  

 til  

 1999, dels i overensstemmelse med TS-cirkulære 2003  3, pkt. 3, har  

 opgjort  

 dette fradrag med udgangspunkt i aktiernes markedsværdi ved udløbet af  

 tegningsperioden.
 Der ses ikke at have eksisteret nogen  

 fast praksis om beregning af selskabets skattemæssige tab ved sådanne  

 medarbejderaktieordninger, der kan anses for bindende for  

 skattemyndighederne.
 Ansættelserne stadfæstes derfor.
