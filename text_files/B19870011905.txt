(NO2bekendtgørelsen,  

 nitrogendioxidbekendtgørelse) I henhold til § 8, stk. 2, i lov om miljøbeskyttelse, jf.  

 lovbekendtgørelse nr. 85 af 8. marts 1985 og under henvisning til Rådets  

 direktiv af 7. marts 1985 om luftkvalitetsnormer for så vidt angår  

 nitrogendioxid (85/203/EØF) fastsættes:
 § 1.  Luftens indhold af nitrogendioxid må efter den  

 1. juli 1987 ikke overskride den i bilag I fastsatte grænseværdi.
 Stk. 2.  For luftens indhold af nitrogendioxid  

 fastsættes de i bilag II vejledende grænseværdier som langsigtede  

 planlægningsværdier.
 § 2.  Miljøstyrelsen iværksætter luftkvalitetsmålinger  

 til kontrol af, at den i bilag I fastsatte grænseværdi ikke overskrides.
 Stk. 2.  Ved måling af luftens indhold af nitrogendioxid  

 anvendes de i bilag III nævnte metoder.
 § 3.  Ved behandling af sager efter  

 miljøbeskyttelsesloven eller regler udstedt i henhold til denne, skal  

 kommunalbestyrelser, amtsråd og Hovedstadsrådet påse, at den i bilag I  

 fastsatte grænseværdi for luftens indhold af nitrogendioxid overholdes.
§ 4.  Såfremt Miljøstyrelsen konstaterer, at den i  

 bilag I fastsatte grænseværdi ikke er overholdt inden for et givet område,  

 træffer Miljøstyrelsen beslutning om, hvilke foranstaltninger, der skal  

 iværksættes for at overholde grænseværdien.
Miljøstyrelsen kan herved pålægge  

 vedkommende kommunalbestyrelse, amtsråd eller Hovedstadsrådet at foretage en  

 supplerende undersøgelse af forureningsforholdene med henblik på at træffe de  

 nødvendige foranstaltninger.
 § 5.  Gennemførelsen af de foranstaltninger, der  

 træffes i medfør af denne bekendtgørelse, samt nye luftforurenende  

 aktiviteter, må ikke bevirke, at der sker en væsentlig forringelse af  

 luftkvaliteten i områder, hvor det konstaterede niveau for  

 nitrogendioxidforureningen er lavt i forhold til grænseværdien i bilag I.
 § 6.  Denne bekendtgørelse træder i kraft ved  

 offentliggørelsen i Lovtidende.
MILJØMINISTERIET, DEN 12. MARTS 1987 CHRISTIAN CHRISTENSEN /Erik Lindegaard Bilag I Grænseværdi for nitrogendioxid (Grænseværdien er udtrykt i myg/kbm.
Volumenangivelsen skal korrigeres til  

 følgende temperatur og tryk: 293 grader Kelvin, 101,3 KPa) Såfremt der for visse steder ikke foreligger målte værdier for en periode  

 på over 10 dage, skal der gøres opmærksom herpå ved opgivelsen af den  

 beregnede fraktil.
Beregningen af 98%-fraktilen på grundlag af værdier fra hele året  

 foretages således: 98%-fraktilen skal beregnes på grundlag af faktisk målte  

 værdier.
De målte værdier afrundes til nærmeste myg/kbm.
For hvert sted  

 opstilles alle værdier i rækkefølge efter voksende størrelse:
X1 mindre end eller lig X2 mindre end eller lig X3 mindre end eller lig  

 ............ mindre end eller lig Xk mindre end eller lig ............ mindre  

 end eller lig XN - 1 mindre end eller lig XN 98%-fraktilen er værdien af det k'te element, hvor k beregnes efter  

 følgende formel:
k = (q x N) q er lig med 0,98 for så vidt angår 98%-fraktilen og 0,50 for så vidt  

 angår 50%-fraktilen, og N er antallet af faktiske målte værdier.
Værdien (q x  

 N) afrundes til nærmeste hele tal.
Bilag II Vejledende værdier for nitrogendioxid (Værdierne er udtrykt i myg/kbm.
Volumenangivelsen skal korrigeres til  

 følgende temperatur og tryk: 293 grader Kelvin, 101,3 KPa) Disse pct.-fraktiler beregnes efter formlen i bilag I, fodnote 2), idet  

 q-værdien er 0,50 for 50%-fraktilen og 0,98 for 98%-fraktilen.
Bilag III Analysereferencemetode der skal anvendes i forbindelse med denne  

 bekendtgørelse Til bestemmelse af nitrogendioxid skal der som analysemetode anvendes  

 kemiluminescensmetoden i ISO DIS 7996 Ved anvendelsen af målemetoden bør der tages hensyn til følgende: 1.  

 Prøveudtagningsåbningen bør anbringes mindst 0,5 m fra bygninger for at undgå  

 skærmvirkning. 2. Prøveudtagningsledningerne (rørsystemer og samlinger) bør  

 være fremstillet af inaktive materialer (f.eks. glas, PTFE, rustfrit stål),  

 som ikke ændrer NO(2-koncen- trationen. 3. Ledningssystemet mellem  

 prøveudtagningsåbningen og instrumentet skal være så kort som muligt.  

 Gennemløbstiden for luftprøverne i ledningssystemet bør ikke overstige 10  

 sekunder. 4. Prøveudtagningsindtaget skal beskyttes mod regn og insekter.  

 Hvis et forfilter benyttes, bør dette vælges og vedligeholdes (regelmæssig  

 rensning) med henblik på at begrænse indvirkningen på NO2-koncentrationen  

 mest muligt. 5. Kondensering i prøveudtagningsledningerne skal undgås. 6.  

 Prøveudtagningsledningerne bør renses regelmæssigt under hensyn til  

 forholdene på stedet. 7. Den luft, der ledes ud fra instrumentet eller  

 udledningerne fra kalibreringssystemet, bør ikke påvirke prøveudtagningen. 8.  

 Supplerende installationer (luftkonditioneringsanlæg og anlæg til  

 dataoverførsel) bør ikke påvirke prøveudtagningen ved  

 prøveudtagningsåbningen. 9. Der skal træffes alle hensigtsmæssige  

 forholdsregler for, at temperatursvingninger ikke medfører en for stor  

 fejlprocent i målingerne.
 10. Instrumenterne bør kalibreres regelmæssigt.
 11. Prøveudtagningsledningerne skal være lufttætte, og  

 gennemstrømningen skal kontrolleres regelmæssigt.
