 § 1.  Tilsynsrådet for zoologiske haver er oprettet  

 med sammensætningen og funktionsperiode i henhold til § 7 i lov nr. 199 af  

 18. maj 1977 om statstilskud m.v. til zoologiske haver til varetagelse af de  

 opgaver, der er tillagt rådet i denne lov.
§ 2.  Indkaldelse til møde i Tilsynsrådet sker på  

 formandens foranledning eller på begæring af 2 af de øvrige medlemmer.
Rådet  

 afholder dog mindst 2 møder årligt.
Formanden fastsætter dagsordenen, der  

 udsendes senest 1 uge forinden mødets afholdelse.
 § 3.  I tilfælde af at et medlem er forhindret i at  

 deltage i Tilsynsrådets møder, kan medlemmet lade sig repræsentere ved sin  

 suppleant.
§ 4.  Tilsynsrådet er beslutningsdygtigt, når  

 formanden, eller i dennes fravær næstformanden, og mindst 3 andre medlemmer  

 eller suppleanter er tilstede.
Beslutninger træffes ved almindelige  

 stemmeflerhed.
I tilfælde af stemmelighed er formandens, eller i dennes  

 fravær næstformandens, stemme udslaggivende.
 § 5.  Af mødeforhandlingerne samt af trufne  

 beslutninger optages referat, som tilsendes Tilsynsrådets medlemmer samt de  

 for disse beskikkede suppleanter.
 § 6.  Tilsynsrådet kan i det omfang det må anses for  

 fornødent, nedsætte arbejdsudvalg.
§ 7.  Når forholdene gør det påkrævet, kan sager af  

 særligt hastende karakter afgøres af formanden eller i hans fravær af  

 næstformanden.
Sådanne sager forelægges på Tilsynsrådets efterfølgende møde.
§ 8.  Tilsynsrådets sekretær forbereder efter  

 formandens anvisning de sager, som skal forelægges til behandling på rådets  

 møder.
Sekretæren varetager i øvrigt rådets daglige arbejde i  

 overensstemmelse med de på møderne trufne beslutninger og efter formandens  

 anvisning.
 Ovenstående forretningsorden godkendes herved.
