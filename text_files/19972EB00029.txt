Beretning afgivet af Sundhedsudvalget den 5.  

 oktober 1998 Beretning over etablering af centre til behandling og  

 forebyggelse af følger efter seksuel og anden vold mod kvinder [af Yvonne Herløv Andersen (CD) m.fl.] Udvalget har drøftet forslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
Et af udvalgets spørgsmål og  

 sundhedsministerens svar herpå er optrykt som bilag til  

 beretningen.
 Endvidere har udvalget modtaget henvendelser fra  

 Foreningen Far til Støtte for Børn og Forældre.
Udvalget kan tilslutte sig formålet med  

 beslutningsforslaget.
Udvalget er enig i, at der er behov for at skabe  

 ordninger efter ensartede regler i alle dele af landet inden for  

 sundhedsvæsenet.
Uden at lægge hindringer i vejen for den  

 nødvendige politimæssige efterforskning skal der gives et  

 sammenhængende tilbud om akut omsorg, undersøgelse,  

 rådgivning og behandling til kvinder, der har været ofre for  

 seksuel eller anden vold.
 Ethvert offer skal kunne komme til et nærliggende  

 centralsygehus og her modtage kvalificeret hjælp efter ensartede  

 landsdækkende retningslinjer, uanset om vedkommende ønsker at  

 foretage anmeldelse af overgrebet til politiet.
Sundhedsministeren har ved 1. behandling af forslaget  

 tilkendegivet, at regeringen ønsker en forbedret indsats i  

 sygehusvæsenet i forhold til volds- og voldtægtsramte kvinder og  

 er enig i intentionerne i forslaget.
Sundhedsministeren bebudede, at  

 Sundhedsstyrelsen ville blive anmodet om at nedsætte en  

 hurtigtarbejdende arbejdsgruppe, der skulle udarbejde landsdækkende  

 retningslinjer og en vejledning for den fremtidige indsats på dette  

 område.
Arbejdsgruppen forventes at afslutte sit arbejde i oktober  

 1998.
Udvalget finder det vigtigt at tilvejebringe ordninger i  

 sundhedsvæsenet, der tilgodeser offerets tarv i den akutte situation, herunder behovet for  

 tryghed og omsorg, medfører en optimering af politiets arbejdsmuligheder i  

 forbindelse med politianmeldelse og afhøring, sikrer, at læger med fornøden kompetence så  

 tidligt som muligt kan foretage undersøgelse med henblik på en  

 sammenfattende lægelig vurdering af voldsfølger, sikring af spor  

 og udfærdigelse af en erklæring.
Det er udvalgets opfattelse, at den lægelige  

 undersøgelse principielt skal varetages af speciallæger i  

 tilkaldevagt.
Disse læger/gynækologer skal gennem deltagelse i  

 særlige kurser have erhvervet fornøden lægefaglig  

 kompetence til såvel at undersøge og vurdere voldsfølger  

 som at sikre prøver og udfærdige erklæringer til brug for  

 politi og retsvæsen.
Retsmedicinere og embedslæger skal kunne  

 indgå i ordningen.
Det er endvidere udvalgets opfattelse, at der snarest  

 muligt bør iværksættes et pilotprojekt i form af et center  

 i hovedstaden.
Centret skal dels modtage, undersøge og behandle ofre,  

 dels udføre en række opgaver på centralt plan.
Det drejer  

 sig om udarbejdelse af standardiserede materialer og procedurer kvalitetskontrol af de decentrale ordninger planlægning og afholdelse af løbende kurser med henblik  

 på at bibringe læger den fornødne kompetence til at  

 undersøge og vurdere voldsfølger, sikre prøver og  

 udfærdige erklæringer.
 Ved afslutningen af dette pilotprojekt skal projektet  

 evalueres.
Et flertal (Socialdemokratiets, Venstres, Det Konservative  

 Folkepartis, Dansk Folkepartis, Det Radikale Venstres og Kristeligt  

 Folkepartis medlemmer af udvalget) er principielt tilhænger af, at der  

 gennemføres et sådant pilotprojekt.
Flertallet har noteret, at  

 sundhedsministeren i sin besvarelse af spørgsmål 3 har oplyst,  

 at han skønner, at udgifterne til et sådant center vil  

 være ca. 4-5 mio. kr.
Flertallet finder ikke, at en sådan udgift  

 uden videre kan føres over på Hovedstadens  

 Sygehusfællesskab.
Flertallet støtter derfor kun denne del af  

 forslaget under den forudsætning, at pilotprojektet kan holdes  

 udgiftsneutralt inden for de eksisterende rammer.
 P.u.v.
Yvonne Herløv Andersen, formand.
Bilag Et af udvalgets spørgsmål til  

 sundhedsministeren og dennes svar herpå Spørgsmål 3:
 Til brug for udvalgets afgivelse af beretning bedes  

 ministeren sende udvalget en økonomisk beregning over, hvad det  

 pilotprojekt, som omtales i beretningsudkastet, skønnes at koste.
 Svar:
Det er ikke muligt eksakt at belyse de økonomiske  

 konsekvenser af det pilotprojekt, som omtales i beretningsudkastet.
De  

 økonomiske konsekvenser vil således helt afhænge af, hvor  

 meget personale, der skønnes at være behov for med henblik  

 på at kunne udføre de til centeret henlagte opgaver.
Hertil  

 kommer, at skønnet er meget afhængigt af størrelsen  

 på eventuelle husleje- og honorarudgifter.
 Jeg kan imidlertid oplyse, at den af Sundhedsstyrelsen  

 nedsatte arbejdsgruppe, der er i færd med at udarbejde retningslinier  

 for sygehusvæsenets modtagelse, undersøgelse, behandling og  

 omsorg for volds- og voldtægtsramte kvinder, har opstillet  

 følgende eksempel på personalenormering og øvrige  

 udgifter for et center i hovedstaden:
 Centerleder (fuld tid) ca. 450.000 kr.
Sygeplejerske (5 x fuld tid - døgnvagt) ca. 1.600.000 kr.
 Socialrådgiver (1/4 tid) ca. 75.000 kr.
 Psykolog (1/2 tid) ca. 175.000 kr.
 Sekretær (1/2 tid) ca. 125.000 kr.
 Årlige lønudgifter i alt 2.415.000  

 kr.
 Hertil kommer :
 honorarer for tilkaldevagter og fremmøde, samt driftsudgifter  

 og evt. husleje, m.v. ca. 2   2« mio. kr.
Det skønnes således, at der for et center formentlig vil  

 være tale om årlige udgifter på 4 - 5 mio. kr.
Det må  

 understreges, at der er tale om et usikkert skøn.
