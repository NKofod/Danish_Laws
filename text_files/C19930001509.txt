 Finansministeriet har fra Danmarks Statistik fået oplysning om, at der i  

 perioden fra oktober 1991 til oktober 1992 i forbindelse med boligpostens  

 indregning i nettoprisindekset er konstateret en stigning i boliglejen på 2,7  

 pct.
Som følge heraf forhøjes de i Finansministeriets cirkulære af 14. februar  

 1992 vedrørende lejeboligbidrag anførte satser med virkning fra 1. juni 1993  

 med 2,7 pct.
Satserne pr. 1. juni 1993 fremgår af skemaet.
 Boligbidrag, der er fastsat ved vurdering, forhøjes tilsvarende med 2,7  

 pct. fra 1. juni 1993, jf. dog § 32, stk. 2, og § 38, stk. 2 og 3, i  

 Finansministeriets cirkulære af 22. marts 1989.
 Styrelserne anmodes om snarest belejligt og inden 1. marts 1993 at  

 give de enkelte lejeboligindehavere meddelelse om bidragsforhøjelsen ,  

 således at de nye boligbidrag - både skemasats- og vurderingslejer - kan  

 træde i kraft den 1. juni 1993. Tilsvarende reguleringer skal fra samme dato  

 gennemføres af boligbidragene for de statsunderstøttede institutioners  

 lejeboliger.
 I tilfælde, hvor et boligbidrag i henhold til tidligere  

 tjenestemandslovgivning ekstraordinært er nedsat med en eller flere satser i  

 den gældende lejesatsskala på grund af mangler ved boligen, skal  

 boligbidraget, hvis boligen stadig er behæftet med pågældende mangler,  

 reguleres således, at det også i den nye lejesatsskala nedsættes med et  

 tilsvarende antal satser.
Bidraget for garager til lejeboliger er ophævet.
Opmærksomheden henledes  

 dog på Finansministeriets cirkulære af 9. juni 1990 om garageleje i tilfælde,  

 hvor lejebolig ikke er tilknyttet.
 Dette cirkulære har virkning fra 1. juni 1993. Samtidig ophæves  

 Finansministeriets cirkulære nr. 24 af 14. februar 1992 vedrørende  

 lejeboligbidrag (APD.nr. 13/92).
Finansministeriet Administrations- og Personaledepartementet Den 28.januar 1993 P.M.V.
 E.B.
Ena Poulsen For boliger uden elektricitet fastsættes boligbidraget 2 satser lavere end  

 for tilsvarende boliger med denne installation.
