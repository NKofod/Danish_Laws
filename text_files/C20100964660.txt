Vejledning om regulering af beløb og ydelser fra 1. januar 2011 efter lov om arbejdsskadesikring, lov om sikring mod følger af arbejdsskade, lov om arbejdsskadeforsikring og lov om forsikring mod følger af ulykkestilfælde (Teknisk vejledning) Kapitel 1 Indledning Ved lov om arbejdsskadesikring, jf. lovbekendtgørelse nr. 848 af 7. september 2009, som ændret ved lov nr. 700 af 25. juni 2010, og lov om sikring mod følger af arbejdsskade, jf. lovbekendtgørelse nr. 943 af 16. oktober 2000 samt Arbejdsskadestyrelsens bekendtgørelse nr. 1215 af 26. oktober 2010 er fastsat de reguleringer, der med virkning fra 1. januar 2011 skal ske af årslønsbeløb, godtgørelsesbeløb, overgangsbeløb samt løbende ydelser, der er nævnt i lovene.
 Beløb og ydelser reguleres med 2 procent tillagt tilpasningsprocenten for finansåret 2011 (jf. lov om en satsreguleringsprocent). Tilpasningsprocenten er ved Finansministeriets bekendtgørelse nr. 1013 af 22. august 2010 fastsat til -0,1 for finansåret 2011.
 Beløb og ydelser stiger således fra 1. januar 2011 med 25,2 pct. i forhold til de beløb og ydelser, der er fastsat pr. 1. januar 2003 (grundniveauet i lov om arbejdsskadesikring). Undtaget herfra er godtgørelsesbeløbet for 100 pct. varigt mén for arbejdsskader indtruffet 1. juli 2002 eller senere samt overgangsbeløbet ved dødsfald, der begge stiger med 1,9 pct. i forhold til beløbene fastsat for 2010 før afrunding.
a.
Maksimumsbeløbet for årslønnen (§ 24, stk. 5) forhøjes til 459.000 kr.
b.
Minimumsbeløbet for årslønnen (§ 24, stk. 6) forhøjes til 172.000 kr.
c.
Godtgørelsen for 100 pct. varigt mén (§ 18, stk. 3 og stk. 4) forhøjes til 766.000 kr.
d.
Godtgørelsen for 100 pct. varigt mén for arbejdsskader indtruffet før 1. juli 2002 (jf. lovbekendtgørelse nr. 943 af 16. oktober 2000, § 33, stk. 3 og stk. 4) forhøjes til 557.000 kr.
e.
Erstatningen for 100 pct. varigt mén (jf. lovbekendtgørelse nr. 450 af 25. juni 1987, § 28, stk. 3) forhøjes til 55.500 kr. årligt.
f.
Overgangsbeløbet ved dødsfald (§ 19, stk. 1) forhøjes til 144.500 kr.
Kapitel 2 Arbejdsskader indtruffet i tiden 1. januar 2011 til 31. december 2011 Til brug ved beregning og fremtidig regulering af løbende erstatningsydelser for tab af erhvervsevne og tab af forsørger beregnes grundlønnen (§ 24, stk. 8) ved at multiplicere den fastsatte årsløn med forholdet mellem den maksimale årsløn pr. 1. januar 2003 (367.000 kr.) og den maksimale årsløn på skadestidspunktet (459.000 kr.), det vil sige:
 Grundløn = årsløn × 367.000 / 459.000.
Beløbet afrundes til hele kroner.
Grundlønnen svarer til årslønnen reguleret tilbage til niveauet pr. 1. januar 2003.
Af grundlønnen beregnes en grundydelse.
Grundydelsen er den årlige løbende erstatningsydelse, der svarer til grundlønnen med fratræk af arbejdsmarkedsbidrag (§ 24, stk. 3), jf. lov om arbejdsmarkedsbidrag.
Grundydelsen er således den årlige løbende ydelse reguleret tilbage til niveauet pr. 1. januar 2003. Ved afgørelser om løbende erstatningsydelse for tab af erhvervsevne udgør grundydelsen:
 Grundydelse = erhvervsevnetabsprocent × 0,83 × grundløn × 0,92.
 Ved afgørelser om løbende erstatningsydelse for tab af forsørger udgør grundydelsen:
 Grundydelse = erstatningsprocent × grundløn × 0,92.
Ved lov nr. 700 af 25. juni 2010 er der indført regel om, at arbejdsmarkedsbidraget ved beregningen af erstatningen trækkes ud af årslønnen, der indgår i beregningen af erstatningen for tab af erhvervsevne og tab af forsørger.
Arbejdsmarkedsbidraget udgør for tiden 8 pct. og derfor ganges grundlønnen med 0,92. Ved samme lov nr. 700 af 25. juni 2010 er erstatningsniveauet for erstatninger for tab af erhvervsevne forhøjet fra 4/5 til 83 pct. og derfor ganges der med 0,83.
 Årlig løbende erstatningsydelse for tab af erhvervsevne og tab af forsørger beregnes herefter som grundydelsen med et tillæg på 25,2 pct.
 Kapitalerstatninger for tab af erhvervsevne beregnes som den årlige løbende erstatningsydelse på afgørelsestidspunktet × kapitaliseringsfaktoren på afgørelsestidspunktet.
Méngodtgørelsen beregnes som ménprocenten × 766.000 kr.
Hvis tilskadekomne ved skadens indtræden var fyldt 40 år, nedsættes méngodtgørelsen med 1 pct. for hvert år tilskadekomne på skadestidspunktet var over 39 år.
Hvis tilskadekomne ved skadens indtræden var fyldt 60 år, nedsættes méngodtgørelsen herudover med yderligere 1 pct. for hvert år tilskadekomne på skadestidspunktet var over 59 år.
Méngodtgørelsen nedsættes ikke yderligere efter det fyldte 69. år.
Eksempler 2.1 Løbende ydelser a.
Erstatning for tab af erhvervsevne Skadedato: 22. februar 2011. Årsløn: 385.000 kr.
Tab af erhvervsevne: 65 pct.
 Grundløn: 385.000 kr. × 367.000/459.000 = 307.832 kr.
 Grundydelse: 0,65 × 0,83 × 307.832 kr. × 0,92 = 152.789,33 kr. årligt.
 Årlig ydelse fra 1. januar 2011: 152.789,33 kr. × 1,252 = 191.292,24 kr., der forhøjes til nærmeste med 12 delelige kronebeløb: 191.304 kr.
 Månedlig ydelse: 15.942 kr.
b.
Erstatning for tab af forsørger Skadedato: 4. marts 2011. Årsløn: 295.000 kr.
Erstatning: 30 pct.
 Grundløn: 295.000 kr. × 367.000/459.000 = 235.871 kr.
 Grundydelse: 0,30 × 235.871 kr. × 0,92 = 65.100,40 kr. årligt.
 Årlig ydelse fra 1. januar 2011: 65.100,40 kr. × 1,252 = 81.505,70 kr., der forhøjes til nærmeste med 12 delelige kronebeløb: 81.516 kr.
 Månedlig ydelse: 6.793 kr.
2.2 Engangsbeløb Skadedato: 20. januar 2011. Afgørelsesdato: 2. december 2011. Årsløn: 230.000 kr.
Tab af erhvervsevne: 25 pct.
Varigt mén: 20 pct.
Alder ved afgørelsen: 35 år og 2 måneder.
Køn: Mand.
a.
Erstatning for tab af erhvervsevne Grundløn: 230.000 kr. × 367.000/459.000 = 183.900 kr.
 Grundydelse: 0,25 × 0,83 × 183.900 kr. × 0,92 = 35.106,51 kr. årligt.
 Årlig ydelse fra 1. januar 2011: 35.106,51 kr. × 1,252 = 43.953,35 kr.
 Kapitalerstatning: 43.953,35 kr. × 17,542 = 771.030 kr.
b.
Méngodtgørelse 0,20 × 766.000 kr.= 153.200 kr.
 Hvis tilskadekomne var fyldt 55 år på skadestidspunktet, ville méngodtgørelsen udgøre:
 0,20 × 766.000 kr. × (1  0,16) = 128.688 kr.
 Hvis tilskadekomne var fyldt 65 år på skadestidspunktet, ville méngodtgørelsen udgøre:
 0,20 × 766.000 kr. × (1  0,26  0,06) = 104.176 kr.
Kapitel 3 Arbejdsskader indtruffet i tiden 1. januar 2004 - 31. december 2010 Til brug ved beregning og regulering af løbende erstatningsydelser for tab af erhvervsevne og tab af forsørger beregnes grundlønnen (§ 24, stk. 6) ved at multiplicere den fastsatte årsløn med forholdet mellem den maksimale årsløn pr. 1. januar 2003 (367.000 kr.) og den maksimale årsløn på skadestidspunktet, det vil sige:
 Grundløn = årsløn × 367.000 / maksimal årsløn på skadestidspunktet.
Beløbet afrundes til hele kroner.
Grundlønnen svarer til årslønnen reguleret tilbage til niveauet pr. 1. januar 2003.
Af grundlønnen beregnes en grundydelse.
Grundydelsen er den årlige løbende erstatningsydelse, der svarer til grundlønnen uden fratræk af arbejdsmarkedsbidrag.
Grundydelsen er således den årlige løbende ydelse reguleret tilbage til niveauet pr. 1. januar 2003. Ved afgørelser om løbende erstatningsydelse for tab af erhvervsevne udgør grundydelsen:
 Grundydelse = erhvervsevnetabsprocent × 4/5 × grundløn.
 Ved afgørelser om løbende erstatningsydelse for tab af forsørger udgør grundydelsen:
 Grundydelse = erstatningsprocent × grundløn.
 Løbende erstatningsydelse for tab af erhvervsevne og tab af forsørger beregnes herefter som grundydelsen med et tillæg på 25,2 pct.
Kapitalerstatninger og méngodtgørelser beregnes som om arbejdsskaden var indtruffet på afgørelsens tidspunkt (jf. § 25, stk. 4), idet méngodtgørelsen for et varigt mén på 100 pct. forhøjes til 766.000 kr.
Ved nedsættelsen af méngodtgørelsen på grund af alder er det dog alderen på skadestidspunktet, der er afgørende.
 Overgangsbeløbet ved dødsfald udgør 144.500 kr.
Méngodtgørelsen beregnes som ménprocenten × 766.000 kr.
Hvis tilskadekomne ved skadens indtræden var fyldt 40 år, nedsættes méngodtgørelsen med 1 pct. for hvert år tilskadekomne på skadestidspunktet var over 39 år.
Hvis tilskadekomne ved skadens indtræden var fyldt 60 år, nedsættes méngodtgørelsen herudover med yderligere 1 pct. for hvert år tilskadekomne på skadestidspunktet var over 59 år.
Méngodtgørelsen nedsættes ikke yderligere efter det fyldte 69. år.
Eksempler 3.1 Løbende ydelser a.
Erstatning for tab af erhvervsevne Skadedato: 27. november 2006. Årsløn: 345.000 kr.
Tab af erhvervsevne: 50 pct.
 Grundløn: 345.000 kr. × 367.000/396.000 = 319.735 kr.
 Grundydelse: 0,50 × 4/5 × 319.735 kr.= 127.894,00 kr. årligt.
 Årlig ydelse fra 1. januar 2011: 127.894,00 kr. × 1,252 = 160.123,29 kr., som forhøjes til nærmeste med 12 delelige kronebeløb: 160.128 kr.
 Månedlig ydelse: 13.344 kr.
b.
Erstatning for tab af forsørger Skadedato: 4. august 2008. Årsløn: 285.000 kr.
Erstatning: 30 pct.
 Grundløn: 285.000 kr. × 367.000/419.000 = 249.630 kr.
 Grundydelse: 0,30 × 249.630 kr. = 74.889,00 kr. årligt.
 Årlig ydelse fra 1. januar 2011: 74.889,00 kr. × 1,252 = 93.761,03 kr., som forhøjes til nærmeste med 12 delelige kronebeløb: 93.768 kr.
 Månedlig ydelse: 7.814 kr.
3.2 Engangsbeløb Skadedato: 12. august 2010. Afgørelsesdato: 7. juli 2011. Årsløn: 395.000 kr.
Tab af erhvervsevne: 45 pct.
Varigt mén: 15 pct.
Alder på skadestidspunkt: 42 år.
Alder ved afgørelsen: 43 år og 4 måneder.
Køn: Kvinde.
a.
Erstatning for tab af erhvervsevne Grundløn: 395.000 kr. × 367.000/451.000 = 321.430 kr.
Grundydelse: 0,45 × 4/5 × 321.430 kr. = 115.714,80 kr. årligt Årlig ydelse fra 1. januar 2011: 115.714,80 kr. × 1,252 = 144.874,93 kr.
 Kapitalerstatning: 144.874,93 kr. × 12,791 = 1.853.096 kr.
b.
Méngodtgørelse 0,15 × 766.000 kr. × (1  0,03) = 111.453 kr.
Kapitel 4 Arbejdsskader indtruffet i tiden 1. juli 2002 - 31. december 2003 Til brug ved beregning og regulering af løbende erstatningsydelser for tab af erhvervsevne og tab af forsørger beregnes grundlønnen (jf. lovbekendtgørelse nr. 943 af 16. oktober 2000, § 41, stk. 6) ved at multiplicere den fastsatte årsløn med forholdet mellem den maksimale årsløn pr. 1. april 1994 (293.000 kr.) og den maksimale årsløn på skadestidspunktet, det vil sige:
 Grundløn = årsløn × 293.000 / maksimal årsløn på skadestidspunktet.
Beløbet afrundes til hele kroner.
Grundlønnen svarer til årslønnen reguleret tilbage til niveauet pr. 1. april 1994.
Af grundlønnen beregnes en grundydelse.
Grundydelsen er den årlige løbende erstatningsydelse, der svarer til grundlønnen uden fratræk af arbejdsmarkedsbidrag.
Grundydelsen er således den årlige løbende ydelse reguleret tilbage til niveauet pr. 1. april 1994. Ved afgørelser om løbende erstatningsydelse for tab af erhvervsevne udgør grundydelsen:
 Grundydelse = erhvervsevnetabsprocent × 4/5 × grundløn.
 Ved afgørelser om løbende erstatningsydelse for tab af forsørger udgør grundydelsen:
 Grundydelse = erstatningsprocent × grundløn.
 Grundydelsen er med virkning fra 1. januar 2004 fastsat i nyt grundniveau pr. 1. januar 2003, der udgør 125,4 pct. af den løbende ydelse, der svarer til grundlønnen (grundydelsen pr. 1. april 1994), jf. lov nr. 422 af 10. juni 2003, § 86, stk. 4.
 Løbende erstatningsydelse for tab af erhvervsevne og tab af forsørger beregnes herefter som grundydelsen pr. 1. januar 2003, jf. overfor, med et tillæg på 25,2 pct.
Kapitalerstatninger og méngodtgørelser beregnes som om arbejdsskaden var indtruffet på afgørelsens tidspunkt (jf. lovbekendtgørelse nr. 943 af 16. oktober 2000, § 42, stk. 4), idet méngodtgørelsen for et varigt mén på 100 pct. forhøjes til 766.000 kr.
Ved nedsættelsen af méngodtgørelsen på grund af alder er det dog alderen på skadestidspunktet, der er afgørende.
 Overgangsbeløbet ved dødsfald udgør 144.500 kr.
Méngodtgørelsen beregnes som ménprocenten × 766.000 kr.
Hvis tilskadekomne ved skadens indtræden var fyldt 40 år, nedsættes méngodtgørelsen med 1 pct. for hvert år tilskadekomne på skadestidspunktet var over 39 år.
Hvis tilskadekomne ved skadens indtræden var fyldt 60 år, nedsættes méngodtgørelsen herudover med yderligere 1 pct. for hvert år tilskadekomne på skadestidspunktet var over 59 år.
Méngodtgørelsen nedsættes ikke yderligere efter det fyldte 69. år.
Eksempler 4.1 Løbende ydelser a.
Erstatning for tab af erhvervsevne Skadedato: 1. august 2003. Årsløn: 335.000 kr.
Tab af erhvervsevne: 65 pct.
 Grundløn: 335.000 kr. × 293.000/367.000 = 267.452 kr.
 Grundydelse: 0,65 × 4/5 × 267.452 kr.= 139.075,04 kr. årligt.
 Grundydelse pr. 1. januar 2003: 139.075,04 kr. × 1,254 = 174.400,10 kr.
 Årlig ydelse fra 1. januar 2011: 174.400,10 kr. × 1,252 = 218.348,93 kr., som forhøjes til nærmeste med 12 delelige kronebeløb: 218.352 kr.
 Månedlig ydelse: 18.196 kr.
b.
Erstatning for tab af forsørger Skadedato: 15. september 2003. Årsløn: 250.000 kr.
Erstatning: 10 pct.
 Grundløn: 250.000 × 293.000/367.000 = 199.591 kr.
 Grundydelse: 0,10 × 199.591 kr. = 19.959,10 kr. årligt.
 Grundydelse pr. 1. januar 2003: 19.959,10 kr. × 1,254 = 25.028,71 kr.
 Årlig ydelse fra 1. januar 2011: 25.028,71 kr. × 1,252 = 31.335,94 kr., som forhøjes til nærmeste med 12 delelige kronebeløb: 31.344 kr.
 Månedlig ydelse: 2.612 kr.
4.2 Engangsbeløb Skadedato: 10. juli 2003. Afgørelsesdato: 12. maj 2011. Årsløn: 310.000 kr.
Tab af erhvervsevne: 45 pct.
Varigt mén: 10 pct.
Alder på skadestidspunkt: 42 år.
Alder ved afgørelsen: 50 år.
Køn: Mand.
a.
Erstatning for tab af erhvervsevne Grundløn: 310.000 kr. × 293.000/367.000 = 247.493 kr.
 Grundydelse: 0,45 × 4/5 × 247.493 kr.= 89.097,48 kr.
 Grundydelse pr. 1. januar 2003: 89.097,48 kr. × 1,254 = 111.728,24 kr.
 Årlig ydelse fra 1. januar 2011: 111.728,24 kr. × 1,252 = 139.883,76 kr.
 Kapitalerstatning: 139.883,76 kr. × 8,508 = 1.190.132 kr.
b.
Méngodtgørelse 0,10 × 766.000 kr. × (1  0,03) = 74.302 kr.
Kapitel 5 Arbejdsskader indtruffet i tiden 31. januar 1995 - 30. juni 2002 Til brug ved beregning og regulering af løbende erstatningsydelser for tab af erhvervsevne og tab af forsørger beregnes grundlønnen (jf. lovbekendtgørelse nr. 943 af 16. oktober 2000, § 41, stk. 6) ved at multiplicere den fastsatte årsløn med forholdet mellem den maksimale årsløn pr. 1. april 1994 (293.000 kr.) og den maksimale årsløn på skadestidspunktet, det vil sige:
 Grundløn = årsløn × 293.000 / maksimal årsløn på skadestidspunktet.
Beløbet afrundes til hele kroner.
Grundlønnen svarer til årslønnen reguleret tilbage til niveauet pr. 1. april 1994.
Af grundlønnen beregnes en grundydelse.
Grundydelsen er den årlige løbende erstatningsydelse, der svarer til grundlønnen uden fratræk af arbejdsmarkedsbidrag.
Grundydelsen er således den årlige løbende ydelse reguleret tilbage til niveauet pr. 1. april 1994. Ved afgørelser om løbende erstatningsydelse for tab af erhvervsevne udgør grundydelsen:
 Grundydelse = erhvervsevnetabsprocent × 4/5 × grundløn.
 Ved afgørelser om løbende erstatningsydelse for tab af forsørger udgør grundydelsen:
 Grundydelse = erstatningsprocent × grundløn.
 Grundydelsen er med virkning fra 1. januar 2004 fastsat i nyt grundniveau pr. 1. januar 2003, der udgør 125,4 pct. af den løbende ydelse, der svarer til grundlønnen (grundydelsen pr. 1. april 1994), jf. lov nr. 422 af 10. juni 2003, § 86, stk. 4.
 Løbende erstatningsydelse for tab af erhvervsevne og tab af forsørger beregnes herefter som grundydelsen pr. 1. januar 2003, jf. overfor, med et tillæg på 25,2 pct.
Kapitalerstatninger og méngodtgørelser beregnes som om arbejdsskaden var indtruffet på afgørelsens tidspunkt (jf. lovbekendtgørelse nr. 943 af 16. oktober 2000, § 42, stk. 4), idet méngodtgørelsen for et varigt mén på 100 pct. forhøjes til 557.000 kr.
Ved nedsættelsen af méngodtgørelsen på grund af alder er det dog alderen på skadestidspunktet, der er afgørende.
 Overgangsbeløbet ved dødsfald udgør 144.500 kr.
Méngodtgørelsen beregnes som ménprocenten × 557.000 kr.
Hvis tilskadekomne ved skadens indtræden var fyldt 60 år, nedsættes méngodtgørelsen med 5 pct. for hvert år tilskadekomne på skadestidspunktet var over 59 år.
Méngodtgørelsen nedsættes dog ikke yderligere efter det fyldte 69. år.
Eksempler 5.1 Løbende ydelser a.
Erstatning for tab af erhvervsevne Skadedato: 1. maj 1995. Årsløn: 210.000 kr.
Tab af erhvervsevne: 50 pct.
 Grundløn: 210.000 kr. × 293.000/295.000 = 208.576 kr.
 Grundydelse: 0,50 × 4/5 × 208.576 kr. = 83.430,40 kr. årligt.
 Grundydelse pr. 1. januar 2003: 83.430,40 kr. × 1,254 = 104.621,72 kr.
 Årlig ydelse fra 1. januar 2011: 104.621,72 kr. × 1,252 = 130.986,39 kr., som forhøjes til nærmeste med 12 delelige kronebeløb: 130.992 kr.
 Månedlig ydelse: 10.916 kr.
b.
Erstatning for tab af forsørger Skadedato: 1. februar 2001. Årsløn: 250.000 kr.
Erstatning: 30 pct.
 Grundløn: 250.000 × 293.000/345.000 = 212.319 kr.
 Grundydelse: 0,30 × 212.319 kr. = 63.695,70 kr. årligt.
 Grundydelse pr. 1. januar 2003: 63.695,70 kr. × 1,254 = 79.874,41 kr.
 Årlig ydelse fra 1. januar 2011: 79.874,41 kr. × 1,252 = 100.002,76 kr., som forhøjes til nærmeste med 12 delelige kronebeløb: 100.008 kr.
 Månedlig ydelse: 8.334 kr.
5.2. Engangsbeløb Skadedato: 15. juni 2002. Afgørelsesdato: 17. maj 2011. Årsløn: 310.000 kr.
Tab af erhvervsevne: 35 pct.
Varigt mén: 20 pct.
Alder på skadestidspunkt: 37 år.
Alder ved afgørelsen: 46 år.
Køn: Mand.
a.
Erstatning for tab af erhvervsevne Grundløn: 310.000 kr. × 293.000/355.000 = 255.859 kr.
 Grundydelse: 0,35 × 4/5 × 255.859 kr. = 71.640,52 kr.
 Grundydelse pr. 1. januar 2003: 71.640,52 kr. × 1,254 = 89.837,21 kr.
 Årlig ydelse fra 1. januar 2011: 89.837,21 kr. × 1,252 = 112.476,19 kr.
 Kapitalerstatning: 112.476,19 kr. × 9,038 = 1.016.560 kr.
b.
Méngodtgørelse 0,20 × 557.000 kr. = 111.400 kr.
 Hvis tilskadekomne var fyldt 62 år på skadestidspunktet, ville méngodtgørelsen udgøre:
 0,20 × 557.000 kr. × (1  0,15) = 94.690 kr.
Kapitel 6 Arbejdsskader indtruffet i tiden 1. januar 1993 - 30. januar 1995 Til brug ved beregning og regulering af løbende erstatningsydelser for tab af erhvervsevne og tab af forsørger beregnes grundlønnen (jf. lov nr. 390 af 20. maj 1992, § 41, stk. 6) ved at multiplicere den fastsatte årsløn med forholdet mellem den maksimale årsløn pr. 1. april 1992 (280.500 kr.) og den maksimale årsløn på skadestidspunktet, det vil sige:
 Grundløn = årsløn × 280.500 / maksimal årsløn på skadestidspunktet.
Beløbet afrundes til hele kroner.
Grundlønnen svarer til årslønnen reguleret tilbage til niveauet pr. 1. april 1992.
Af grundlønnen beregnes en grundydelse.
Grundydelsen er den årlige løbende erstatningsydelse, der svarer til grundlønnen uden fratræk af arbejdsmarkedsbidrag.
Grundydelsen er således den årlige løbende ydelse reguleret tilbage til niveauet pr. 1. april 1992. Ved afgørelser om løbende erstatningsydelse for tab af erhvervsevne udgør grundydelsen:
 Grundydelse = erhvervsevnetabsprocent × 4/5 × grundløn.
 Ved afgørelser om løbende erstatningsydelse for tab af forsørger udgør grundydelsen:
 Grundydelse = erstatningsprocent × grundløn.
 Grundydelsen er med virkning fra 1. januar 2004 fastsat i nyt grundniveau pr. 1. januar 2003, der udgør 130,9 pct. af den løbende ydelse, der svarer til grundlønnen (grundydelsen pr. 1. april 1992), jf. lov nr. 422 af 10. juni 2003, § 86, stk. 3.
 Løbende erstatningsydelse for tab af erhvervsevne og tab af forsørger beregnes herefter som grundydelsen pr. 1. januar 2003, jf. overfor, med et tillæg på 25,2 pct.
Kapitalerstatninger og méngodtgørelser beregnes som om arbejdsskaden var indtruffet på afgørelsens tidspunkt (jf. lovbekendtgørelse nr. 943 af 16. oktober 2000, § 42, stk. 4), idet méngodtgørelsen for et varigt mén på 100 pct. forhøjes til 557.000 kr.
Ved nedsættelsen af méngodtgørelsen på grund af alder er det dog alderen på skadestidspunktet, der er afgørende.
 Overgangsbeløbet ved dødsfald udgør 144.500 kr.
Méngodtgørelsen beregnes som ménprocenten × 557.000 kr.
Hvis tilskadekomne ved skadens indtræden var fyldt 60 år, nedsættes méngodtgørelsen med 5 pct. for hvert år tilskadekomne på skadestidspunktet var over 59 år.
Méngodtgørelsen nedsættes dog ikke yderligere efter det fyldte 69. år.
Eksempler 6.1 Løbende ydelser a.
Erstatning for tab af erhvervsevne Skadedato: 1. januar 1995. Årsløn: 200.000 kr.
Tab af erhvervsevne: 65 pct.
 Grundløn: 200.000 kr. × 280.500/293.000 = 191.468 kr.
 Grundydelse: 0,65 × 4/5 × 191.468 kr. = 99.563,36 kr. årligt.
 Grundydelse pr. 1. januar 2003: 99.563,36 kr. × 1,309 = 130.328,44 kr.
 Årlig ydelse fra 1. januar 2011: 130.328,44 kr. × 1,252 = 163.171,21 kr., som forhøjes til nærmeste med 12 delelige kronebeløb: 163.176 kr.
 Månedlig ydelse: 13.598 kr.
b.
Erstatning for tab af forsørger Skadedato: 1. februar 1993. Årsløn: 190.000 kr.
Erstatning: 30 pct.
 Grundløn = årsløn.
 Grundydelse: 0,30 × 190.000 kr. = 57.000,00 kr. årligt.
 Grundydelse pr. 1. januar 2003: 57.000,00 kr. × 1,309 = 74.613,00 kr.
 Årlig ydelse fra 1. januar 2011: 74.613,00 kr. × 1,252 = 93.415,48 kr., som forhøjes til nærmeste med 12 delelige kronebeløb: 93.420 kr.
 Månedlig ydelse: 7.785 kr.
6.2 Engangsbeløb Skadedato: 20. januar 1995. Afgørelsesdato: 5. januar 2011. Årsløn: 210.000 kr.
Tab af erhvervsevne: 25 pct.
Varigt mén: 5 pct.
Alder på skadestidspunkt: 26 år.
Alder ved afgørelsen: 42 år.
Køn: Mand.
Tidligere afgørelse om tab af erhvervsevne før 1. juli 1999: Ja.
a.
Erstatning for tab af erhvervsevne Grundløn: 210.000 kr. × 280.500/293.000 = 201.041 kr.
 Grundydelse: 0,25 × 4/5 × 201.041 kr. = 40.208,20 kr. årligt.
 Grundydelse pr. 1. januar 2003: 40.208,20 kr. × 1,309 = 52.632,53 kr.
 Årlig ydelse fra 1. januar 2011: 52.632,53 kr. × 1,252 = 65.895,93 kr.
 Kapitalerstatning: 65.895,93 kr. × 9,371 = 617.511 kr.
b.
Méngodtgørelse 0,05 × 557.000 kr. = 27.850 kr.
Kapitel 7 Arbejdsskader indtruffet i tiden 1. april 1987 - 31. december 1992 Til brug ved beregning og regulering af løbende erstatningsydelser for tab af erhvervsevne og tab af forsørger beregnes grundlønnen (jf. lovbekendtgørelse nr. 450 af 25. juni 1987, § 37, stk. 6) ved at multiplicere den fastsatte årsløn med forholdet mellem den maksimale årsløn pr. 1. april 1977 (107.500 kr.) og den maksimale årsløn på skadestidspunktet, det vil sige:
 Grundløn = årsløn × 107.500 / maksimal årsløn på skadestidspunktet.
Beløbet afrundes til hele kroner.
Grundlønnen svarer til årslønnen reguleret tilbage til niveauet pr. 1. april 1977.
Af grundlønnen beregnes en grundydelse.
Grundydelsen er den årlige løbende erstatningsydelse, der svarer til grundlønnen.
Grundydelsen er således den årlige løbende ydelse reguleret tilbage til niveauet pr. 1. april 1977. Ved afgørelser om løbende erstatningsydelse for tab af erhvervsevne udgør grundydelsen:
 Grundydelse = erhvervsevnetabsprocent × 4/5 × grundløn.
 Ved afgørelser om løbende erstatningsydelse for tab af forsørger udgør grundydelsen:
 Grundydelse = erstatningsprocent × grundløn.
 Grundydelsen er med virkning fra 1. januar 2004 fastsat i nyt grundniveau pr. 1. januar 2003, der udgør 341,5 pct. af den løbende ydelse, der svarer til grundlønnen (grundydelsen pr. 1. april 1977), jf. lov nr. 422 af 10. juni 2003, § 86, stk. 2.
 Kapitalerstatninger for tab af erhvervsevne og varigt mén beregnes som om arbejdsskaden var indtruffet på afgørelsens tidspunkt (jf. lovbekendtgørelse nr. 450 af 25. juni 1987, § 38, stk. 4), idet ménerstatningen for 100 pct. varigt mén forhøjes til 55.500 kr. årligt.
 Overgangsbeløbet ved dødsfald udgør 144.500 kr.
Eksempler 7.1 Løbende ydelser a.
Erstatning for tab af erhvervsevne Skadedato: 1. maj 1990. Årsløn: 170.000 kr.
Tab af erhvervsevne: 65 pct.
 Grundløn: 170.000 kr. × 107.500/265.000 = 68.962 kr.
 Grundydelse: 0,65 × 4/5 × 68.962 kr. = 35.860,24 kr. årligt.
 Grundydelse pr. 1. januar 2003: 35.860,24 kr. × 3,415 = 122.462,72 kr.
 Årlig ydelse fra 1. januar 2011: 122.462,72 kr. × 1,252 = 153.323,33 kr., som forhøjes til nærmeste med 12 delelige kronebeløb: 153.324 kr.
 Månedlig ydelse: 12.777 kr.
b.
Erstatning for tab af forsørger Skadedato: 1. juni 1989. Årsløn: 200.000 kr.
Erstatning: 30 pct.
 Grundløn: 200.000 kr. × 107.500/258.500 = 83.172 kr.
 Grundydelse: 0,30 × 83.172 kr. = 24.951,60 kr. årligt.
 Grundydelse pr. 1. januar 2003: 24.951,60 kr. × 3,415 = 85.209,71 kr.
 Årlig ydelse fra 1. januar 2011: 85.209,71 kr. × 1,252 = 106.682,56 kr., som forhøjes til nærmeste med 12 delelige kronebeløb: 106.692 kr.
 Månedlig ydelse: 8.891 kr.
7.2 Engangsbeløb Skadedato: 15. maj 1992. Afgørelsesdato: 5. juli 2011. Årsløn: 170.000 kr.
Tab af erhvervsevne: 15 pct.
Varigt mén: 10 pct.
Alder ved afgørelsen: 53 år.
Køn: Kvinde.
Tidligere afgørelse om tab af erhvervsevne før 1. juli 1999: Ja.
a.
Erstatning for tab af erhvervsevne Grundløn: 170.000 kr. × 107.500/280.500 = 65.152 kr.
 Grundydelse: 0,15 × 4/5 × 65.152 kr. = 7.818,24 kr. årligt.
 Grundydelse pr. 1. januar 2003: 7.818,24 kr. × 3,415 = 26.699,29 kr.
 Årlig ydelse fra 1. januar 2011: 26.699,29 kr. × 1,252 = 33.427,51 kr.
 Kapitalerstatning: 33.427,51 kr. × 7,959 = 266.050 kr.
b.
Erstatning for varigt mén Årlig ydelse: 0,10 × 55.500 kr. = 5.550 kr.
 Ménerstatning: 5.550 kr. × 9,286 = 51.538 kr.
Kapitel 8 Arbejdsskader indtruffet i tiden 1. april 1978 - 31. marts 1987 Erstatninger for tab af erhvervsevne beregnes som anført ovenfor i kapitel 7, idet erstatningsniveauet dog er 3/4 i stedet for 4/5.
Eksempel Erstatning for tab af erhvervsevne Skadedato: 7. maj 1986. Afgørelsesdato: 2. juni 2011. Årsløn: 170.000 kr.
Tab af erhvervsevne: 15 pct.
Alder ved afgørelsen: 57 år.
Køn: Kvinde.
Tidligere afgørelse om tab af erhvervsevne før 1. juli 1999: Ja.
 Grundløn: 170.000 kr. × 107.500/219.500 = 83.257 kr.
 Grundydelse: 0,15 × 3/4 × 83.257 kr. = 9.366,41 kr. årligt.
 Grundydelse pr. 1. januar 2003: 9.366,41 kr. × 3,415 = 31.986,29 kr.
 Årlig ydelse fra 1. januar 2011: 31.986,29 kr. × 1,252 = 40.046,84 kr.
 Kapitalerstatning: 40.046,84 kr. × 6,948 = 278.246 kr.
Grundydelsen for de få ménerstatninger, der efter tidligere afgørelser udbetales som løbende ydelse er den fastsatte ménprocent × 13.000 kr.
Ved en ménprocent på 65 pct. er grundydelsen således 0,65 × 13.000 = 8.450 kr.
Ydelsen udbetales som 341,5 pct. af grundydelsen og med et tillæg på 25,2 pct.
Eksempel: 8.450 kr. × 3,415 × 1,252 = 36.128,65 kr. årligt, der forhøjes til nærmeste med 12 delelige kronebeløb: 36.132 kr.
Månedlig ydelse: 3.011 kr.
 Overgangsbeløbet ved dødsfald udgør 144.500 kr.
Kapitel 9 Ulykkestilfælde indtruffet i tiden 1. oktober 1933 - 31. marts 1978 Løbende rente, der udbetales efter lov om forsikring mod følger af ulykkestilfælde, beregnes som grundrenten pr. 1. januar 2003, jf. nedenfor, med et tillæg på 25,2 pct.
 Den løbende rente er med virkning fra 1. januar 2004 fastsat i nyt grundniveau pr. 1. januar 2003, der udgør 1.591,2 pct. af grundrenten pr. 1. april 1965, jf. lov nr. 422 af 10. juni 2003, § 86, stk. 1.
 Således beregnes den løbende rente efter lov om forsikring mod følger af ulykkestilfælde fra 1. januar 2011 som: Grundrenten pr. 1. april 1965 × 15,912 × 1,252. Beløbet forhøjes til nærmeste med 12 delelige kronebeløb, således at den månedlige rente udbetales i hele kroner.
Eksempel Erstatning for invaliditet Skadedato: 21. december 1977. Årsløn: 76.750 kr.
Invaliditet: 65 pct.
 Grundløn: 76.750 kr. × 16.500/76.750 = 16.500 kr.
 Grundrente: 0,65 × 2/3 × 16.500 kr. = 7.150,00 kr. årligt.
 Grundrente pr. 1. januar 2003: 7.150,00 kr. × 15,912 = 113.770,80 kr.
 Årlig rente fra 1. januar 2011: 113.770,80 kr. × 1,252 = 142.441,04 kr., som forhøjes til nærmeste med 12 delelige kronebeløb: 142.452 kr.
 Månedlig rente: 11.871 kr.
Kapitel 10 Andet Maksimumbeløbet ved erstatning af brillestel udgør 1.077,00 kr.
 Betalingen for Arbejdsskadestyrelsens vejledende udtalelser efter lovens § 81 sker med følgende beløb:
a.
Vejledende udtalelse inklusive tab af erhvervsevne: 8.500 kr.
b.
Vejledende udtalelse eksklusive tab af erhvervsevne: 4.900 kr.
c.
Tillæg for vejledende udtalelse om tidspunkt for skøn over fremtidig erhvervsevne: 8.500 kr.
 Beløb indbetales samtidig med anmodning om udtalelsen.
 De private arbejdsskadeforsikringsselskaber samt de arbejdsgivere, der er fritaget for at afgive risikoen efter loven, skal selv regulere løbende ydelser, som er tilkendt før 1. januar 2011. Ved løbende ydelser tilkendt i 2011, vil det fremgå af Arbejdsskadestyrelsens afgørelse, hvilke beløb, der skal udbetales i 2011.
