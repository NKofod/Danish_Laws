Vejledning om administration af  

 anmeldeordning  

  

 for  

  

 husdyrbrug (under VVM-reglerne) 1.  

 Indledning Denne vejledning knytter sig til den ændring af  

 samlebekendtgørelsen  

1)  

 , der er udstedt den 7. juli 2003.  

 Ændringen indfører en anmeldeordning for husdyrbrug (under VVM-reglerne).
 Etableringer, udvidelser og ændringer af husdyrbrug er  

 projekter, der i de fleste tilfælde forudsætter, at regionplanmyndigheden  

 (amtsråd/Hovedstadens Udviklingsråd/Bornholms Regionsråd) skal skønne, om  

 projektet vil kunne påvirke miljøet væsentligt (screene) og dermed være  

 omfattet af VVM-pligt.
 For at lette behandlingen af disse sager giver ændringen af  

 samlebekendtgørelsen den enkelte landmand en mulighed for at medvirke til, at  

 regionplanmyndigheden kan gøre sagsbehandlingstiden for dette skøn kortere  

 (anmeldeordningen).
 Anmeldeordningen kan bruges på ukomplicerede sager om  

 etableringer, udvidelser og ændringer af husdyrbrug op til maximalt 100  

 dyreenheder (DE).
Anmeldeordningen betyder, at en anmelder, som har et  

 projekt, der skal screenes, kan vælge at udfylde skemaet og besvare  

 spørgsmålene i samlebekendtgørelsens bilag 5 og indsende det til  

 regionplanmyndigheden.
Det forudsætter, at anmelderen kan svare »ja« til alle  

 spørgsmål om: Natur- og miljøforhold i bilag 5.
 Samtidig med at anmeldelsen sendes til  

 regionplanmyndigheden, sender anmelderen kopi af anmeldelsen til kommunen  

 sammen med den anmeldelse af projektet, der skal ske efter  

 husdyrgødningsbekendtgørelsens §§ 29-30.
 Senest 10 arbejdsdage  

2)  

  efter at have  

 modtaget anmeldelsen afgør regionplanmyndigheden om projektet må antages ikke  

 at kunne få væsentlig indvirkning på miljøet, eller om der er behov for at  

 fortsætte vurderingen (screeningen).
Hensigten med anmeldeordningen er, at myndighederne hurtigt  

 kan frasortere ukomplicerede sager om husdyrbrug.
Det er ikke hensigten med  

 anmeldeordningen at skabe en ny type screeningssager for husdyrbrug.
2. Baggrund 2.1  

 Anmeldeordningen og VVM-direktivet I medfør af VVM-direktivet  

3)  

  samt  

 EF-domstolens fortolkninger af direktivet skal myndighederne foretage en  

 individuel vurdering af projekter, hvor et husdyrbrug ønskes etableret,  

 ændret  

 eller udvidet.
Det gælder også for husdyrprojekter, der ikke obligatorisk er  

 omfattet af VVM-pligt.
Dette krav i VVM-direktivet betyder, at der ikke kan  

 udformes regler, som generelt fritager husdyrbrugsprojekter under et bestemt  

 antal DE for nogen form for behandling af myndighederne.
 VVM-direktivet åbner mulighed for at forenkle  

 sagsbehandlingen ved at kombinere en kvantitativ grænse med kvalitative  

 oplysninger, hvis det kan sikres, at omgivelserne ikke vil kunne påvirkes  

 væsentligt af et foreslået projekt.
 Spørgsmålene i samlebekendtgørelsens bilag 5 om natur- og  

 miljøforhold - og dermed anmeldeordningen - retter sig mod denne kategori af  

 sager.
2.2  

 Anmeldeordningen og den obligatoriske VVM-pligt Anmeldeordningen giver ikke mulighed for, at  

 husdyrprojekter kan fritages fra den obligatoriske VVM-pligt, hvis de er  

 omfattet af denne pligt.
 Kan spørgsmålene om natur- og miljøforhold i bilag 5 til  

 samlebekendtgørelsen besvares med et ja, betyder det, at  

 projektet som  

 udgangspunkt vurderes at være ukompliceret i forhold til omgivelserne, og  

 således normalt ikke vil kunne komme til at påvirke miljøet væsentligt.
Hvis projektet imidlertid indebærer, at den pågældende  

 husdyrproduktion rammer loftet for VVM-pligt, kan det ikke  

 gennemføres med  

 anmeldeordningen.
Det vil sige, husdyrproduktioner, som ved projektet får  

 kapacitet for mere end 250 DE, skal behandles efter reglerne i  

 samlebekendtgørelsens § 3, stk.1 og bilag 1  

4)  

  (altså som et  

 projekt omfattet af VVM-pligt). Det gælder uanset, om der er tale om et  

 projekt, der ikke overstiger 100 DE.
 Boks 1 nedenfor viser eksempler på projekter, der kan  

 omfattes af anmeldeordningen, henholdsvis er omfattet af obligatorisk  

 VVM-pligt.
 Anmeldeordningen fritager ikke anmelderen for at indhente  

 andre nødvendige tilladelser og godkendelser af projektet, herunder  

 godkendelse  

 efter kapitel 5 i lov om miljøbeskyttelse.
 Eksempel A) Kan omfattes af anmeldeordningen:
 Etablering af en produktion på 100 DE, hvortil anmelder  

 kan svare ja til alle spørgsmål i samlebekendtgørelsens bilag 5.
 Eksempel B) Kan omfattes af anmeldeordningen:
 Ændring af en produktion med kvæg på 100 DE til en  

 svineproduktion på 100 DE, hvortil anmelder kan svare ja til alle  

 spørgsmål  

 i samlebekendtgørelsens bilag 5.
 Eksempel C) Kan omfattes af anmeldeordningen:
 Udvidelse af en produktion på 55 DE til 155 DE, hvortil  

 anmelder kan svare ja til alle spørgsmål i samlebekendtgørelsens  

 bilag 5.
 Eksempel D) Kan  

  

 ikke  

  

 omfattes af anmeldeordningen:
Udvidelse af en produktion på 200 DE til 275 DE.
En sådan  

 udvidelse er omfattet af obligatorisk VVM-pligt, og kan således ikke omfattes  

 af anmeldeordningen.
 Eksempel E) Kan omfattes af anmeldeordningen:
 Udvidelse af en produktion på 275 DE til 375 DE, hvortil  

 anmelder kan svare ja til alle spørgsmål i samlebekendtgørelsens  

 bilag 5.
 Boks 1: Eksempler på projekter for husdyrbrug, der kan  

 omfattes af anmeldeordningen, henholdsvis er obligatorisk omfattet af  

 VVM-pligt.
3. Sagsbehandling af anmeldte husdyrbrug 3.1  

 Regionplanmyndighedens vurdering  



  

 er Når regionplanmyndigheden modtager et udfyldt skema  

 efter anmeldeordningen, hvor der er svaret ja til alle spørgsmål  

 i samlebekendtgørelsens  

 bilag 5, skal myndigheden inden for de følgende 10 arbejdsdage efter  

 modtagelsen vurdere:
Om de afgivne  

 oplysninger stemmer overens med de oplysninger, myndigheden selv har om de  

 konkrete arealer, om den kumulative  

 effekt af etableringen, udvidelsen eller ændringen ud fra myndighedens viden  

 om  

 områdets sårbarhed vil kunne påvirke miljøet væsentligt, og om der er helt  

 særlige forhold på de konkrete arealer eller i deres omgivelser, som ikke kan  

 belyses ved hjælp af anmeldeordningen.
De afgivne oplysninger Når regionplanmyndigheden modtager en anmeldelse  

 undersøges det, om de afgivne oplysninger er i overensstemmelse med  

 myndighedens oplysninger.
 Stemmer de afgivne oplysninger ikke overens med myndighedens  

 oplysninger, meddeler myndigheden dette til anmelderen senest 10 arbejdsdage  

 efter at have modtaget anmeldelsen.
 Endvidere oplyser myndigheden anmelderen om de punkter, hvor  

 myndigheden finder, der er uoverensstemmelse mellem anmelderens oplysninger  

 og  

 myndighedens oplysninger, samt om mulighederne for at gennemføre projektet  

 gennem VVM-reglerne i øvrigt.
 Se også nedenfor i afsnit: 3.2 Regionplanmyndighedens  

 fortsatte vurderinger.
Den kumulative effekt Det er en væsentlig opgave for myndighederne at  

 vurdere  

 den kumulative effekt af projekter.
 Det vil blandt andet sige, at myndighederne vurderer, om et  

 projekt sammen med andre igangværende produktioner og andre aktiviteter med  

 miljømæssige konsekvenser kan have en væsentlig indflydelse på miljøet, og  

 projektet af den grund må formodes at være omfattet af VVM-pligt.
 Regionplanmyndigheden skal således tage højde for eventuelle  

 specielle områder i regionen, som er særligt følsomme, og som af den grund  

 ikke  

 kan klare yderligere belastninger.
 Vurderer regionplanmyndigheden, at det ikke kan udelukkes,  

 at et anmeldt projekt sammen med andre igangværende husdyrproduktioner eller  

 andre aktiviteter kan få en væsentlig indvirkning på miljøet, meddeler  

 myndigheden dette til anmelderen senest 10 arbejdsdage efter at have modtaget  

 anmeldelsen.
 Endvidere oplyser myndigheden overfor anmelderen om  

 baggrunden for vurderingen, samt om mulighederne for at gennemføre projektet  

 gennem VVM-reglerne i øvrigt.
 Se også nedenfor i afsnit: 3.2 Regionplanmyndighedens  

 fortsatte vurderinger.
Helt særlige forhold I regionplanmyndighedens vurdering af et anmeldt  

 projekt  

 bør det indgå, om der er helt særlige forhold på de konkrete arealer, som  

 projektet omfatter eller i dets omgivelser, som der skal tages hensyn til  

 udover de hensyn, der er anført i samlebekendtgørelsens bilag 5. Altså om der  

 er hensyn, der er specielle for netop det område, hvori projektet skal ligge,  

 og som ikke belyses gennem besvarelsen af spørgsmålene i bilag 5.
 Vurderingen af disse helt særlige forhold skal tage  

 udgangspunkt i de kriterier, som altid skal bruges i forbindelse med en  

 screening, og som fremgår af samlebekendtgørelsens bilag 3. Kriterierne i  

 bilag  

 3 er knyttet til projektets karakteristika, dets placering og dets  

 potentielle  

 miljøpåvirkning.
Der skal i den sammenhæng peges på de særlige hensyn, der  

 gælder i relation til de internationale naturbeskyttelsesområder.
Her bærer  

 regionplanmyndigheden ansvaret for, at der sker en tilstrækkelig vurdering af  

 virkningerne på disse områder i hvert enkelt tilfælde, hvor der kan ske en  

 forringelse af de naturtyper eller levesteder for de arter, som de enkelte  

 internationale naturbeskyttelsesområder er udpeget for.
En etablering, udvidelse eller ændring af en  

 husdyrproduktion kan eksempelvis medføre en væsentlig ændring i fordampningen  

 af ammoniak.
Det kan være tilfældet ved en produktionsændring fra slagtesvin  

 til slagtekyllinger, hvor antallet af DE ikke udvides.
 Vurderer regionplanmyndigheden, at der er helt særlige  

 forhold på de konkrete arealer, som anmeldelsen omhandler, eller i deres  

 omgivelser, og som ikke kan belyses gennem en anmeldelse, skal  

 regionplanmyndigheden meddele dette til anmelderen senest 10 arbejdsdage  

 efter  

 at have modtaget anmeldelsen.
Endvidere oplyser myndigheden over for anmelderen om  

 baggrunden for vurderingen, samt om mulighederne for at gennemføre projektet  

 gennem VVM-reglerne i øvrigt.
Se også nedenfor i afsnit: 3.2  

 Regionplanmyndighedens fortsatte vurderinger.
3.2  

 Regionplanmyndighedens fortsatte vurdering  



  

 er I de situationer, hvor regionplanmyndigheden har  

 modtaget en anmeldelse, hvor det er nødvendigt at fortsætte vurderingen,  

 meddeler regionplanmyndigheden dette til anmelderen senest 10 arbejdsdage  

 efter  

 at have modtaget anmeldelsen.
Se også ovenfor i afsnit: 3.1  

 Regionplanmyndighedens vurderinger.
 Har regionplanmyndigheden skønnet, at det er nødvendigt at  

 fortsætte vurderingen af et anmeldt projekt udover 10-dagesfristen, kan det  

 udfyldte skema være en del af sagsoplysningen til brug for den fortsatte  

 vurdering.
 Det er regionplanmyndigheden, der vurderer, om de  

 oplysninger, der er givet i forbindelse med en anmeldelse er tilstrækkelige  

 til, at myndigheden kan foretage den nødvendige sagsbehandling og vurdere  

 projektet.
 Der henvises i øvrigt til, at sagsbehandlingstiden i  

 almindelige sager om screening af husdyrbrug regnes fra det tidspunkt, hvor  

 sagen er fuldt oplyst  

5)                             .
 Modtager regionplanmyndigheden et udfyldt skema efter  

 samlebekendtgørelsens bilag 5, hvor der er svaret nej til et  

 eller flere af  

 spørgsmålene i bilaget, er der ikke tale om en anmeldelse efter  

 samlebekendtgørelsens § 3a, stk. 2.
Et indsendt anmeldeskema, hvori der er svaret nej til et  

 eller flere af spørgsmålene, kan regionplanmyndigheden betragte som en  

 ansøgning og behandle den efter den procedure for sagsbehandling af  

 husdyrbrug,  

 der ligger uden for anmeldeordningen.
Det vil sige efter  

 samlebekendtgørelsens  

 § 3, stk. 2, (hvis der er tale om et projekt, der ikke obligatorisk  

 er omfattet af VVM-pligt), henholdsvis efter samlebekendtgørelsens § 3,  

 stk. 1, (hvis der er tale om et projekt, der obligatorisk er omfattet af  

 VVM-pligt).
3.3 Offentliggørelse og klageadgang Krav om offentliggørelse af afgørelser af  

 screeningssager fremgår af samlebekendtgørelsens § 6.
Regionplanmyndighedens afgørelse af en screeningssag skal  

 offentliggøres i hvert enkelt tilfælde.
Myndigheden skal også vejlede om  

 klagemulighed, herunder oplyse om klagefrist.
Klagefristen er 4 uger fra  

 offentliggørelsen af afgørelsen.
Der henvises til planlovens § 60,  

 stk. 1  

6)                             .
 Krav om offentliggørelse gælder uanset om  

 regionplanmyndigheden har truffet afgørelse efter anmeldeordningen eller  

 efter  

 reglerne for screening i øvrigt.
Regionplanmyndighedens afgørelse  

 efter anmeldeordningen kan påklages til Naturklagenævnet for så vidt angår  

 retlige spørgsmål.
Der henvises til planlovens § 58 stk. 1, nr. 4.
 Regionplanmyndigheden  

 skal ikke offentliggøre en meddelelse efter bekendtgørelsens § 3a,  

 stk. 3, til anmelder om, at myndigheden vil fortsætte vurderingen af et  

 anmeldt projekt.
Miljøministeriet, den 7. juli 2003 Hans Chr.
Schmidt /Susanne Herfelt 1)  

 Bekendtgørelse nr. 428 af 2. juni 1999 om supplerende regler i medfør af lov  

 om  

 planlægning med senere ændringer (Samlebekendtgørelse).
 2)  

 Arbejdsdage er dage, der ikke er lørdage, søndage eller helligdage.
 3)  

 Direktiv 85/337/EØF og ændringer hertil ved direktiv 97/11/EF.
 4)  

 Af Samlebekendtgørelsens bilag 1, nr. 17, som senest er ændret ved  

 bekendtgørelse nr. 605 af 15. juli 2002 fremgår, at følgende er omfattet af  

 obligatorisk VVM-pligt:  

  

 a) Anlæg til husdyrproduktion, bortset fra anlæg udelukkende til produktion  

 af  

 slagtekyllinger, med en kapacitet for mere end 250 dyreenheder, dog 270  

 dyreenheder hvis mindst 90% af dyreenhederne stammer fra søer med tilhørende  

 smågrise til 30 kg.  

  

 b) Anlæg til produktion af slagtekyllinger med en kapacitet for mere end 210  

 DE.
 5)  

 Der kan læses mere om procedure for screening i: VVM-vejledning  om  

 visse  

 offentlige og private anlægs indvirkning på miljøet,  

    

 2001 (se særligt vejledningens bilag 1).
 6)  

 Lovbekendtgørelse nr. 763 af 11. september 2002 af lov om planlægning.
