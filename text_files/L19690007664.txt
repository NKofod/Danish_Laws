Ved kgl. resolution af 16. maj 1969 har Danmark  

 ratificeret en i London den 18. december 1968 undertegnet supplerende  

 protokol om ændring af den dansk-britiske overenskomst af 27. marts 1950 til  

 undgåelse af dobbeltbeskatning, jfr. udenrigsministeriets bekendtgørelse nr.  

 44 af 13. juli 1950 og efterfølgende bekendtgørelser, senest nr. 49 af 21.  

 maj 1968, Lovtidende C.
Protokollen har følgende ordlyd:
SUPPLERENDE PROTOKOL mellem regeringen i Kongeriget Danmark og regeringen i Det forenede  

 Kongerige Storbritannien og Nordirland om ændring af den den 27. marts 1950 i  

 London undertegnede overenskomst til undgåelse af dobbeltbeskatning og  

 forhindring af beskatningsunddragelse for så vidt angår indkomstskat, som  

 ændret ved den den 7. juli 1966 i London undertegnede protokol Regeringen i Kongeriget Danmark og regeringen i Det forenede Kongerige  

 Storbritannien og Nordirland:
der ønsker at afslutte en supplerende protokol om ændring af den mellem de  

 kontraherende parter den 27. marts 1950 i London undertegnede overenskomst  

 til undgåelse af dobbeltbeskatning og forhindring af beskatningsunddragelse  

 for så vidt angår indkomstskat, som ændret ved den den 7. juli 1966 i London  

 undertegnede protokol (herefter omtalt som "overenskomsten"); er blevet enige om følgende bestemmelser:
Artikel 1 Stk. 1  i artikel I i overenskomsten udgår og erstattes  

 af følgende:
 "1. De skatter, som er genstand for denne overenskomst, er:
indkomstskatterne til staten og kommunale indkomstskatter (herefter omtalt  

 som "dansk skat"); (herefter omtalt som "Det forenede Kongeriges skat")." Artikel 2 Litra (g) i stk. 1 i artikel II i overenskomsten udgår og erstattes af  

 følgende:
Artikel 3 Stk. 2  i artikel II i overenskomsten udgår og erstattes  

 af følgende:
"2. I tilfælde, hvor en indkomst i henhold til en bestemmelse i denne  

 overenskomst er fritaget for dansk skat, og en fysisk person i henhold til  

 den gældende lovgivning i Det forenede Kongerige kun er skattepligtig af den  

 pågældende indkomst for så vidt angår det beløb, som er overført til eller  

 modtaget i Det forenede Kongerige og ikke af det fulde beløb, skal den  

 fritagelse, som Danmark i henhold til denne overenskomst skal indrømme, kun  

 gælde den del af indkomsten, der er overført til eller modtaget i Det  

 forenede Kongerige." Artikel 4 Artikel V i overenskomsten udgår.
Artikel 5 Artikel VII i overenskomsten udgår og erstattes af følgende:
"Artikel VII 1. Udbytte, som udbetales af et selskab, der er  

 hjemmehørende i et af statsområderne, og som tilfalder en person, der er  

 bosiddende eller hjemmehørende i det andet statsområde, kan beskattes i dette  

 andet statsområde.
2. Sådant udbytte kan imidlertid også beskattes i det  

 statsområde, i hvilket det selskab, der udbetaler udbyttet, er hjemmehørende,  

 og i overensstemmelse med lovgivningen i dette statsområde, men den skat, der  

 pålægges, må ikke overstige 3. Udtrykket "udbytte" betyder i denne  

 artikel indkomst af aktier eller af andre rettigheder - bortset fra  

 gældsfordringer - til andel i fortjeneste, såvel som indkomst fra andre  

 selskabsrettigheder, der er sidestillet med indkomst fra aktier ved  

 skattelovgivningen i det statsområde, i hvilket det selskab, der foretager  

 udlodningen, er hjemmehørende, og omfatter også enhver anden indkomst  

 (bortset fra renter eller royalties, der er fritaget for skat i henhold til  

 artikel VIII eller artikel VIIIA i denne overenskomst), som i henhold til  

 lovgivningen i det statsområde, i hvilket selskabet, der udbetaler udbyttet,  

 er hjemmehørende, behandles som et udbytte eller en udlodning fra et selskab.
4. Bestemmelserne i stk. 1 og 2 i denne artikel finder  

 ikke anvendelse i tilfælde, hvor udbyttet tilfalder en person, der er  

 bosiddende eller hjemmehørende i det ene af statsområderne, såfremt denne  

 person har et fast driftssted i det andet statsområde, i hvilket det selskab,  

 der udbetaler udbyttet, er hjemmehørende, og de rettigheder, der er  

 grundlaget for udbetalingen af udbyttet, er direkte forbundne med en  

 forretningsvirksomhed, som finder sted gennem dette faste driftssted.
I så  

 fald skal bestemmelserne i artikel III i denne overenskomst finde anvendelse.
5. Såfremt udbyttet tilfalder en i Danmark bosiddende  

 eller hjemmehørende person, der ejer 10 pct. eller mere af den kategori af  

 aktier, hvoraf udbyttet udbetales, skal bestemmelserne i stk. 2 i denne  

 artikel om fritagelse for Det forenede Kongeriges skat ikke finde anvendelse  

 på udbyttet i det omfang, dette kun kan være udbetalt af overskud, som det  

 selskab, der udbetaler udbyttet, har indtjent, eller af anden indkomst, det  

 har modtaget, i en periode, der er afsluttet tolv måneder eller mere forud  

 for den afgørende dato.
Udtrykket "den afgørende dato" betyder i  

 dette stykke den dato, på hvilken den person, hvem udbyttet tilfalder, blev  

 ejer af 10 pct. eller mere af den omhandlede kategori af aktier.
 Dette stykke finder dog ikke anvendelse, såfremt den person, hvem udbyttet  

 tilfalder, godtgør, at aktierne blev erhvervet af bona fide  

 forretningsmæssige grunde og ikke først og fremmest med det formål at opnå de  

 i denne artikel indeholdte fordele.
6. I tilfælde, hvor et selskab, som er hjemmehørende i  

 et af statsområderne, oppebærer fortjeneste eller indkomst fra det andet  

 statsområde, kan dette andet statsområde ikke pålægge nogen skat på udbytte,  

 der udbetales af selskabet, tilfaldende personer, som ikke er bosiddende  

 eller hjemmehørende i dette andet statsområde, eller underkaste selskabets  

 ikke-udloddede fortjeneste nogen skat på ikke-udloddet fortjeneste, selv om  

 det udbetalte udbytte eller den ikke-udloddede fortjeneste helt eller delvis  

 består af fortjeneste eller indkomst hidrørende fra dette andet  

 statsområde." Artikel 6 Artikel VIII i overenskomsten udgår og erstattes af følgende:
"Artikel VIII 1. Rente, som oppebæres af og tilfalder en i det ene  

 af statsområderne bosiddende eller hjemmehørende person, må kun beskattes i  

 dette statsområde.
 2. Udtrykket "rente" betyder i denne artikel  

 indkomst af statsgældsbeviser, obligationer eller forskrivninger, hvad enten  

 de er sikrede ved pant eller ikke, og hvad enten de indeholder en ret til  

 andel i fortjeneste eller ikke, og andre fordringer af enhver art såvel som  

 enhver anden indkomst, der i henhold til skattelovgivningen i den stat, fra  

 hvilken indkomsten hidrører, er sidestillet med indkomst af pengelån.
3. Bestemmelserne i stk. 1 i denne artikel finder ikke  

 anvendelse i tilfælde, hvor renten tilfalder en person, der er bosiddende  

 eller hjemmehørende i det ene af statsområderne, såfremt denne person har et  

 fast driftssted i det andet statsområde, og fordringen, hvorfra renten  

 hidrører, er direkte forbundet med en forretningsvirksomhed, som finder sted  

 gennem dette faste driftssted.
I så fald skal bestemmelserne i artikel III i  

 denne overenskomst finde anvendelse.
 4. Enhver bestemmelse i lovgivningen i et af  

 statsområderne, som kun angår rente, der betales til et ikke-hjemmehørende  

 selskab, med eller uden yderligere krav, eller som kun angår rentebetalinger  

 mellem forbundne selskaber med eller uden yderligere krav, må ikke anvendes  

 med den virkning, at rente, der betales til et selskab, der er hjemmehørende  

 i det andet statsområde, lades ude af betragtning som fradrag ved opgørelsen  

 af den skattepligtige fortjeneste for det selskab, der betaler renten, som om  

 det var et udbytte eller en udlodning.
5. Stk. 1 i denne artikel finder ikke anvendelse på  

 rente af nogen art af fordringer, der er genstand for handel på en fondsbørs,  

 såfremt den person, hvem renten tilfalder, er bosiddende eller hjemmehørende  

 i Danmark og 6. I tilfælde, hvor en særlig forbindelse mellem den,  

 der erlægger renten, og den, hvem renten tilfalder, eller mellem disse  

 personer og en tredje person, har bevirket, at den erlagte rente set i  

 forhold til den fordring, for hvilken den er erlagt, overstiger det beløb,  

 som ville være blevet aftalt, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidstnævnte beløb.
I så fald skal den overskydende del af det erlagte beløb  

 kunne beskattes i overensstemmelse med lovgivningen i hvert af statsområderne  

 under behørig hensyntagen til de øvrige bestemmelser i denne overenskomst.
7. Bestemmelserne i denne artikel finder ikke  

 anvendelse, såfremt fordringen, med hensyn til hvilken renten betales, er  

 blevet stiftet eller transporteret hovedsageligt med det formål at opnå  

 fordel af denne artikel og ikke af bona fide forretningsmæssige grunde." Artikel 7 Følgende nye artikel indsættes umiddelbart efter artikel VIII i  

 overenskomsten:
"Artikel VIIIA 1. Royalties, som oppebæres af og tilfalder en i det  

 ene af statsområderne bosiddende eller hjemmehørende person, må kun beskattes  

 i dette statsområde.
 2. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at benytte enhver forfatterret, enhver ret til  

 kunstnerisk eller videnskabeligt arbejde (herunder spillefilm og film eller  

 bånd til radio- eller fjernsynsudsendelser), ethvert patent, varemærke,  

 mønster eller model, tegning, hemmelig formel eller fremstillingsmetode,  

 eller for anvendelsen af eller retten til at benytte industrielt, kommercielt  

 eller videnskabeligt udstyr, eller for oplysninger om industrielle,  

 kommercielle eller videnskabelige erfaringer.
3. Bestemmelserne i stk. 1 i denne artikel finder ikke  

 anvendelse i tilfælde, hvor royalties tilfalder en person, der er bosiddende  

 eller hjemmehørende i det ene af statsområderne, såfremt denne person har et  

 fast driftssted i det andet statsområde, og den rettighed eller ejendom, som  

 ligger til grund for de nævnte royalties, er direkte forbundet med en  

 forretningsvirksomhed, der finder sted gennem dette faste driftssted.
I så  

 fald skal bestemmelserne i artikel III i denne overenskomst finde anvendelse.
4. Enhver bestemmelse i lovgivningen i et af  

 statsområderne, som bestemmer, at royalties, der betales af et selskab, skal  

 lades ude af betragtning som fradrag ved opgørelsen af selskabets  

 skattepligtige fortjeneste, som om det var en udlodning, må ikke bringes i  

 anvendelse på royalties, som betales til en person, der er bosiddende eller  

 hjemmehørende i det andet statsområde.
Den foregående sætning finder dog ikke  

 anvendelse på royalties, som oppebæres af og tilfalder et selskab, der er  

 hjemmehørende i det andet statsområde, i tilfælde, hvor:
5. I tilfælde, hvor en særlig forbindelse mellem den,  

 der erlægger royalties, og den, hvem de nævnte royalties tilfalder, eller  

 mellem disse personer og en tredje person, har bevirket, at de erlagte  

 royalties set i forhold til den anvendelse, rettighed eller oplysning, for  

 hvilken de er erlagt, overstiger det beløb, som ville være blevet aftalt,  

 såfremt den nævnte forbindelse ikke havde foreligget, skal bestemmelserne i  

 denne artikel alene finde anvendelse på det sidstnævnte beløb.
I så fald skal  

 den overskydende del af det erlagte beløb kunne beskattes i overensstemmelse  

 med lovgivningen i hvert af statsområderne under behørig hensyntagen til de  

 øvrige bestemmelser i denne overenskomst." Artikel 8 Artikel XVI i overenskomsten udgår og erstattes af følgende:
"Artikel XVI 1. Fysiske personer, der er bosiddende i Danmark, skal  

 - med den af stk. 3 i denne artikel følgende undtagelse - være berettiget til  

 de samme personlige begunstigelser, lempelser og nedsættelser med hensyn til  

 Det forenede Kongeriges skat som britiske undersåtter, der ikke er bosiddende  

 i Det forenede Kongerige.
 2. Fysiske personer, der er bosiddende i Det forenede  

 Kongerige, skal - med den af stk. 3 i denne artikel følgende undtagelse -  

 være berettiget til de samme personlige begunstigelser, lempelser og  

 nedsættelser med hensyn til dansk skat som danske statsborgere, der ikke er  

 bosiddende i Danmark.
3. Intet i denne overenskomst skal berettige en fysisk  

 person, der er bosiddende i et af statsområderne, og hvis indkomst fra det  

 andet statsområde udelukkende består af udbytte, rente eller royalties (eller  

 udelukkende af nogen kombination heraf), til de personlige begunstigelser,  

 lempelser og nedsættelser af den i denne artikel omhandlede art med hensyn  

 til beskatningen i det andet statsområde." Artikel 9 Stk. 2  og 3 i artikel XVII i overenskomsten udgår og  

 erstattes af følgende:
 "2. I overensstemmelse med bestemmelserne i Det forenede Kongeriges  

 lovgivning om indrømmelse af fradrag i Det forenede Kongeriges skat af skat,  

 der er pålignet i et statsområde uden for Det forenede Kongerige (hvilket  

 ikke skal indvirke på det heri indeholdte almindelige princip):
 3. (a) Skat, der i Det forenede Kongerige efter dettes  

 lovgivning og i overensstemmelse med denne overenskomst - enten ved direkte  

 påligning eller ved indeholdelse - opkræves af fortjeneste, indkomst eller  

 skattepligtige gevinster fra kilder i Det forenede Kongerige (såfremt  

 indkomsten består af udbytte dog ikke den skat, der opkræves af den  

 fortjeneste, af hvilken udbyttet er udbetalt) skal tillades fradraget i den  

 danske skat, der skal svares af samme fortjeneste, indkomst eller  

 skattepligtige gevinst.
Artikel 10 Stk. 4  i artikel XIX i overenskomsten udgår og  

 erstattes af følgende:
 "4. Intet i denne artikel skal kunne fortolkes som forpligtende noget  

 af statsområderne til at tilstå fysiske personer, der ikke er bosiddende i  

 det pågældende statsområde, nogen af de personlige skattemæssige  

 begunstigelser, lempelser og nedsættelser, som tilstås der bosiddende fysiske  

 personer, eller til at give nogen fritagelse for skat i et af statsområderne  

 med hensyn til udbytte, der udbetales til et selskab, der er hjemmehørende i  

 det andet statsområde.
4A.
Hvor det med hensyn til beskatningen i Det forenede Kongerige i  

 henhold til Det forenede Kongeriges Finanslov af 1965 skal afgøres, om et  

 selskab er "a close company", skal udtrykket "recognised stock  

 exchange" også omfatte Københavns Fondsbørs." Artikel 11 Artikel XXII i overenskomsten udgår og erstattes af følgende:
"Artikel XXII Denne overenskomst skal forblive i kraft, indtil den opsiges af en af de  

 høje kontraherende parter.
Hver af de høje kontraherende parter kan opsige  

 overenskomsten ved ad diplomatisk vej at give meddelelse om ophør mindst seks  

 måneder før udgangen af et kalenderår efter året 1971. I så fald skal  

 overenskomsten ophøre at have virkning:
for så vidt angår dansk skat fra og med det skatteår, der begynder på  

 eller efter den 1. januar i det kalenderår, der følger umiddelbart efter det  

 år, hvori meddelelsen er givet." Artikel 12 1. Denne supplerende protokol, som skal udgøre en  

 integrerende del af overenskomsten, skal ratificeres, og  

 ratifikationsinstrumenterne skal udveksles i København snarest muligt.
 2. Denne supplerende protokol skal træde i kraft efter  

 udløbet af tredive dage efter den dag, på hvilken ratifikationsinstrumenterne  

 er udvekslet, og skal derefter have virkning:
og for så vidt angår dansk skat fra og med det skatteår, der begynder på  

 eller efter den 1. april 1968.
 3. Såfremt en bestemmelse i overenskomsten ville  

 medføre en større fritagelse for skat end den, der følger af overenskomsten  

 som ændret ved denne supplerende protokol, skal - med den af stk. 4 i denne  

 artikel følgende undtagelse - den pågældende bestemmelse fortsat have  

 virkning for ethvert skatteår eller finansår, der er begyndt før  

 ikrafttrædelsen af denne supplerende protokol.
 4. Bestemmelserne i denne artikels stk. 2 (a) og (b)  

 og stk. 3 finder ikke anvendelse med hensyn til udbytte, men bestemmelserne i  

 overenskomsten som ændret ved denne supplerende protokol skal have virkning -  

 og bestemmelserne i overenskomsten før ændring ved denne supplerende protokol  

 skal ophøre at have virkning - med hensyn til udbytte, der kan udbetales fra  

 og med ikrafttrædelsesdatoen for denne supplerende protokol.
 Til bekræftelse heraf ...............
Erling Kristiansen /Poul Hartling (* 1) Denne bekendtgørelse er udvidet til også at omfatte Færørne, jfr.  

 bekg. nr. 60 af 9/7 1971 (se St 87).
