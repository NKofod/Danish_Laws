Landsskatteretskendelse vedr.
Omkostningsgodtgørelse   

 sagkyndig bistand - medholdsvurdering Klagen skyldes, at regionen ikke fuldt ud har  

 imødekommet klagerens anmodning om omkostningsgodtgørelse for udgifter til  

 sagkyndig bistand i forbindelse med en klage til skatteankenævnet, da  

 klageren  

 ikke er anset for at have fået medhold i overvejende grad.
Landsskatterettens afgørelse Regionens afgørelse  

 stadfæstes.
Sagens oplysninger Klageren selvangav fradrag  

 for arbejdsværelse i hjemmet med 10.892 kr. i 2001, 10.937 kr. i 2002 og  

 10.919  

 kr. i 2003. I sin opgørelse af fradraget havde klageren medregnet en  

 forholdsmæssig andel på 10, 14 % af følgende udgifter:
2001 2002 2003 Ejendomsværdiskat 2.466 2.466 2.360 Afdrag på lån/husleje 68.824 64.176 60.768 El 7.546 8.045 11.377 Varme 17.400 21.600 21.400 Vand 2.427 3.440 2.738 Renovation 3.510 3.890 3.841 Forsikring 2.250 2.250 2.202 Ejendomsskat 2.997 2.997 2.997 Udgifter i alt 107.420 107.864 107.683 Skatteforvaltningen godkendte  

 alene et skønsmæssigt fradrag for klagerens udgifter til lys, varme, slitage  

 mv. forbundet med udførelse af arbejde i hjemmet med 1.500 kr. i hvert af  

 indkomstårene 2001, 2002 og 2003. Skatteforvaltningen fandt ikke, at der  

 krævedes et særligt indrettet arbejdsværelse til udførelse af klagerens  

 arbejdsopgaver.
Skatteforvaltningen forhøjede således klagerens  

 skattepligtige  

 indkomst med 9.391 kr. i 2001, 9.471 kr. i 2002 og 9.419 kr. i 2003.
Klagerens repræsentant  

 påklagede skatteforvaltningens afgørelse til skatteankenævnet med påstand om,  

 at skatteansættelserne for de omhandlede indkomstår blev nedsat til det  

 selvangivne.
Skatteankenævnet godkendte i sin afgørelse fradrag for udgifter  

 til arbejdsværelse i hjemmet med 3.084 kr. i 2001, 3.560 kr. i 2002 og 3.867  

 kr. i 2003. Skatteankenævnet opgjorde fradraget således:
2001 2002 2003 Erhvervsmæssigt fradrag for  

 el og varme (ligningsmæssigt fradrag) 2.530 kr.
 3.006 kr.
 3.324 kr.
Erhvervsmæssigt fradrag for  

 ejendomsskat (fradrag i kapitalindkomst) 304 kr.
 304 kr.
 304 kr.
Erhvervsmæssigt nedslag i  

 ejendomsværdiskat 250 kr.
 250 kr.
 239 kr.
 Skatteankenævnet afgav  

 følgende udtalelse til brug for ansøgning om omkostningsgodtgørelse:
Skatteankenævnets afgørelse  

 kan anses som medhold i overvejende grad.
Dette begrundes med, at der er  

 givet  

 medhold i klageforhold af principiel betydning. Klagerens revisor har anmodet  

 om fuld omkostningsgodtgørelse for en udgift på 16.812,50 kr. til sagkyndig  

 bistand i forbindelse med klagen til skatteankenævnet vedrørende  

 indkomstårene  

 2001, 2002 og 2003.
Regionens afgørelse Regionen har alene godtgjort  

 50 % af klagerens udgifter til sagkyndig bistand i forbindelse med klagen til  

 skatteankenævnet over skatteansættelserne for 2001, 2002 og 2003.
Klageren har ved klagen til  

 skatteankenævnet hverken opnået fuldt medhold eller medhold i overvejende  

 grad,  

 idet skatteankenævnets afgørelse ikke er principiel.
Klageren er derfor alene  

 berettiget til omkostningsgodtgørelse med 50 %, jf. skattestyrelseslovens §  

 33  

 A, stk. 1.
Klagerens påstand og argumenter Klagerens repræsentant har  

 fremsat påstand om, at klageren er berettiget til omkostningsgodtgørelse med  

 100 % af udgiften til sagkyndig bistand i forbindelse med klagen til  

 skatteankenævnet.
Det fremgår klart af  

 skatteankenævnets afgørelse, at der er givet fuldt medhold i klagepunktet,  

 idet  

 skatteankenævnet har anført, at der er fradrag for udgift til arbejdsværelse  

 i  

 hjemmet.
Klagerens argumentation for skatteankenævnet vedrørte også kun  

 spørgsmålet om fradrag for arbejdsværelse og ikke den beløbsmæssige  

 opgørelse.  

 Skatteankenævnet anfører endvidere i udtalelse til omkostningsgodtgørelse, at  

 skatteankenævnets afgørelse kan anses som medhold i overvejende grad.
Der er således givet fuldt  

 medhold i klagepunktet ved skatteankenævnet.
Klageren er derfor efter  

 skattestyrelseslovens § 33 A, stk. 1, berettiget til fradrag for 100 % af de  

 afholdte omkostninger til sagkyndig bistand.
Landsskatterettens bemærkninger og begrundelse Af skattestyrelseslovens § 33  

 A, stk. 1, (nu skatteforvaltningslovens § 52, stk. 1) fremgår følgende:
Der ydes en godtgørelse på  

 50 pct. af de udgifter, som en person omfattet af § 33 B ifølge regning skal  

 betale eller har betalt til sagkyndig bistand m.v. som nævnt i § 33 C i de  

 sager, som er nævnt i § 33 D.
Dog ydes en godtgørelse på 100 pct., såfremt  

 den  

 pågældende person i sagen har fået medhold eller medhold i overvejende  

 grad. Bestemmelsen fik sin  

 nuværende formulering ved lov nr. 388 af 6. juni 2002, hvor blandt andet  

 bestemmelsens  

 2. pkt. om godtgørelse på 100 % blev indført.
 Af bemærkningerne til denne  

 lov (Folketingstidende 2001/2002, 2. samling, L54) fremgår blandt andet  

 følgende:
Såvel de administrative  

 klageinstansers udtalelse om medholdsgraden som told- og skatteforvaltningens  

 medholdsvurdering, herunder den samlede medholdsvurdering, må foretages på  

 baggrund af en skønsmæssig vurdering af betydningen af såvel målelige som  

 ikke-målelige forhold i sagen.
Antallet af klagepunkter er ikke i sig selv  

 afgørende.
Der kan ikke i alle tilfælde  

 tages udgangspunkt i selve den konkrete sags beløbsmæssige betydning for den  

 skatte- eller afgiftspligtige.
Hvis sagen således er af principiel betydning  

   

 ikke alene for behandlingen af tilsvarende spørgsmål for andre år for den  

 pågældende skatte- og afgiftspligtige, men også generelt for retstilstanden  

 på  

 området  må dette moment tillægges vægt.
I vurderingen kan bl.a. indgå ·  

  

 	  

 sagsgenstandens beløbsmæssige værdi ·  

  

 	  

 på hvilket niveau i det administrative  

 klagesystem eller ved domstolene  

 sagen  

 er afgjort ·  

  

 	  

 sagens eventuelle vidererækkende betydning  

 for den skatte- og afgiftspligtige eller for retstilstanden på området i  

 øvrigt ·  

  

 	  

 udgifterne til den sagkyndiges behandling  

 af sagen på det pågældende punkt (punktets tyngde). Vurderingen af, om der er  

 givet medhold i overvejende grad, skal således ikke i alle tilfælde alene  

 foretages på grundlag af en beløbsmæssig opgørelse.
Der skal tillige henses  

 til, om afgørelsen for den pågældende klager har betydning for  

 indkomstopgørelsen for andre indkomstår, og/eller om afgørelsen generelt har  

 betydning for retstilstanden på området.
 Klageren har ikke  

 beløbsmæssigt fået medhold i overvejende grad.
En skatteankenævnsafgørelse  

 kan som udgangspunkt ikke antages generelt at have betydning for  

 retstilstanden  

 på området.
Der er i dette tilfælde intet grundlag for at fravige dette  

 udgangspunkt.
Derimod må skatteankenævnets afgørelse antages at kunne få  

 betydning for klagerens indkomstopgørelser for fremtidige indkomstår.
 Denne fremtidige betydning  

 for klagerens indkomstansættelser kan imidlertid ikke opveje, at  

 skatteankenævnet  

 i sin afgørelse beløbsmæssigt kun godkendte fradrag for gennemsnitligt mindre  

 end 25 % af det fradrag, som klageren havde fremsat påstand om fradrag for.
 Klageren kan derfor ikke  

 anses for at have fået medhold i overvejende grad, og det er derfor med  

 rette,  

 at der alene er godkendt godtgørelse for 50 % af udgifterne til sagkyndig  

 bistand.
 Den påklagede afgørelse  

 stadfæstes hermed.
