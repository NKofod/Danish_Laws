 Cirkulæreskrivelse om ulovlig hjemmeslagtning mv.
(Til samtlige politimestre og politidirektøren i  

 København) Under de senere års debat om rituelle slagtninger er der  

 fremkommet oplysninger om, at der foregår illegale slagtninger uden  

 forudgående  

 bedøvelse, ligesom der fortsat foregår ulovlige hjemmeslagtninger i øvrigt.
 På den baggrund skal Justitsministeriet henlede opmærksomheden  

 på følgende:
1.  

  

 Ifølge  

 dyreværnslovens § 1 skal dyr behandles forsvarligt og beskyttes bedst muligt  

 mod smerte, lidelse, angst, varigt men og væsentlig ulempe.
Efter samme lovs  

 §  

 13, stk. 1, skal den, der vil aflive et dyr, sikre sig, at dyret aflives så  

 hurtigt og så smertefrit som muligt, og aflivning ved drukning må ikke finde  

 sted.
 I medfør af dyreværnslovens § 13, stk. 2, kan justitsministeren  

 fastsætte nærmere regler om aflivning af dyr, herunder regler om slagtning.
2.  

  

 Sådanne regler er  

 fastsat i Justitsministeriets bekendtgørelse nr. 1037 af 14. december 1994 om  

 slagtning og aflivning af dyr med senere ændringer.
I bekendtgørelsens  

 kapitel  

 3 stilles særlige krav til slagtning på slagterier, mens kapitel 4 regulerer  

 slagtning  

 uden for slagterierne for så vidt angår nærmere anførte dyrearter.
Ved slagtning af dyr uden for slagterier skal dyrene bedøves  

 inden afblødning eller aflives omgående.
I den forbindelse skal reglerne i  

 bekendtgørelsens kapitel 9 om "Bedøvelses- og aflivningsmetoder, der  

 skal  

 anvendes ved slagtning af dyr", altid iagttages.
Fjerkræ - bortset fra  

 strudsefugle - kan dog også aflives ved dislokation af halsen, jf. § 11, stk.  

 2.
Det er således ikke tilladt at slagte dyr uden forudgående  

 bedøvelse uden for slagterier.
Slagtning af husdyr uden forudgående bedøvelse  

 efter jødisk eller muslimsk ritus er kun tilladt på eksportautoriserede  

 slagterier og kun under overholdelse af betingelserne i bekendtgørelsens § 7.
 Herudover fremgår det af bekendtgørelsens § 13, stk. 1, at  

 slagtning eller aflivning af visse dyr kun må foretages af dyrlæger,  

 slagtere,  

 personer med jagttegn eller andre personer, der har modtaget uddannelse i  

 slagtning eller aflivning.
 Overtrædelse af disse regler straffes med bøde eller hæfte, jf.  

 bekendtgørelsens § 68, stk. 1.
 3.  

  

 Regler om  

 hjemmeslagtning af dyr findes desuden i lov nr. 343 af 14. maj 1992 om kød  

 (kødloven) med senere ændringer.
 Hovedreglen er, at slagtning, opskæring mv. kun må finde sted på  

 en virksomhed, der er godkendt eller autoriseret af landbrugsministeren, jf.  

 lovens § 5, stk. 1.
 Adgangen til hjemmeslagtning findes i lovens § 3, stk. 1, som  

 har følgende ordlyd:
 »På ejendomme, hvor dyrehold er tilladt, kan ejendommens ejer  

 eller bruger uanset § 5, stk. 1, foretage slagtning og efterfølgende  

 slagtemæssig behandling af egne dyr til forbrug i egen husholdning. ...«.
 Nødslagtning af syge eller tilskadekomne dyr kan imidlertid  

 altid foretages på stedet, når det er nødvendigt af dyreværnsmæssige grunde,  

 jf. kødlovens § 4.
 Om reglerne for behandling af slagteaffald henvises til  

 bekendtgørelse nr. 612 af 17. juli 1995 om bortskaffelse og forarbejdning af  

 animalsk affald og om fremstilling af dyrefoder med animalsk indhold  

 (destruktionsbekendtgørelsen), som ændret ved bekendtgørelse nr. 268 af 10.  

 april 1997.
 Slagteaffald fra hjemmeslagtninger skal herefter nedgraves i  

 tilstrækkelig dybde til, at kødædende dyr ikke kan grave kadaverne eller  

 affaldet op.
 Nedgravningen skal forestås af den person, der har fået slagtet  

 dyrene til eget forbrug, og nedgravningen skal finde sted på den pågældendes  

 ejendom, jf. bekendtgørelsens § 6, stk. 3, som er en undtagelse fra  

 hovedreglen  

 i stk. 1, om, at højrisikostoffer som udgangspunkt skal afleveres til  

 godkendt  

 destruktionsvirksomhed.
 Overtrædelse af reglerne om hjemmeslagtning straffes med bøde,  

 jf. kødlovens § 27, stk. 1. Straffen kan dog stige til hæfte eller fængsel i  

 indtil 1 år, hvis overtrædelsen er sket forsætligt eller ved grov uagtsomhed,  

  

 og  

  

 der ved overtrædelsen  

  

 enten  

  

 er voldt skade på sundheden eller  

 fremkaldt fare herfor  

  

 eller  

  

 er opnået  

 eller tilsigtet en økonomisk fordel for den pågældende selv eller andre, jf.  

 §  

 27, stk. 2.
 4.  

  

 Justitsministeriets  

 cirkulæreskrivelse af 9. december 1965 ophæves.
