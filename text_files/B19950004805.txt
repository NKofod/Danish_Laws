§ 1 I bekendtgørelse nr. 1134 af 15. december 1992 om radioaktive lægemidler,  

 som ændret ved bekendtgørelse nr. 1190 af 23. december 1993 og bekendtgørelse  

 nr. 733 af 10. august 1994, affattes § 9, stk. 3 og 4, således:
 »Stk. 3.  Radioaktive lægemidler, der er optaget i  

 Sundhedsstyrelsens specialitetsregister efter reglerne i den bekendtgørelse,  

 der er nævnt i stk. 2, skal inden den 1. februar 1996 revurderes efter  

 reglerne i nærværende bekendtgørelse.
Stk. 4.  Rettighedshavere til radioaktive lægemidler,  

 som den 1. januar 1993 lovligt kunne forhandles eller udleveres uden  

 registrering i medfør af den bekendtgørelse, der er nævnt i stk. 2, og som  

 inden den 1. januar 1993 havde ansøgt om registrering, kan - uanset stk. 2 -  

 lovligt forhandle eller udlevere de radioaktive lægemidler, der er omfattet  

 af ansøgningen, efter hidtil gældende regler indtil den 1. februar 1996,  

 medmindre de inden da opnår en markedsføringstilladelse fra  

 Sundhedsstyrelsen.
Afslår Sundhedsstyrelsen ansøgningen, kan lægemidlet dog  

 ikke lovligt forhandles eller udleveres her i landet fra det tidspunkt, hvor  

 afslaget er kommet frem til ansøgeren.« § 2 Bekendtgørelsen træder i kraft den 1. februar 1995.
