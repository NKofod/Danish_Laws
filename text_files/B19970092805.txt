 I medfør af § 49 a, stk. 2, § 49 b, stk. 4, § 49 d, stk. 6 og § 95, stk. 3  

 i lov om social bistand, jf. lovbekendtgørelse nr. 110 af 26. februar 1996,  

 som ændret bl.a. ved lov nr. 1188 af 18. december 1996 og lov nr. 459 af 10.  

 juni 1997, fastsættes:
 § 1.  Fleksjob efter bistandslovens § 49 a - § 49 c og  

 individuelt beskyttede enkeltpladser til personer, der modtager social  

 pension, efter bistandslovens § 91, stk.1 og § 94, stk.1, kan ikke oprettes  

 på skibsværfter omfattet af Rådets direktiv af 21. december 1990 om støtte  

 til skibsbygningsindustrien (90/684/EØF) eller inden for områder, der er  

 omfattet af Traktaten om Det Europæiske Kul- og Stål Fællesskab (EKSFT).
 § 2.  Arbejdsgivers løntilskud til personer i fleksjob  

 nedsættes med det beløb, som arbejdsgiver modtager fra kommunen efter lov om  

 dagpenge ved sygdom eller fødsel i forbindelse med fravær på grund af sygdom  

 eller fødsel.
 Stk. 2.  En arbejdsgiver, der betaler løn under sygdom  

 eller fødsel til personer i fleksjob, skal orientere kommunen herom fra 1.  

 fraværsdag eller snarest herefter.
 § 3.  Ledighedsydelsen kan højest udgøre et månedligt  

 beløb på 9.555 kr. svarende til 82 pct. af arbejdsløshedsdagpengenes højeste  

 beløb.
 § 4.  Bekendtgørelsen træder i kraft den 1. januar  

 1998.
 Stk.2.  Samtidig bortfalder Socialministeriets  

 bekendtgørelse nr. 1190 af 17. december 1996.
 Stk.3.  Individuelt beskyttede enkeltpladser til  

 personer, der ikke modtager social pension og individuelt beskyttede  

 enkeltpladser til personer, der modtager social pension, der er oprettet  

 inden den 1. januar 1997 inden for de områder, der er nævnt i § 1, kan ikke  

 genbesættes ved ledighed.
