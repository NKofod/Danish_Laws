 I medfør af § 174, stk. 6, i lov nr. 381 af 10. juni 1997 om byfornyelse  

 fastsættes:
 § l.  Bekendtgørelsen gælder for byggeri, der er  

 omfattet af Byggeskadefonden vedrørende Bygningsfornyelse (BvB).
§ 2.  Ejeren skal inden 1 måned efter afleveringen af  

 byggeriet oplyse BvB om datoen for afleveringen.
Ved private andelsboliger  

 opført væsentligt i bygherrens eget regi oplyses skæringsdagen for byggeriets  

 overgang fra anlæg til drift inden 1 måned efter skæringsdagen.
 § 3.  Ejeren skal inden 2 måneder efter  

 afleveringen/skæringsdagen fremsende dokumentation for det gennemførte  

 byggeri til en af BvB anvist bygningssagkyndig.
§ 4.  BvB skal forestå eftersyn af byggeriet og  

 afholde udgiften derved.
Der foretages to eftersyn:
For byggeri opdelt i etaper kan eftersyn foretages på et tidligere  

 tidspunkt, såfremt det skønnes hensigtsmæssigt med en samlet vurdering af 2  

 eller flere etaper.
For private andelsboliger opført væsentligt i bygherrens  

 eget regi beregnes de nævnte frister fra skæringsdagen.
 Stk. 2.  De to eftersyn afsluttes med afgivelse af  

 rapporter, jf. § 7.
 Stk. 3.  Eftersyn består i en systematisk, byggeteknisk  

 gennemgang af byggeriet med det formål at beskrive og vurdere dets tilstand,  

 herunder registrere svigt og skader og om muligt belyse årsagerne hertil.
 Stk. 4.  Eftersyn skal omfatte prøver af  

 betonkonstruktioner, der er udsat for vejrliget, i de tilfælde, hvor det ikke  

 er dokumenteret, at den anvendte beton svarer til basisbetonbeskrivelsen.
 Stk. 5.  BvB drager omsorg for, at udgiften til eftersyn  

 inden for en 3-års periode i gennemsnit ikke overstiger 2/3 af det indbetalte  

 bidrag.
 § 5.  Eftersyn foretages af en bygningssagkyndig med  

 erfaring i bygningseftersyn og byggeprojektering.
 Stk. 2.  Den bygningssagkyndige må ikke have medvirket  

 ved opførelsen, ombygningen eller driften af det byggeri, der skal efterses.  

 Dette gælder for et selskab, for ansatte i selskabet og for personer, der  

 selvstændigt eller som tidligere ansatte i et andet selskab har medvirket ved  

 opførelsen, ombygningen eller driften.
Stk. 3.  5-års eftersyn må ikke foretages af den  

 bygningssagkyndige, der har foretaget 1-års eftersyn af byggeriet.
Stk. 2, 2.  

 pkt. finder tilsvarende anvendelse.
Stk. 4 .  Den bygningssagkyndige er over for BvB  

 ansvarlig efter dansk rets almindelige erstatningsregler for fejl og  

 forsømmelser ved opgavens løsning.
Ansvaret kan ved aftale begrænses  

 beløbsmæssigt.
Ansvaret ophører 5 år efter afgivelsen af eftersynsrapporten  

 til BvB.
 Stk. 5.  BvB kan bestemme, at 5-års eftersynet foretages  

 af BvBs eget bygningssagkyndige personale, der opfylder betingelserne for at  

 blive bygningssagkyndig i § 5, stk. 1. Bestemmelser i denne bekendtgørelse  

 vedrørende den bygningssagkyndige gælder i så tilfælde for fonden.
 Stk. 6.  Retstvister efter stk. 4 kan indbringes for  

 Voldgiftsretten for bygge- og anlægsvirksomhed.
 § 6.  BvB orienterer ejeren om eftersyn senest 2  

 måneder før påbegyndelsen.
 Stk. 2.  Ejeren er forpligtet til at meddele BvB enhver  

 oplysning om byggeriets opførelse og drift, som er nødvendig for  

 gennemførelsen af eftersyn, jf. § 175 i lov om byfornyelse.
Stk. 3.  Ejeren skal sikre, at den bygningssagkyndige  

 eller BvBs personale har adgang til byggeriet samt har mulighed for at udtage  

 prøver og gennemføre målinger i nødvendigt omfang.
BvB afholder udgifterne  

 til efterreparationer, som er nødvendige som følge af det gennemførte  

 eftersyn.
§ 7.  Ejeren underretter lejerne om eftersyns  

 påbegyndelse.
Inden eftersyn påbegyndes er ejeren forpligtet til at indhente  

 alle oplysninger af betydning for eftersyn hos lejerne og meddele disse til  

 BvB.
 § 8.  Den bygningssagkyndige udarbejder rapporter om  

 eftersyn, som afgives til BvB inden for de frister, der angives i § 4, stk.  

 1.
Stk. 2.  Rapporterne skal indeholde en beskrivelse af de  

 foretagne eftersyn samt en fortegnelse over konstaterede svigt og skader.  

 Rapporterne skal endvidere indeholde en beskrivelse og vurdering af  

 bygningstilstanden, herunder vedligeholdelsestilstanden.
Uvæsentlige forhold  

 skal ikke omtales i rapporterne.
§ 9.  BvB sender efter gennemgang af rapporterne en  

 kopi heraf til ejeren vedlagt en fortegnelse over konstaterede svigt og  

 skader.
Kopi af fortegnelsen sendes samtidig til kommunen.
Fortegnelsen skal  

 opstilles systematisk efter bygningsdele og indeholde følgende oplysninger:
 § 10.  BvB fastsætter nærmere retningslinier for  

 gennemførelse af eftersyn, jf. § 4, stk. l, samt om eftersynsrapporternes  

 form og indhold.
 § 11 .  Bekendtgørelsen træder i kraft den l. januar  

 1998.
Boligministeriet, den 17. december 1997 p.m.v.
 e.b.
