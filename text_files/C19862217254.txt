 Oversigt:
 Gymnasiale suppleringskursus Matematik 2 .
 Tilrettelæggelse: Halvårskursus med 10 timer om ugen eller som forsøg som  

 helårskursus med 5 timer om ugen (ialt ca. 200 timer).
 Forudsætninger: Svarende til matematik som tilvalgsfag på hf.
 Gymnasiale suppleringskursus Matematik 3 .
 Tilrettelæggelse: Helårskursus med 12 timer om ugen (ialt ca. 480 timer).
 Forudsætninger: Svarende til matematik som fællesfag på hf eller matematik  

 på sproglig linje.
 Gymnasiale suppleringskurser for flygtninge, matematisk-fysisk  linie.
 Tilrettelæggelse: Helårskursus med 5 timer om ugen (i alt ca. 200 timer).
 Forudsætninger: Niveau i matematik, der svarer til matematik på matematisk  

 linje (jvf. optagelsesbetingelser).
 Matematik på niveau med matematisk-fysisk studentereksamen ved  

  enkeltfagskurser .
 Tilrettelæggelse: Helårskursus (i alt ca. 192 timer).
 Forudsætninger: Svarende til matematik som tilvalgsfag på hf.
 Matematik på matematisk-fysisk studentereksamensniveau ved  gymnasiale  

 suppleringskurser mv.
 Formålet med undervisningen er, at kursisterne opnår kundskaber i  

 matematik, der ligger på samme niveau som for studenter fra gymnasiets  

 matematisk-fysiske gren, således at kursisterne på lige fod med disse kan  

 påbegynde uddannelser, hvori matematik indgår.
Kursisterne skal dels erhverve større fortrolighed med matematisk  

 tankegang og metode, herunder abstrakte begrebsdannelser og bevisførelse,  

 dels opnå en sikker beherskelse af et større antal metoder og teknikker og af  

 anvendelsen af disse til problemløsning.
Undervisningen omfatter (nogle af -  

 jvf. afsnittet »Undervisningens tilrettelæggelse« s. 3-4) følgende  

 punkter:
1. Tal, ligninger og uligheder.
Hele, rationale og  

 reelle tal og forskellige repræsentationer af disse.
Regneregler for  

 rationale og reelle tal.
Numerisk værdi.
Regning med potenser og rødder.  

 Procentregning.
Løsning af åbne udsagn.
Løsning af ligninger af 1. og 2. grad samt af to  

 ligninger med to ubekendte og tre ligninger med tre ubekendte.
2. Plan- og rumgeometri.
Koordinatsystemet.
Vektor i  

 planen og rummet, vektorers koordinater.
Regning med vektorer, herunder  

 skalarprodukt af to vektorer.
Tværvektor, vektorprodukt.
Projektion af vektor  

 på vektor.
Analytisk beskrivelse af punktmængder i planen herunder linje, cirkel og  

 halvplan.
Afstand mellem punkter og mellem punkt og linje.
Skæring mellem  

 linjer og mellem linje og cirkel.
Sinus, cosinus og tangens.
Beregning af  

 sider og vinkler i trekanter.
Areal af trekant og parallellogram.
Analytisk beskrivelse af punktmængder i rummet, herunder ret linje, plan og kugleflade.
Afstand, vinkel og skæring mellem to punktmængder i rummet.
3. Funktioner.
Funktion, sammensat og invers funktion,  

 forskellige måder at fastlægge en funktion på, det generelle  

 afbildningsbegreb.
 Lineære og stykkevis lineære funktioner, eksponential- og  

 logaritmefunktioner samt potensfunktioner.
 Løsning af ligninger og uligheder, hvori de nævnte funktioner indgår.
4. Infinitesimalregning.
Funktionstilvækst,  

 grænseværdi, kontinuitet, billedmængde for kontinuerte funktioner.  

 Differenskvotient, sekant og tangent til en graf.
Differentialkvotient,  

 approksimerende førstegradspolynomium.
Regneregler for differentiation  

 herunder differentiation af sammensat og omvendt funktion.
Ekstremumsbestemmelse, monotoniforhold, værdimængde, eksempler på  

 bestemmelse af en funktions asymptotiske forhold.
Eksempler på plane kurver  

 givet ved simple parameterfremstillinger.
Hastigheds~ og accelerationsvektor.
Stamfunktion, ubestemt og bestemt integral.
Det bestemte integral som  

 grænseværdi for summer.
Regneregler for ubestemte og bestemte integraler,  

 herunder partiel integration og integration ved substitution.
Beregning af  

 arealer og rumfang ved integration.
 Differentialligningerne y'= g(x), y'= ky, y'= y(b-ay), y'= f(x)g(x) samt  

 y'»= ky.
5. Statistik og sandsynlighedsregning.
Stokastisk  

 eksperiment.
Observationssæt, diskrete og grupperede observationer.
Grafiske  

 beskrivelsesmidler og statistiske deskriptorer.
Fordeling; binomial- og  

 normalfordeling.
A priori og frekventielle sandsynligheder,  

 sandsynlighedsfelt og stokastisk variabel.
Regning med sandsynligheder for  

 hændelser.
Betinget sandsynlighed og uafhængighed.
Hypotesetest i  

 binomialfordelingen, fejl af 1. art.
Normalfordelingsapproksimation til  

 binomialfordelingen.
6. Algoritmer med særligt henblik på numerisk analyse.  

 Algoritmer til bestemmelse af funktionsværdier, til nulpunktssøgning og til  

 numerisk integration.
Eksempler på vurdering af sådanne algoritmer med hensyn  

 til fejl og effektivitet.
7. Keglesnit.
Geometrisk definition af keglesnittene  

 parabel, ellipse og hyperbel.
Brændpunkt, ledelinje, ekcentricitet, centrum,  

 akser og asymptoter.
Ligning og parameterfremstilling for disse kurver.
8. Et studieorienteret forløb.
Omfanget af dette  

 forløb skal være ca. 30 undervisningstimer.
 Behandlingen af listens punkter 1.-6. følger bekendtgørelse og  

 undervisningsvejledning for »Udkast til ny bekendtgørelse og  

 undervisningsvejledning for faget matematik på den matematiske linjes  

 matematisk-fysiske gren« januar 1984, med tilhørende vejledende  

 eksempler på eksamensopgaver.
Undervisningens tilrettelæggelse I.
GSK Matematik 2 og matematik på niveau med matematisk-fysisk  

 studentereksamen ved enkeltfagskurser.
 Emnelistens punkt 5. »Statistik og sandsynlighedsregning«  

 udelades helt af såvel undervisning som eksamen.
 For GSK Matematik 2 kurser udelades desuden punkt 6. helt af såvel  

 undervisning som eksamen.
 For kurser tilrettelagt som matematik på niveau med matematisk-fysisk  

 studentereksamen ved enkeltfagskurser udelades desuden punkt 7. helt af såvel  

 undervisning som eksamen.
Dele af emner henhørende under emnelistens andre punkter vil være  

 velkendte for kursisterne.
Ved undervisningens tilrettelæggelse må det derfor  

 overvejes, i hvilket omfang disse emner skal tages op med henblik på en  

 uddybende behandling, således at kursisterne opnår beherskelse af metoder og  

 indsigt i begrebsdannelser svarende til niveauet på gymnasiets  

 matematisk-fysiske gren.
Dette gælder f.eks. metoder til løsning af ligninger  

 og uligheder samt begrebsdannelser inden for differential- og  

 integralregning.
Endelig omfatter undervisningen emner, som vil være helt nye.
Det største  

 nye sammenhængende emne er geometrien.
Tilrettelægges undervisningen med  

 mange ugentlige timer foreslåes det, at undervisningen i geometri afvikles  

 som et selvstændigt forløb parallelt med undervisningen i de øvrige emner,  

 således at behandlingen af geometrien (og de andre emner) strækker sig over  

 en længere periode.
II.
GSK Matematik 3.
For disse kurser omfatter undervisningen listens punkter med undtagelse af  

 punkt 7, der helt udelades af såvel undervisning som eksamen.
Dele af andre  

 emner vil være velkendte fra tidligere undervisning i faget, og den  

 indledende undervisning må tilrettelægges ud fra deltagerforudsætningerne med  

 henblik på etablering af et fælles grundlag det videre arbejde.
I øvrigt  

 tilrettelægges undervisningen som beskrevet ovenfor.
III.
Gymnasiale suppleringskurser for flygtninge.
For disse kurser omfatter undervisningen listens punkter med undtagelse af  

 punkt 7., der helt udelades af såvel undervisning som eksamen.
Dele af andre  

 emner vil være velkendte fra tidligere undervisning i faget, og den  

 indledende undervisning må tilrettelægges ud fra deltagerforudsætningerne med  

 henblik på etablering af et fælles grundlag det videre arbejde.
I øvrigt  

 tilrettelægges undervisningen som beskrevet ovenfor.
Den indledende undervisning tilrettelægges således, at der etableres et  

 fælles grundlag for holdets videre arbejde med faget.
Ved starten af  

 undervisningen må det derfor klarlægges, hvilke emner der er velkendte for de  

 studerende, hvilke emner der skal tages op med henblik på en uddybende  

 behandling, og hvilke emner der er helt nye.
En uddybende behandling kan  

 f.eks. bestå i større fortrolighed med begrebsdannelsen, udvidet kendskab til  

 anvendelser og bedre beherskelse af metoder og teknikker til problemløsning.
På alle typer af kurser skal der i undervisningen lægges vægt på en  

 intensiv opgaveregning i alle de behandlede emner.
Der skal arbejdes såvel  

 med opgaver, der indøver og træner metoder og teknikker, som med opgaver, der  

 stiller krav om ræsonnementer og simpel bevisførelse.
Kursisternes færdighed  

 i brug af tekniske hjælpemidler fastholdes og udvides, herunder brug af såvel  

 enkelt~ som dobbeltlogaritmisk papir samt normalfordelingspapir.
Kommentarer til emnelistens enkelte punkter Emnelistens punkt 1.-6.
 Der henvises til »Bemærkninger til bekendtgørelsens enkelte punkter -  

 Matematisk-fysisk gren« i udkast til ny bekendtgørelse og  

 undervisningsvejledning for faget matematik på den matematiske linjes  

 matematisk-fysiske gren, januar 1984, med tilhørende vejledende eksempler på  

 eksamensopgaver.
 Emnelistens punkt 7.
Keglesnittene.
Parablens, hyperblens og ellipsens ligning tænkes udledt på  

 grundlag af en geometrisk definition for disse kurver.
Specielle sætninger om  

 keglesnittene f.eks. om tangenter, ledelinjer og diametre kan påvises som led  

 i opgaveregningen.
 Emnelistens punkt 8.
Det studieorienterede forløb.
For hold, hvor alle (eller flertallet)  

 sigter mod samme videreuddannelse vælges et studieorienteret forløb af ca. 30  

 timers varighed afpasset efter denne uddannelse.
For andre hold kan der være  

 tale om, at forløbet vælges og tilrettelægges gruppevis.
Eksamen For kurser tilrettelagt som gymnasiale suppleringskursus Matematik 2  

 omfatter eksamen en skriftlig prøve og en mundtlig prøve.
Den skriftlige prøve er af 4 timers varighed.
Direktoratet fastsætter art  

 og omfang af de tilladte hjælpemidler.
Der gives et antal opgaver med enklere  

 problemstilling samt en eller flere mere sammensatte opgaver.
Nogle af  

 opgaverne vil være valgfrie.
Opgaver stilles inden for de emner, der  

 behandles i punkterne 1., 2., 3., 4., og 7. med undtagelse af procentregning  

 (punkt 1.).
Til den mundtlige prøve opgives det læste pensum inden for de emner forudgående undervisning samt det studieorienterede forløb.
I sædvanlige lærebøger skønnes det til eksamen opgivne antal sider at være  

 ca. 225-250.
For kurser tilrettelagt som matematik på niveau med matematisk-fysisk  

 studentereksamen ved enkeltfagskurser omfatter eksamen to skriftlige prøver  

 og en mundtlig prøve.
Til de skriftlige prøver stilles opgavesættet fra  

 studentereksamens matematisk-fysiske gren, idet dog opgaver omhandlende  

 statistik og sandsynlighedsregning erstattes af opgaver inden for de andre  

 emner.
Til den mundtlige prøve opgives det læste pensum inden for de emner  

 (og delemner), der ikke eller kun i mindre omfang er behandlet i den  

 forudgående undervisning samt halvdelen af stoffet fra det studieorienterede  

 forløb.
I sædvanlige lærebøger skønnes det til eksamen opgivne antal sider at  

 være ca. 200-225.
For kurser tilrettelagt som gymnasiale suppleringskursus Matematik 3  

 omfatter eksamen to skriftlige prøver og en mundtlig prøve.
Til de  

  skriftlige prøver stilles opgavesættet fra studentereksamens  

 matematisk-fysiske gren.
Til den mundtlige prøve opgives halvdelen af det  

 læste pensum.
I sædvanlige lærebøger skønnes det til eksamen opgivne antal  

 sider at være ca. 225-250.
 For kurser med anden tilrettelægning (f.eks. gymnasiale suppleringskurser  

 for flygtninge træffer direktoratet bestemmelse om eksamens omfang og  

 indhold).
