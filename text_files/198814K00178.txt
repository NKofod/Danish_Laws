Nr BTL 178 Betænkning over Forslag til lov om voksenuddannelsesstøtte   

 Nr L 178 1988-89, 1. samling Afgivet af Uddannelsesudvalget Afgivet: 19890512 Udvalget har behandlet lovforslaget i en række møder og har herunder stillet spørgsmål til arbejdsministeren og kulturministeren, som disse har besvaret dels skriftligt, dels i samråd.
 Udvalget har modtaget skriftlige henvendelser fra Dansk  

 Arbejdsgiverforening og Dansk Folkeoplysnings Samråd.
 Der er af kulturministeren og af et mindretal stillet ændringsforslag,  

 hvorom henvises til de ledsagende bemærkninger.
 Et flertal (Det Konservative Folkepartis, Socialistisk Folkepartis,  

 Venstres, Det Radikale Venstres og Kristeligt Folkepartis medlemmer af  

 udvalget) har bemærket, at det af lovforslagets § 2, stk. 4, fremgår, at  

 kulturministeren efter forhandling med arbejdsministeren og undervisnings- og  

 forskningsministeren fastsætter regler om, hvilke undervisnings- og  

 uddannelsestilbud, der er omfattet af støtteordningen.
 Kulturministeren har til udvalget udtalt, at han ser positivt på  

 muligheden for, at der inden for lovens rammer etableres kollektive  

 undervisningstilbud på virksomhederne, særskilt tilrettelagt med henblik på  

 at imødekomme de korttidsuddannede medarbejderes generelle uddannelsesbehov.
 Det er dog en forudsætning, at de enkelte medarbejdere opfylder lovens  

 betingelser for at kunne opnå støtte.
 Det skal understreges, at rent virksomhedsinterne kurser, som retter sig  

 imod kvalificering af medarbejderne i forhold til virksomhedens egen  

 produktion, ikke vil kunne omfattes af støtteordningen.
 Hensigten med voksenuddannelsesstøtteordningen er at udbygge uddannelses-  

 og videreuddannelsesmulighederne og derfor ikke at omlægge finansieringen af  

 allerede eksisterende uddannelsestilbud.
 Et mindretal inden for ovennævnte flertal (Socialistisk Folkepartis  

 medlemmer af udvalget) ønsker at anføre følgende:
Lovforslaget ligger fortsat langt fra, hvad der bør gennemføres for at  

 sikre en ordentlig reform om betalt frihed til uddannelse.
Først og fremmest  

 er det en mangel, at der ikke gennemføres en lovsikret orlovsret for de  

 lønmodtagere, som måtte ønske at gøre brug af ordningen.
 Alligevel er det et fremskridt, at der nu, gennem fonden, gives økonomisk  

 mulighed for almen uddannelse i arbejdstiden.
Socialistisk Folkeparti har i særlig grad bemærket, at kulturministeren  

 ser positivt på, at der inden for lovens rammer etableres kollektive  

 undervisningstilbud på virksomhederne.
Sådanne kollektive kurser på  

 virksomhederne er en vigtig del af Socialistisk Folkepartis forslag om betalt  

 frihed til uddannelse, bl.a. fordi de vil være en vigtig bestanddel af en  

 generel demokratisering af det økonomiske liv.
Det skal understreges, at Socialistisk Folkeparti med sin støtte til  

 lovforslaget ikke vil fraskrive sig muligheden for forbedringer af loven,  

 hvis den politiske sammensætning i Folketinget senere muliggør dette.
Dette  

 gælder ikke mindst i forhold til at få gennemført en lovsikret orlovsordning.
 Herefter indstiller et mindretal (Det Konservative Folkepartis,  

 Venstres, Det Radikale Venstres og Kristeligt folkepartis medlemmer af  

 udvalget) lovforslaget til vedtagelse med det af kulturministeren  

 stillede ændringsforslag.
 Et andet mindretal (Socialdemokratiets medlemmer af udvalget)  

 finder det dybt beklageligt, at Det Radikale Venstre ikke har fastholdt, at  

 en orlovsret og ret til uddannelsesløn er af afgørende betydning for voksne  

 lønmodtageres reelle muligheder for uddannelse i arbejdstiden uden løntab. 50  

 mio. kr. blev bevilget i forbindelse med behandling af finansloven for 1988  

 af Socialdemokratiet, Det Radikale Venstre og Socialistisk Folkeparti som et  

 udtryk for, at det daværende alternative flertal fandt det nødvendigt at  

 komme i gang med en reel voksenuddannelsesreform for den million voksne, som  

 kun fik en beskeden eller slet ingen uddannelse.
Efterfølgende fremsatte de tre partier lov- og beslutningsforslag  

 (folketingsåret 1987-88, 1. samling), der præciserede, at det var nødvendigt  

 med en lovsikret orlovsret.
Socialdemokratiet beklager, at det ikke har været  

 muligt at nå længere.
Efterfølgende citat af den daværende radikale ordfører  

 hr.
Ole Vig Jensen viser med al tydelighed skrøbeligheden i  

 regeringssamarbejdet og den pris, Det Radikale Venstre her må betale i  

 Folketingssalen.
Ole Vig Jensen kommenterede undervisningsminister Bertel  

 Haarders og arbejdsminister Henning Dyremoses mange indvendinger med følgende  

 kommentar: »Men lad os nu se, hvordan det går.
Jeg er optimist.
Jeg  

 siger allerede nu - selv om vi vender tilbage senere og skal svare på en  

 række spørgsmål - at jeg ikke mener, at regeringen og regeringspartierne kan  

 stå distancen, dertil er argumenterne ikke gode nok« (1. behandling af B  

 107, B 108, L 208, L 209 og L 226, se Folketingstidende 1987-88, 1. samling,  

 forhandlingerne sp. 8538 ff). Videre sagde hr.
Ole Vig Jensen, at »tiden  

 er inde til at handle«.
Det Radikale Venstre har desværre på dette  

 område - som på så mange andre - fraveget tidligere politiske holdninger.
Med  

 det foreliggende forslag er et helt principielt og afgørende krav, nemlig en  

 lovsikret orlovsret, forsvundet.
Dette anser Socialdemokratiet som et reelt  

 aftalebrud, som er kritisabelt og dybt beklageligt - aftaler pjatter man ikke  

 med.
 Hverken kulturministeren eller flertallet i udvalget har ønsket at  

 imødekomme Socialdemokratiet på de 2 helt fundamentale krav, nemlig en  

 lovsikret orlovsret og en løngodtgørelse, der svarer til den  

 kursusgodtgørelse, der ydes ved deltagelse i arbejdsmarkedsuddannelser:  

 højeste dagpengesats plus 25 pct.
Socialdemokratiet har derfor stillet ændringsforslag på disse 2 punkter,  

 der kan rette op på lovforslaget, således at loven vil danne et reelt  

 grundlag for voksnes uddannelsesmuligheder.
På den baggrund ønsker  

 Socialdemokratiet at redegøre for sin stilling til lovforslaget ved 2.  

 behandling, idet man vil stemme for de stillede ændringsforslag.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse og kan stemme for de  

 stillede ændringsforslag.
 Et fjerde mindretal (Fremskridtspartiets og Centrum-Demokraternes  

 medlemmer af udvalget) indstiller lovforslaget til forkastelse ved 3.  

 behandling, men kan stemme for det af kulturministeren stillede  

 ændringsforslag.
Ændringsforslag Af et mindretal (S), tiltrådt af et mindretal (SF):
Til § 3 1) I stk. 1 affattes 3. pkt. således:
»Støtten udgør et beløb svarende til 125 pct. af  

 arbejdsløshedsdagpengenes højeste sats.« Nye paragraffer 2) Efter § 5 indsættes som ny overskrift og nye paragraffer:
»Retten til fravær fra arbejdet § 01. Personer omfattet af § 2 har ret til fravær fra arbejdet til  

 deltagelse i almendannende eller erhvervsrettet voksenundervisning.  

 Arbejdsgiveren kan modsætte sig fravær i henhold til denne lov ud over 2 år.
 Stk. 2. Arbejdsgiveren skal ved fravær i indtil 1 måned senest 2 måneder  

 før uddannelsens påbegyndelse og ved fravær i mere end 1 måned senest 3  

 måneder før uddannelsens påbegyndelse have underretning om tidspunkterne for  

 uddannelsesperioden.
 Stk. 3. Såfremt hensynet til virksomhedens drift afgiver tvingende grunde  

 hertil, kan arbejdsgiverern begære udsættelse med fraværets påbegyndelse.
 § 02. Efter udløbet af uddannelsesperioden, jf. § 01, stk. 2, har  

 lønmodtageren ret til at genoptage arbejdet.
 Stk. 2. Såfremt lønmodtageren ikke ønsker at genoptage arbejdet, skal  

 arbejdsgiveren underrettes herom snarest muligt og senest således, at  

 lønmodtageren overholder sit opsigelsesvarsel.
 Stk. 3. Den tid, en lønmodtager har været fraværende i henhold til § 01,  

 medregnes ved beregning af anciennitet i arbejdsforholdet.
 § 03. En arbejdsgiver må ikke afskedige en lønmodtager, fordi denne vil  

 udnytte retten til fravær efter § 01, stk. 1.
 Stk. 2. En arbejdsgiver må heller ikke i øvrigt afskedige en lønmodtager  

 på grund af fravær efter § 01, stk. 1.
 Stk. 3. Ved afskedigelse på grund af arbejdsmangel har den pågældende  

 fortrinsret ved genbesættelse af bortfaldne eller ved besættelse af  

 tilsvarende stillinger inden for et tidsrum af 1 år.
 Stk. 4. Det påhviler arbejdsgiveren at bevise, at en afskedigelse ikke er  

 foretaget og genansættelse ikke nægtet i strid med stk. 1-3.
 Stk. 5. Er en afskedigelse foretaget i strid med stk. 1 og 2, skal  

 arbejdsgiveren betale en godtgørelse, der ikke kan overstige 78 ugers løn.
§ 04. Uoverensstemmelser vedrørende bestemmelserne i §§ 01, 02 og 03  

 behandles efter de almindelige fagretlige regler, såfremt lønmodtageren er  

 omfattet af en kollektiv overenskomst.« Af kulturministeren, tiltrådt af udvalget:
Til § 9 3) I stk. 1 ændres datoen »1. august 1989« til: »1.  

 oktober 1989«.
Bemærkninger Til nr. 1 Ifølge lovforslaget skal uddannelsesstøtten, der ydes om kompensation for  

 indtægtstab, svare til højeste dagpengesats.
Da dette vil betyde et  

 betydeligt indtægtstab for store grupper af LO-medlemmer, foreslås, at  

 støtten skal udgøre 125 pct. af dagpengesatsen, således at støtten  

 sidestilles økonomisk med arbejdsmarkedsuddannelsernes kursusgodtgørelse.
Til nr. 2 Ad § 01 De af ændringsforslaget omfattede personer har ret til fravær fra arbejdet  

 til deltagelse i almendannende eller erhvervsrettet voksenundervisning.
Der  

 er tale om en udvidelse af lønmodtagerens rettigheder i forhold til  

 arbejdsgiveren.
Med begrebet fravær fra arbejdet menes orlov som ved de  

 kendte orlovsordninger (barselorlov, orlov i forbindelse med værnepligt  

 m.v.).
Perioden, hvor der er ret til fravær efter loven, kan arbejdsgiveren  

 begrænse til 2 år.
Ret til længere fravær kan dog følge af kollektiv  

 overenskomst.
Ad stk. 2 Bestemmelsen fastlægger den procedure, der skal anvendes ved opnåelse af  

 uddannelsesfrihed.
Lønmodtageren retter henvendelse til arbejdsgiveren og  

 angiver, i hvilken periode frihed til uddannelse ønskes.
For at opnå frihed skal henvendelsen til arbejdsgiveren ske med mindst 2  

 måneders varsel for frihedsperioder på 1 måned og derunder.
Ved  

 uddannelsesfrihed i mere end 1 måned kræves der et varsel på mindst 3  

 måneder.
Henvendelsen til arbejdsgiveren bør ske skriftligt.
Ad stk. 3 Arbejdsgiveren kan, hvor der er særlige hensyn til arbejdets  

 gennemførelse, udsætte den ønskede frihed til uddannelse.
Der skal være tale  

 om tvingende grunde, idet udsættelse normalt ikke vil kunne forekomme.
Ad § 02 Lønmodtageren skal efter endt uddannelse have ret til at vende tilbage til  

 det arbejde, som den pågældende forlod, inden uddannelsesorloven blev  

 påbegyndt.
Med det samme arbejde menes samme arbejdsfunktion og samme  

 arbejdstid.
Det anbefales, at der opnås enighed herom mellem arbejdgiver og  

 lønmodtager, inden uddannelsesfriheden påbegyndes, uden at dette på nogen  

 måde kan indskrænke lønmodtagerens ret til at få frihed til uddannelse og ret  

 til at vende tilbage til samme arbejde.
 I en kort overgangsperiode vil lønmodtageren dog kunne henvises til andet  

 tilsvarende arbejde, såfremt en arbejdsopgave mest hensigtsmæssigt  

 færdiggøres af en anden.
 Såfremt lønmodtageren ønsker at vende tilbage til arbejdet før udløbet af  

 den bebudede frihedsperiode, forudsætter dette arbejdsgiverens accept.
Ad stk. 2 Såfremt lønmodtageren ikke ønsker at genoptage arbejdet, skal  

 arbejdsgiveren have underretning herom snarest muligt.
 Lønmodtageren skal under alle omstændigheder overholde sit  

 opsigelsesvarsel.
Ad stk. 3 Bestemmelsen svarer til § 2 i lov om barselorlov m.v.
F.eks. bevares løn- og opsigelsesanciennitet.
Bestemmelsen får også  

 betydning ved udregning af anciennitet i relation til f.eks.
Hovedaftalens §  

 4, stk. 3, og funktionærlovens §§ 2 a og 2 b.
 Betemmelen tilsigter at gennemføre indholdet af artikel 11 i  

 ILO-konvention nr. 140, hvori det hedder:
»Betalt frihed til uddannelse skal ligestilles med effektiv  

 arbejdstid, hvad angår erhvervelse af ret til sociale ydelser og andre  

 rettigheder hidrørende fra beskæftigelsesforholdet, som fastsat ved national  

 lov eller administrative bestemmelser, kollektive overenskomster,  

 voldgiftskendelser eller på anden med national praksis stemmende måde.« Ad § 03 Ad stk. 1-3 Bestemmelserne i stk. 1 og 2 indeholder et forbud mod afskedigelse af en  

 lønmodtager, fordi denne har fremsat krav om afholdelse af orlov eller har  

 udnyttet adgangen til at holde orlov i medfør af § 01. Afskedigelse på grund  

 af de i forslaget nævnte forhold vil med andre ord ikke være lovlig.  

 Afskedigelse af anden årsag, f.eks. arbejdsmangel, vil derimod være lovlig.  

 Som følge heraf foreslås i stk. 3 en fortrinsret til genansættelse i denne  

 situation.
Ad stk. 4 Opstår der uoverensstemmelser i forbindelse med reglerne i stk. 1-3,  

 påhviler det arbejdsgiveren at bevise, at en afskedigelse eller nægtet  

 genansættelse er begrundet i saglige årsager.
Ad stk. 5 Hvis der er foretaget en afskedigelse i strid med stk. 1 og 2, skal  

 arbejdsgiveren betale en godtgørelse.
Godtgørelsen fastsættes under hensyn  

 til lønmodtagerens ansættelsestid og sagens omstændigheder i øvrigt.
Der  

 henvises her til Hovedaftalens § 4, stk. 3. Lønmodtagere, der er omfattet af  

 denne bestemmelse eller andre tilsvarende bestemmelser, vil have mulighed for  

 genansættelse på grund af usaglig afskedigelse.
 Godtgørelsen kan ikke overstige 78 ugers løn, hvilket er et tilsvarende  

 niveau, som er gældende i forbindelse med tilsvarende lovgivning om  

 uberettiget afskedigelse.
Ad § 04 Tvistigheder under §§ 02, 03 og 04 henvises til behandling i det  

 fagretlige system i videst muligt omfang.
 Personer, der ikke er dækket af kollektive overenskomster eller er  

 uorganiserede, må henvises til civilt søgsmål.
Til nr. 3 Da det vil være nødvendigt at etablere et edb-baseret administrativt  

 system i Kulturministeriet til behandling af ansøgninger om  

 voksenuddannelsesstøtte, og da edb-systemet først kan forventes køreklart i  

 efteråret 1989, foreslås lovens ikrafttræden udsat fra 1. august 1989 til 1.  

 oktober 1989.
 Ændringsforslaget skal ses ud fra ønsket om at sikre den nye støtteordning  

 en forsvarlig administration.
Eva Møller (KF) fmd.
Kirkegaard (KF) Merete Aarup (KF) Inge  

 Dahl-Sørensen (V) Anna Lise Vesterby (V) Pia Dahl (FP) Marianne Jelved (RV)  

 Bente Juncker (CD) nfmd.
Lysholm Christensen (KRF) Jytte Andersen (S)  

 Helle Degn (S) Pernille Forchhammer (S) Anna-Marie Hansen (S) Frank Jensen  

 (S) Lone Møller (S) Aage Frandsen (SF) Hanne Thanning Jacobsen (SF) Tillægsbetænkning Udvalget har, efter at lovforslaget blev henvist til fornyet udvalgsbehandling, behandlet dette i et møde.
Udvalget har herunder stillet nogle spørgsmål til kulturministeren, som denne skriftligt vil besvare inden 3. behandling.
 Herefter indstiller et flertal (udvalget med undtagelse af  

 Fremskridtspartiets og Centrum-Demokraternes medlemmer) lovforslaget til  

vedtagelse i den affattelse, hvori det foreligger efter 2. behandling.
 Et mindretal inden for flertallet (Socialdemokratiets medlemmer af  

 udvalget) beklager, at regeringspartierne ikke har villet leve op til den  

 erklærede radikale politik på voksenuddannelsesområdet, der understreger  

 nødvendigheden af en lovsikret orlovsret og en ret til løn ved uddannelse.
Socialdemokratiet konstaterer, at det ikke under udvalgsarbejdet har været  

 muligt at sikre en orlovsret igennem lovgivningen, og at der derfor ikke er  

 noget politisk forlig mellem Socialdemokratiet og regeringspartierne.  

 Socialdemokratiet vil derfor søge flertal for en BFU-reform, der fuldt ud  

 lever op til ILO-konventionen om voksenuddannelse fra 1974, og som ikke er  

 bundet af lovforslagets forsøgsperiode eller forslag om den fremtidige  

 finansiering.
Socialdemokratiet vil dog medvirke til lovforslagets  

 gennemførelse ud fra en betragtning om, at det udgør et fremskridt, om end  

 utilstrækkeligt, i forhold til beskæftigede lønmodtageres  

 uddannelsesmuligheder.
 Socialdemokratiet erklærer sig også enig i, at muligheden for  

 arbejdspladskurser kan realiseres afhængigt af deltagernes  

 uddannelsesbaggrund.
Den uddannelsespolitiske udfordring de kommende år er en samlet og bred  

 indsats for voksen- og efteruddannelsesområdet, og det er vigtigt for den  

 samlede politiks bæreevne, at den hviler på et bredt politisk flertal.  

 Tilbudene skal indeholde både almene, kulturelle og erhvervsmæssige  

 uddannelser, som kan kvalificere bredt til både erhvervsliv og samfundsliv og  

 til en bedre tilværelse.
Socialdemokratiet vil fortsat søge flertal for en  

 lovgivning, der sikrer alle befolkningsgrupper en ret til uddannelse, til  

 orlov fra deres arbejdsplads, ret til at vende tilbage og økonomisk  

 kompensation for løntabet.
Derfor betragter Socialdemokratiet nærværende  

 lovforslag som en brik i en mere omfattende uddannelsesreform, men ikke som  

 betalt frihed til uddannelse.
Socialdemokratiet er betænkelig ved, at  

 reformens virkning og omfang alene er afhængig af arbejdsgiverens velvilje.
 Et mindretal (Fremskridtspartiets og Centrum-Demokraternes  

 medlemmer af udvalget) indstiller lovforslaget til forkastelse.
