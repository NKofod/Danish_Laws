Cirkulære om lønfradrag og lønberegning for tjenestemænd Generelle bemærkninger Finansministeriet og centralorganisationerne har den 27. august 2015 indgået aftale om lønfradrag og lønberegning for tjenestemænd.
Aftalen er vedlagt som bilag.
Cirkulærebemærkninger til de enkelte bestemmelser er opført under disse.
Denne placering ændrer ikke bestemmelsens henholdsvis bemærkningens retlige status.
 Cirkulærebemærkningerne er uændrede i forhold til cirkulærebemærkningerne i det hidtidige cirkulære af 1. september 2015. Der er dog indsat en cirkulærebemærkning til aftalens § 4 om ansættelse på brudte datoer.
Ikrafttræden Cirkulæret har virkning fra den 30. november 2021. Samtidig ophæves cirkulære nr. 10398 af 1. september 2015 om lønfradrag og beregning for tjenestemænd.
Skatteministeriet, Medarbejder- og Kompetencestyrelsen, den 30. november 2021 Nikolaj Emil Aarestrup Bilag Aftale om lønfradrag og lønberegning for tjenestemænd - I henhold til § 45, stk. 1, i lov om tjenestemænd aftales følgende:
§ 1. Lønfradrag ved fravær uden løn I tilfælde, hvor der i forbindelse med tjenestemands fravær fra tjenesten skal foretages fradrag i lønnen, finder bestemmelserne i §§ 2 og 3 anvendelse.
§ 2. Fravær i hele måneder Ved fravær i hele måneder fradrages hele månedslønnen.
§ 3. Fravær i enkelte dage/timer Ved fravær i enkelte dage/timer beregnes fradraget pr. påbegyndt arbejdstime som 1/1924 af årslønnen for en fuldtidsbeskæftiget.
I årslønnen indgår alle tillæg, der udbetales med faste månedlige beløb.
 Stk. 2. Særlige tillæg, der ydes for en særlig arbejdsmæssig forpligtelse (merarbejde, rådighedstjeneste mv.), indgår dog kun i lønnen, når der foretages fradrag for hele arbejdsdage.
 Stk. 3. Ved fradrag i timefikserede rådighedstillæg nedsættes rådighedsforpligtelsen tilsvarende.
Stk. 4. Ved hele fraværsdage foretages fradrag for det antal timer, tjenestemanden skulle have arbejdet den pågældende dag.
Hvis der ikke for den pågældende dag har været fastsat et bestemt timetal, foretages fradrag for 7,4 timer for fuldtidsbeskæftigede og for ansatte på deltid eller plustid et forholdsmæssigt timetal.
 Cirkulærebemærkninger til §§ 1-3:
 Bestemmelsen finder anvendelse ved fradrag i forbindelse med:
a) Tjenestefrihed uden løn b) Barsels- og adoptionsorlov uden løn c) Indkaldelse/indkommandering til militærtjeneste d) Afholdelse af ferie uden løn e) Løntræk ved arbejdsnedlæggelser f) Andre tilfælde af ulønnet fravær fra tjenesten Eksempel på lønfradrag ved fravær uden løn Tjenestemanden holder ferie uden løn fra og med onsdag den 7. til og med tirsdag den 13. januar.
Tjenestemanden skulle i den pågældende periode have arbejdet:
§ 4. Lønberegning ved lønmæssige ændringer Ved lønmæssige ændringer, der gennemføres på andre tidspunkter end den 1. i måneden, beregnes lønnen for den/de pågældende del(e) af måneden som en brøkdel af månedslønnen (1/12 af årslønnen, jf. § 3, stk. 1, 2. pkt.), svarende til antallet af periodens kalenderdage divideret med antallet af månedens kalenderdage.
 Cirkulærebemærkninger til § 4:
Bestemmelsen finder anvendelse i forbindelse med 1) Til- og fratræden 2) Ændring af beskæftigelsesgraden 3) Overgang til og fra funktion i højere stilling 4) Suspension 5) Flytning til andet stedtillægsområde Eksempel på lønberegning Tjenestemanden tiltræder den 15. oktober, dvs. 17 dagens ansættelse i oktober.
Lønnen udgør således  af månedslønnen.
Ansættelse og afskedigelse på brudte datoer Medarbejder- og Kompetencestyrelsen finder, at ansættelsesmyndighederne bør have særligt fokus på anvendelsen af ansættelser og afskedigelser, der sker på brudte datoer.
Det henstilles, at ansættelser så vidt muligt sker fra den 1. i en måned, og at afskedigelser så vidt muligt sker til udgangen af en måned.
 § 5. Ikrafttræden mv.
 Denne aftale har virkning fra den 1. september 2015 og kan opsiges skriftligt med 3 måneders varsel, dog tidligst til 31. marts 2018. Samtidig ophæves aftale af 14. maj 1985 om lønfradrag/-beregning samt tillægsaftale af 20. januar 1987.
