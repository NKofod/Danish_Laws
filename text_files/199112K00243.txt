Nr LSF 243 Forslag til Lov om ændring af skattekontrolloven og forskellige andre  

 skattelove (Selvangivelsesreform) Fremsat af skatteministeren (Fogh Rasmussen) den 12. marts 1992 Vedtaget ved tredjebehandling den 7. maj 1992 Lov nr. 347 af 14/05/1992 § 1 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 735 af 5. november 1991, som ændret senest ved § 2  

 i lov nr. 240 af 8. april 1992, ophæves § 32 A .
§ 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 595 af 15. august 1991, som ændret  

 senest ved § 2 i lov nr. 236 af 8. april 1992, foretages følgende ændringer:
 1. I § 2, stk. 4, ændres »§ 65 A, stk. 2« til:  

 »§ 65 A, stk. 1«.
 2. § 80, stk. 2, ophæves.
 Stk. 3 bliver herefter stk. 2.
§ 3 I skattekontrolloven, jf. lovbekendtgørelse nr. 551 af 9. juli 1991,  

 foretages følgende ændringer:
 1 . § 4 affattes således:
» § 4. Skatteministeren træffer efter indhentet udtalelse fra  

 Ligningsrådet bestemmelse om udformningen og udsendelsen af skemaer til brug  

 ved selvangivelse for personer.
Den omstændighed, at en skattepligtig ikke  

 modtager et selvangivelsesskema, fritager ikke for selvangivelsespligten.
 Stk. 2 . Selvangivelsen for et indkomstår skal indgives til  

 skattemyndighederne senest den 1. maj det følgende år, for bogførings- og  

 regnskabspligtige personer samt deres samlevende ægtefæller den 10. juni.  

 Udløber fristen en fredag eller lørdag, kan selvangivelsen indgives rettidigt  

 den følgende søndag.
Stk. 3 . Selvangivelsen skal underskrives.
Selvangivelsen for en  

 person, der er umyndig, skrives under af værgen.
En person, der er under  

 lavværgemål, skriver under sammen med lavværgen.
Stk. 4 . Indgivelse af behørig selvangivelse som nævnt i §§ 1 og 2  

 og af årsregnskab som nævnt i § 3 kan fremtvinges ved pålæg af daglige bøder,  

 der fastsættes af den kommunale skattemyndighed.
Der er udpantningsret for  

 bøderne.
Bøderne tilfalder statskassen.
 Stk. 5 . Den kommunale skattemyndighed kan give udsættelse med at  

 indgive selvangivelse efter stk. 2 eller fritage for skatteforhøjelse efter §  

 1, stk. 3, eller § 2, stk. 3-4, jf. § 3, stk. 4, når den skattepligtiges  

 forhold i særlig grad taler derfor.
Stk. 6 . Den kommunale skattemyndigheds afgørelser om daglige  

 bøder efter stk. 4 eller om skatteforhøjelser, men ikke om fristforlængelser,  

 efter stk. 5, kan påklages til skatteankenævnet, hvis afgørelse ikke kan  

 indbringes for anden administrativ myndighed.« 2 . § 4 A ophæves.
 3 . I § 7, stk. 1, 1. pkt. , udgår »inden en af  

 Ligningsrådet fastsat frist«.
 4 . § 7 A ophæves.
 5 . I § 7 B, stk. 1, 1. pkt. , udgår »inden en af  

 Ligningsrådet fastsat frist«.
 6 . I § 8 H, stk. 4, 1. pkt. , udgår »og fastsætte en  

 frist for afgivelsen af de nævnte oplysninger«.
 7 . § 8 P, stk. 1 , affattes således:
»Den, der som led i sin virksomhed yder eller formidler lån mod  

 forrentning til personer, skal til brug for skatteligningen foretage årlige  

 indberetninger til de statslige told- og skattemyndigheder herom.« 8 . I § 8 P, stk. 2 , indsættes efter nr. 2 som nyt nummer:
 »3) markering af renter i låneforhold, hvor der er ubetalte forfaldne  

 renter vedrørende det kalenderår, der går forud for det kalenderår, hvorom  

 der i øvrigt foretages indberetning,».
 Nr. 3 og 4 bliver herefter nr. 4 og 5.
 9 . I § 8 P, stk. 2 , indsættes efter nr. 4, der bliver nr.  

 5, som nyt nummer:
 »6) størrelsen af skattepligtige udlodninger fra  

 realkreditinstitutters reservefonde, for så vidt udlodningen skal  

 indtægtsføres af modtageren i udbetalingsåret,».
 Nr. 5-7 bliver herefter nr. 7-9.
 10 . I § 8 P, stk. 3, 1. pkt. , udgår »og frist«.
 11 . I § 8 Q, stk. 3, 1. pkt. , udgår »og frist«.
 12 . I § 8 S, stk. 3, 1. pkt. , ændres »1. maj«  

 til: »15. april«.
 13 . I § 8 T, stk. 1 , udgår »inden en af  

 Ligningsrådet fastsat frist«.
 14 . I § 8 U, stk. 1 , udgår »inden en af  

 Ligningsrådet fastsat frist«.
 15 . Efter § 9 indsættes:
» § 9 A.
Indberetning til skattemyndighederne efter § 7, § 7  

 B, § 8 B, § 8 E, § 8 F, § 8 H, § 8 P, § 8 Q, § 8 T, § 8 U, § 10 A, § 10 B  

 eller § 11 C skal foretages senest den 20. januar eller, hvis denne dag er en  

 lørdag eller søndag, senest den følgende mandag.« 16 . I § 14, stk. 2 , indsættes efter »§ 8 U, stk. 1  

 og 3,»: »§ 9 A,».
§ 4 Stk. 1 . Loven træder i kraft den 1. august 1992 bortset fra § 3,  

 nr. 4, der træder i kraft dagen efter lovens bekendtgørelse i Lovtidende.
 Stk. 2 . Lovens § 3, nr. 7 og 8, har virkning for indberetning af  

 oplysninger vedrørende kalenderåret 1993 og senere år.
 Stk. 3 . Lovens § 3, nr. 9, har virkning for indberetning af  

 oplysninger vedrørende kalenderåret 1992 og senere år.
 Stk. 4 . Indberetningsfristen i lovens § 3, nr. 15, har for  

 indberetninger efter skattekontrollovens § 10 B, stk. 2, først virkning for  

 indberetning af oplysninger vedrørende kalenderåret 1993 og senere år.
Oprindeligt fremsat forslag § 1 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 735 af 5. november 1991, som ændret senest ved lov  

 nr. 894 af 21. december 1991, ophæves § 32 A .
§ 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 595 af 15. august 1991, som ændret  

 senest ved lov nr. 896 af 21. december 1991, ophæves § 80, stk. 2 .
 Stk. 3 bliver herefter stk. 2.
§ 3 I skattekontrolloven, jf. lovbekendtgørelse nr. 551 af 9. juli 1991,  

 foretages følgende ændringer:
 1 . § 4 affattes således:
» § 4. Skatteministeren træffer efter indhentet udtalelse fra  

 Ligningsrådet bestemmelse om udformningen og udsendelsen af skemaer til brug  

 ved selvangivelse for personer.
Den omstændighed, at en skattepligtig ikke  

 modtager et selvangivelsesskema, fritager ikke for selvangivelsespligten.
Stk. 2 . Selvangivelsen for et indkomstår skal indgives til  

 skattemyndighederne senest den 1. maj det følgende år.
Udløber fristen en  

 fredag eller lørdag, kan selvangivelsen indgives rettidigt den følgende  

 søndag.
Stk. 3 . Selvangivelsen skal underskrives.
Selvangivelsen for en  

 person, der er umyndig, skrives under af værgen.
En person, der er under  

 lavværgemål, skriver under sammen med lavværgen.
Stk. 4 . Ligningsrådet kan fastsætte en længere frist for  

 indgivelse af selvangivelse for bogførings- eller regnskabspligtige personer  

 og dødsboer.
En sådan frist har også virkning for en med en bogførings- eller  

 regnskabspligtig person samlevende ægtefælle.
Stk. 5 . Indgivelse af behørig selvangivelse som nævnt i §§ 1-2 og  

 af årsregnskab som nævnt i § 3 kan fremtvinges ved pålæg af daglige bøder,  

 der fastsættes af den kommunale skattemyndighed.
Der er udpantningsret for  

 bøderne.
Bøderne tilfalder statskassen.
 Stk. 6 . Den kommunale skattemyndighed kan give udsættelse med at  

 indgive selvangivelse efter stk. 2 eller 4, eller fritage for  

 skatteforhøjelse efter § 1, stk. 3, eller § 2, stk. 3-4, jf. § 3, stk. 4, når  

 den skattepligtiges forhold i særlig grad taler derfor.
Stk. 7 . Den kommunale skattemyndigheds afgørelser om daglige  

 bøder efter stk. 5, eller om skatteforhøjelser, men ikke om  

 fristforlængelser, efter stk. 6, kan påklages til skatteankenævnet, hvis  

 afgørelse ikke kan indbringes for anden administrativ myndighed.« 2 . § 4 A ophæves.
 3 . I § 7, stk. 1, 1. pkt. , udgår: »inden en af  

 Ligningsrådet fastsat frist«.
 4 . § 7 A ophæves.
 5 . I § 7 B, stk. 1, 1. pkt. , udgår: »inden en af  

 Ligningsrådet fastsat frist«.
 6 . I § 8 H, stk. 4, 1. pkt. , udgår: »og fastsætte en  

 frist for afgivelsen af de nævnte oplysninger«.
 7 . § 8 P, stk. 1 , affattes således:
»Den, der som led i sin virksomhed yder eller formidler lån mod  

 forrentning til personer, skal til brug for skatteligningen foretage årlige  

 indberetninger til de statslige told- og skattemyndigheder herom.« 8 . I § 8 P, stk. 2 , indsættes efter nr. 2 som nyt  

 nummer:
 »3) markering af renter i låneforhold, hvor der er ubetalte forfaldne  

 renter vedrørende det kalenderår, der går forud for det kalenderår, hvorom  

 der i øvrigt foretages indberetning,».
 Nr. 3-4 bliver herefter nr. 4-5.
 9 . I § 8 P stk. 2 , indsættes efter nr. 4 , der  

 bliver nr. 5, som nyt nummer:
 »6) størrelsen af skattepligtige udlodninger fra  

 realkreditinstitutters reservefonde, for så vidt udlodningen skal  

 indtægtsføres af modtageren i udbetalingsåret,».
 Nr. 5-7 bliver herefter nr. 7-9.
 10 . I § 8 P, stk. 3, 1. pkt. , udgår: »og  

 frist«.
 11 . I § 8 Q, stk. 3, 1. pkt. , udgår: »og  

 frist«.
 12 . I § 8 S, stk. 3, 1. pkt. , ændres »1. maj«  

 til: »15. april«.
 13 . I § 8 T, stk. 1 , udgår: »inden en af  

 Ligningsrådet fastsat frist«.
 14 . I § 8 U, stk. 1 , udgår: »inden en af  

 Ligningsrådet fastsat frist«.
 15 . Efter § 9 indsættes:
» § 9 A.
Indberetning til skattemyndighederne efter § 7, § 7  

 B, § 8 B, § 8 E, § 8 F, § 8 H, § 8 P, § 8 Q, § 8 T, § 8 U, § 10 A, § 10 B  

 eller § 11 C skal foretages senest den 20. januar eller, hvis denne dag er en  

 lørdag eller søndag, senest den følgende mandag.« 16 . I § 14, stk. 2 , indsættes efter »§ 8 U, stk. 1  

 og 3,»: »§ 9 A,».
§ 4 Stk. 1 . Loven træder i kraft den 1. august 1992.
 Stk. 2 . Lovens § 3, nr. 7, har virkning for indberetning af  

 oplysninger vedrørende kalenderåret 1993 og senere år.
 Stk. 3 . Lovens § 3, nr. 8-9, har virkning for indberetning af  

 oplysninger vedrørende kaldenderåret 1992 og senere år.
 Stk. 4 . Told- og Skattestyrelsen kan efter ansøgning udskyde  

 virkningstidspunktet efter stk. 2 et år, når fristens overholdelse vil  

 medføre uforholdsmæssige omkostninger for den indberetningspligtige.
 Stk. 5 . Indberetningsfristen i lovens § 3, nr. 15, har for  

 indberetninger efter skattekontrollovens § 10 B, stk. 2, først virkning for  

 indberetning af oplysninger vedrørende kalenderåret 1993 og senere år.
Bemærkninger til lovforslaget Almindelige bemærkninger 1. Formålet med lovforslaget er at muliggøre en afskaffelse af de  

 oplysningskort, der anvendes i forbindelse med selvangivelsen, med virkning  

 for indkomståret 1992, dvs. for den selvangivelse, der skal foretages i  

 foråret 1993.
 Ikke-erhvervsdrivende borgeres første kontakt med skattemyndighederne om  

 selvangivelsen bliver dermed modtagelsen i marts eller april måned af et  

 selvangivelsesskema, der er påført de selvangivelsesoplysninger, som  

 skattemyndighederne er i besiddelse af.
2. Med virkning for indkomståret 1988 blev der gennemført en  

 selvangivelsesreform.
Reformen bestod i følgende tre hovedelementer:
 a) Skattemyndighederne påfører de selvangivelsesskemaer, der udsendes til  

 de skattepligtige, de selvangivelsesoplysninger, som skattemyndighederne er i  

 besiddelse af.
 b) Hvis de tilsendte selvangivelsesoplysninger er fyldestgørende og  

 korrekte, kan den skattepligtige undlade at indgive selvangivelse.
 c) Tilbud om at få årsopgørelsen samtidig med selvangivelsesskemaet, mod  

 at indsende et oplysningskort med de selvangivelsesoplysninger, som  

 skattemyndighederne ikke er i besiddelse af, inden midten af februar måned.
 Selvangivelsesreformen bevirkede således en styrkelse af borgernes  

 retsstilling derved, at de fik et bedre grundlag at selvangive sig på og  

 mulighed for en tidligere udbetaling af overskydende skat.
3. Selvangivelsesreformen er nu administrativt indkørt.
Endvidere  

 er indberetningssystemet blevet udbygget yderligere.
Tiden er derfor inde til  

 at gennemføre den forenkling af selvangivelsesproceduren, der ligger i at  

 afskaffe oplysningskortene.
Afskaffelse af oplysningskortene vil bevirke, at en til halvanden million  

 flere skattepligtige end i dag må indgive den fortrykte selvangivelse i  

 korrigeret stand.
For at give skattemyndighederne tid til at behandle denne  

 yderligere selvangivelsesmængde inden 1. juli, der er fristen for indbetaling  

 af restskat på op til 25.000 kr. uden procenttillæg, er det nødvendigt at  

 fremrykke selvangivelsesfristen fra den 15. maj til den 1. maj.
Denne fremrykkelse af selvangivelsesfristen bevirker imidlertid også, at  

 skattemyndighederne skal udsende de fortrykte selvangivelsesskemaer tidligere  

 end i dag.
Derfor er det nødvendigt at skærpe fristen i januar måned for  

 virksomhedernes indberetning af oplysninger til skattemyndighederne.
For at kompensere for ulempen ved at færre kan få deres årsopgørelse  

 samtidig med selvangivelsesskemaet, vil administrationen af  

 selvangivelsesproceduren blive tilrettelagt således, at der med kortere  

 mellemrum end i dag bliver udskrevet årsopgørelser på baggrund af indgivne  

 selvangivelser.
En borger, der således har været hurtig og indgivet  

 selvangivelse omkring 1. april, vil allerede inden udgangen af april måned  

 kunne modtage sin årsopgørelse.
 4. For at reducere antallet af fortrykte selvangivelser, der skal  

 korrigeres af borgerne, og til præcisering af de fortrykte oplysninger,  

 indeholder lovforslaget væsentlige ændringer af skattekontrollovens § 8 P om  

 indberetning vedrørende låneforhold.
På den ene side foreslås indberetningspligten udvidet til at omfatte alle  

 erhvervsmæssige udlånere mod i dag kun en række nærmere angivne (en  

 positivliste), på den anden side foreslås indberetningspligten begrænset til  

 kun at omfatte lån til personer mod i dag ethvert lån - uanset debitor.
Den  

 skatteadministrative værdi af renteindberetninger vedrørende selskaber og  

 lignendes låneforhold er begrænset, da disse skattepligtiges virksomhed er  

 underkastet en særlig regnskabskontrol.
Endvidere justeres kravene til karakteren af de oplysninger, der skal  

 indberettes efter skattekontrollovens § 8 P.
Dels foreslås en udskillelse af  

 renter, der må skønnes ikke at kunne fradrages på grund af mere end et års  

 restance, jf. ligningslovens § 5, stk. 7, dels foreslås en indberetningspligt  

 vedrørende realkreditinstitutters reservefondsudlodninger.
 5. Lovforslaget indeholder i øvrigt en ophævelse af  

 indberetningspligten i skattekontrollovens § 7 A vedrørende byggeudgifter og  

 en række lovjusteringer af overvejende redaktionel karakter.
Administrative konsekvenser Det skønnes, at forslaget vil medføre engangsudgifter for de statslige  

 told- og skattemyndigheder på 9,5 mill. kr.
Den årlige besparelse skønnes i  

 1992 til 3,5 mill. kr. og i 1993 og senere til 14,2 mill. kr.  

 Engangsudgifterne vil blive afholdt inden for de statslige told- og  

 skattemyndigheders bevillinger.
Efter forslaget forventes en årlig arbejdsmæssig lettelse netto på 12  

 årsværk for de statslige told- og skattemyndigheder.
Dette skyldes, at  

 oplysningskortene bortfalder, og at klager over tvangsbøder skal behandles af  

 skatteankenævnene.
Det virker i modsat retning, at antallet af selvangivelser  

 øges.
Forslaget vil medføre en administrativ lettelse for kommunerne.
Det er  

 aftalt med kommunerne, at der een gang årligt gennemføres forhandlinger  

 mellem Skatteministeriet og kommunerne med henblik på at fastlægge de  

 administrative konsekvenser af det forløbne års lovgivning på  

 Skatteministeriets område.
De administrative konsekvenser af forslaget vil  

 indgå i disse forhandlinger.
Provenumæssige konsekvenser Forslaget om en selvangivelsesreform vil medføre, at nogle skatteydere vil  

 modtage deres årsopgørelse og overskydende skat lidt senere end efter de  

 gældende regler.
Til gengæld vil andre få den lidt tidligere.
Samlet vurderes  

 reformen kun at have ubetydelige likviditetsmæssige konsekvenser.
De foreslåede ændringer af indberetningssystemet skønnes at medføre  

 modsatrettede provenubevægelser.
Nettovirkningen af den foreslåede udvidelse  

 af indberetningspligten til at omfatte alle erhvervsmæssige udlånere må  

 antages at virke i retning af et umiddelbart provenutab, mens markeringen af  

 renter ved låneforhold med ubetalte renter og indberetningen af  

 skattepligtige udlodninger fra realkreditinstitutter vil virke i retning af  

 et merprovenu.
Det er ikke muligt at skønne nærmere over  

 nettoprovenuvirkningen ved disse ændringer i indberetningssystemet, men  

 virkningen må antages at være beskeden.
Bemærkninger til de enkelte bestemmelser Til § 1 Bestemmelsen er redaktionel, jf. lovforslagets § 3, nr. 1.
Til § 2 Bestemmelsen i kildeskattelovens § 80, stk. 2 om pligt for ægtefæller, der  

 ikke har haft skattepligtig indkomst eller formue i indkomståret, til at  

 afgive en erklæring herom til ligningsmyndigheden, ophæves.
Bestemmelsen er  

 overflødig efter ændringen af ægtefællesbeskatningen ved lov nr. 227 af 26.  

 maj 1982, hvorved ægtefæller blev skattemæssigt ligestillede - og dermed  

 begge omfattet af den almindelige selvangivelsespligt.
Til § 3 Til nr. 1.
Bestemmelsen er en videreførelse af ligningslovens § 32 A med  

 redaktionelle ændringer.
Den generelle selvangivelsesfrist for personer er  

 dog rykket frem fra den 15. maj til den 1. maj.
 Endvidere er bestemmelsens stk. 5-7 en videreførelse af  

 skattekontrollovens § 4 og § 4 A.
Adgangen efter skattekontrollovens § 4, stk. 3 til at klage over den  

 kommunale skattemyndigheds afgørelser om tvangsbøder er dog ændret, således  

 at klagen ikke skal indgives til Ligningsrådet, men til skatteankenævnet,  

 hvis afgørelse er endelig.
Det anses for unødvendigt at belaste Ligningsrådet  

 med disse sager, selv om antallet er ringe.
Ligningsrådets kompetence efter skattekontrollovens § 4 A, stk. 1 til at  

 bemyndige de kommunale skattemyndigheder og de regionale told- og  

 skatteforvaltninger til under særlige omstændigheder at undlade at påligne  

 skatteforhøjelser for manglende overholdelse af selvangivelsesfristen er ikke  

 medtaget.
Kompetencen anvendes ikke, og den anses for unødvendig ved siden af  

 de kommunale skattemyndigheders kompetence til dels at dispensere fra  

 selvangivelsesfristen dels at fritage for et allerede pålignet  

 kontrollovstillæg, jf. bestemmelsens stk. 6.
 Til nr. 2.
 Bestemmelsen er en redaktionel følge af lovforslagets § 3, nr. 1.
 Til nr. 3, 5-6, 10-11 og 13-16.
 Fristen for indberetning af oplysninger til skattemyndighederne efter  

 indberetningsbestemmelserne i skattekontrollovens afsnit II fastsættes i dag  

 med en enkelt undtagelse administrativt.
 For nogle indberetningstyper fastsættes fristen af Ligningsrådet (løn,  

 legater og kontingenter), for andre af skatteministeren (renter og  

 pensioner). I alle tilfælde fastsættes fristerne til datoer i januar måned  

 eller til den 1. februar.
Efter lovforslagets § 3, nr. 15 lovfæstes en fælles frist for disse  

 indberetninger.
Det skønnes, at fristens lovfæstelse i sig selv vil mindske  

 det hidtidige antal forsinkede indberetninger, men lovfæstelsen vil tillige  

 styrke skattemyndighedernes mulighed for at sanktionere grove og gentagne  

 fristoverskridelser, jf. skattekontrollovens § 14, stk. 2.
Fristen er fastsat til den 20. januar eller, hvis denne dag er en lørdag  

 eller søndag, den følgende mandag.
Denne frist er en skærpelse i forhold til  

 hidtidig praksis, men skærpelsen er fundet nødvendig af hensyn til  

 skattemyndighedernes mulighed for at udsende de fortrykte selvangivelser i  

 rimelig tid inden selvangivelsesfristens udløb den 1. maj.
 Til nr. 4.
 Bestemmelsen i skattekontrollovens § 7 A blev indført ved lov nr. 244 af  

 8. juni 1979. Bestemmelsen tilsigtede at begrænse det såkaldte  

 »måneskinsarbejde« indenfor byggesektoren ved at pålægge bygherren  

 for byggerier, hvortil der kræves ibrugtagningstilladelse, at oplyse  

 kommunalbestyrelsen om byggeudgifterne og deres fordeling på håndværkerne.
Som forudsat i forarbejderne til loven fritog skatteministeren ved  

 bekendtgørelse nr. 506 af 14. december 1979 om kontrol med visse  

 byggearbejder bygherrerne for en række byggerier for oplysningspligten.  

 Fritagelsen er begrundet i, at byggerierne enten er af en sådan størrelse, at  

 de som følge af momskontrollen og anvendelse af organiseret arbejdskraft er  

 underkastet en effektiv kontrol, eller at byggerierne i øvrigt udføres under  

 offentligt økonomisk tilsyn.
Disse fritagelser er videreført i § 9 i  

 bekendtgørelse nr. 780 af 30. november 1991 om indberetningspligten m.v.  

 efter skattekontrolloven.
 Ved Boligministeriets byggereglement for småhuse fra 1985 (BR-S 85) blev  

 kravet om ibrugtagningstilladelse for mindre byggerier afskaffet, hvilket  

 derved også bragte disse byggerier uden for oplysningspligten efter § 7 A.
 Oplysningspligten efter skattekontrollovens § 7 A omfatter således i dag  

 kun en mindre del af de samlede byggerier.
Dette forhold - sammenholdt med bestemmelsens begrænsede kontrolmæssige  

 værdi i øvrigt - har bevirket, at myndighederne ikke baserer kontrollen med  

 sort arbejde i byggebranchen på disse oplysninger.
Bestemmelsen foreslås  

 derfor ophævet som overflødig.
 Til nr. 7.
Afgrænsningen af kredsen af indberetningspligtige efter  

 skattekontrollovens § 8 P om låneforhold er i dag foretaget ved en  

 »positivliste« over de indberetningspligtige.
De af listen  

 omfattede skal foretage indberetning til skattemyndighederne om deres udlån,  

 uanset hvem debitor er.
 Denne afgrænsning bevirker, at en væsentlig gruppe långivere ikke omfattes  

 af indberetningspligten, specielt virksomheder, der som en bi-virksomhed yder  

 kundelån, f.eks. naturgasselskaberne og automobilhandlere, men også f.eks.  

 finansieringsforeninger.
 For at mindske antallet af fortrykte selvangivelser, der skal korrigeres  

 af borgerne, foreslås kredsen af indberetningspligtige efter  

 skattekontrollovens § 8 P udvidet til at omfatte alle, der som led i deres  

 virksomhed yder eller formidler lån, herunder statslige og kommunale  

 myndigheder.
På den anden side er indberetning om lån til selskaber, foreninger,  

 institutioner og lignende af begrænset skatteadministrativ værdi.
Det  

 skyldes, at kontrollen med disse skattepligtiges rentefradrag, der i sagens  

 natur altid regnskabsføres, indgår som led i den almindelige kontrol af  

 selskabernes regnskaber, der ikke kun foretages af myndighederne, men tillige  

 af selvstændige revisorer.
Modtagelsen af indberetning om disse debitores  

 låneforhold er derfor af begrænset værdi for myndighederne.
 Det foreslås derfor at begrænse indberetningspligten efter  

 skattekontrollovens § 8 P til kun at omfatte lån til personer, herunder  

 erhvervsdrivende personer og personer, der gennem deltagelse i et sameje  

 hæfter direkte for lånet.
 Til nr. 8.
Efter ligningslovens § 5, stk. 7 kan renteudgifter i et gældsforhold først  

 fradrages ved opgørelsen af den skattepligtige indkomst i det indkomstår,  

 hvor betaling sker, hvis der i samme gældsforhold er ubetalte renter  

 vedrørende tidligere indkomstår.
Er den skattepligtige imidlertid i stand til  

 ved udgangen af indkomståret at betale den forfaldne gæld eller stille  

 betryggende sikkerhed herfor i sine aktiver, bevares fradragsretten.
 Efter skattekontrollovens § 8 P udskilles disse renter ikke ved  

 indberetningen til skattemyndighederne, og renterne fortrykkes som andre  

 renteudgifter på de selvangivelsesblanketter, som skattemyndighederne  

 udsender, selv om der ikke er fradragsret herfor.
 For at reducere denne fejlkilde til årsopgørelserne foreslås, at der ved  

 indberetning efter skattekontrollovens § 8 P skal foretages en markering af  

 låneforhold, hvor der er ubetalte forfaldne renter fra året før det  

 kalenderår, hvorom renteindberetningen i øvrigt foretages.
Denne markering vil ikke med sikkerhed vise, om de indberettede renter er  

 fradragsberettigede, men markeringen muliggør, at skattemyndighederne på den  

 fortrykte selvangivelse kan oplyse borgeren om, at de for den pågældende  

 fortrykte renteudgifter muligvis ikke er fradragsberettigede.
Endvidere vil  

 markeringen styrke skattemyndighederne mulighed for at kontrollere  

 overholdelsen af ligningslovens § 5, stk. 7.
 Til nr. 9.
 Ved udlodning af andele af realkreditinstitutters reservefonde i  

 forbindelse med indfrielse af lån beskattes 2/3 af det beløb, hvormed  

 udlodningen overstiger det oprindelige indskud.
 Foretages reservefondsudlodningen i forbindelse med ekstraordinær  

 afskrivning på et lån - uden at stå i forbindelse med indfrielse af lånet,  

 beskattes 2/3 af udlodningen.
 Realkreditinstitutterne oplyser allerede i dag modtagerne af  

 reservefondsudlodninger om størrelsen af den skattepligtige del af den  

 enkelte udlodning.
Det foreslås derfor, at realkreditinstitutterne pålægges at foretage  

 årlige indberetninger herom til skattemyndighederne.
Indberetningspligten  

 omfatter dog ikke efterbetalte udlodninger, der skal indtægtsføres af  

 modtageren i et tidligere indkomstår.
 Herved mindskes antallet af fortrykte selvangivelser, der skal korrigeres  

 af borgerne.
 Indberetningspligten skønnes ikke at indebære en særlig administrativ  

 belastning for realkreditinstitutterne.
 Til nr. 12.
 Bestemmelsen er en redaktionel følge af forslaget om at fremrykke  

 selvangivelsesfristen, jf. lovforslagets § 3, nr. 1.
Til § 4 For ikke at forstyrre den igangværende afvikling af  

 selvangivelsesprocessen for indkomståret 1991, er lovens  

 ikrafttrædelsestidspunkt fastsat til den 1. august.
 Den udvidelse af kredsen af indberetningspligige efter skattekontrollovens  

 § 8 P, som lovforslaget indeholder, er tillagt virkning for indberetning af  

 oplysninger vedrørende kalenderåret 1993 og senere år, jf. stk. 2.
 De udvidelser af indberetningspligtens indhold efter skattekontrollovens §  

 8 P, som lovforslaget indeholder, skønnes at kunne gennemføres allerede for  

 kalenderåret 1992, jf. stk. 3. Baggrunden for dette skøn er, at de  

 indberetningspligtige i alt overvejende grad allerede i dag opsamler disse  

 oplysninger på EDB.
 For en sikkerheds skyld er Told- og Skattestyrelsen ved stk. 4 bemyndiget  

 til i særlige tilfælde at udskyde indberetningspligtens indtræden et år.
 Indberetningspligten efter skattekontrollovens § 10 B, stk. 2, der  

 vedrører finansielle instrumenter, blev indført i 1991. Denne  

 indberetningspligt er under administrativ indkøring, og den vil først være  

 fuldt udbygget ved indberetningen i 1994 vedrørende 1993. Derfor foreslås den  

 skærpede indberetningsfrist herfor udskudt til 1994, jf. stk. 5.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 735 af 5. november 1991, som ændret senest ved lov  

 nr. 894 af 21. december 1991, ophæves § 32 A.
§ 32 A.
Skatteministeren træffer efter indhentet udtalelse fra  

 Ligningsrådet bestemmelse om udformningen og udsendelsen af skemaer til brug  

 ved selvangivelse.
Skattepligtige, der ikke modtager selvangivelsesskema, er  

 ikke fritaget for at indgive selvangivelse.
For skattepligtige selskaber og  

 fonde m.v. gælder reglerne i selskabsskatteloven og fondsbeskatningsloven.
Stk. 2. Selvangivelsen for et indkomstår skal underskrives og  

 afleveres senest den 15. maj det følgende år.
Udløber fristen en fredag eller  

 en lørdag, kan selvangivelsen afleveres den nærmest følgende søndag.
 Stk. 3. Selvangivelsen skal udfyldes og underskrives.  

 Selvangivelse for en person, der er umyndig, skrives under af værgen.  

 Selvangivelse for en person, der er under lavværgemål, skrives under sammen  

 med lavværgen.
 Stk. 4. Ligningsrådet kan fastsætte en længere frist for at  

 aflevere selvangivelse for bogførings- eller regnskabspligtige personer og  

 dødsboer.
 Stk. 5. Når særlige grunde taler derfor, kan ligningsmyndigheden,  

 i Københavns og Frederiksberg Kommuner vedkommende skattedirektorat, give  

 personer og dødsboer udsættelse med at aflevere selvangivelse.
§ 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 595 af 15. august 1991, som ændret  

 senest ved lov nr. 896 af 21. december 1991, ophæves § 80, stk. 2.
 Stk. 3 bliver herefter stk. 2.
§ 80. - - - Stk. 2. Har en gift person, der er samlevende med sin ægtefælle,  

 ikke i ligningsåret haft skattepligtig indkomst eller formue, er den  

 pågældende pligtig at indsende en erklæring herom til ligningsmyndigheden.  

 Erklæringen afgives i overensstemmelse med reglerne i skattekontrolloven.
Stk. 3. - - - § 3 I skattekontrolloven, jf. lovbekendtgørelse nr. 551 af 9. juli 1991,  

 foretages følgende ændringer:
 1 . § 4 affattes således:
» § 4. Skatteministeren træffer efter indhentet udtalelse fra  

 Ligningsrådet bestemmelse om udformningen og udsendelsen af skemaer til brug  

 ved selvangivelse for personer.
Den omstændighed, at en skattepligtig ikke  

 modtager et selvangivelsesskema, fritager ikke for selvangivelsespligten.
Stk. 2 . Selvangivelsen for et indkomstår skal indgives til  

 skattemyndighederne senest den 1. maj det følgende år.
Udløber fristen en  

 fredag eller lørdag, kan selvangivelsen indgives rettidigt den følgende  

 søndag.
Stk. 3 . Selvangivelsen skal underskrives.
Selvangivelsen for en  

 person, der er umyndig, skrives under af værgen.
En person, der er under  

 lavværgemål, skriver under sammen med lavværgen.
Stk. 4 . Ligningsrådet kan fastsætte en længere frist for  

 indgivelse af selvangivelse for bogførings- eller regnskabspligtige personer  

 og dødsboer.
En sådan frist har også virkning for en med en bogførings- eller  

 regnskabspligtig person samlevende ægtefælle.
Stk. 5 . Indgivelse af behørig selvangivelse som nævnt i §§ 1-2 og  

 af årsregnskab som nævnt i § 3 kan fremtvinges ved pålæg af daglige bøder,  

 der fastsættes af den kommunale skattemyndighed.
Der er udpantningsret for  

 bøderne.
Bøderne tilfalder statskassen.
 Stk. 6 . Den kommunale skattemyndighed kan give udsættelse med at  

 indgive selvangivelse efter stk. 2 eller 4, eller fritage for  

 skatteforhøjelse efter § 1, stk. 3, eller § 2, stk. 3-4, jf. § 3, stk. 4, når  

 den skattepligtiges forhold i særlig grad taler derfor.
Stk. 7 . Den kommunale skattemyndigheds afgørelser om daglige  

 bøder efter stk. 5, eller om skatteforhøjelser, men ikke om  

 fristforlængelser, efter stk. 6, kan påklages til skatteankenævnet, hvis  

 afgørelse ikke kan indbringes for anden administrativ myndighed.« § 4. Indgivelse af behørig selvangivelse af indkomst- og formue og  

 af årsregnskab samt af de erklæringer, der er nævnt i kildeskattelovens § 80,  

 stk. 2, og § 81 kan fremtvinges ved pålæg af daglige bøder, der fastsættes af  

 vedkommende kommunale skattemyndighed.
Bøderne tilfalder statskassen.
 Stk. 2. Der er udpantningsret for tvangsbøder pålagt efter stk. 1.
 Stk. 3. Ligningsrådet kan ændre de i henhold til stk. 1 trufne  

 afgørelser.
 2 . § 4 A ophæves.
§ 4 A.
Ligningsrådet kan bemyndige de kommunale skattemyndigheder  

 og de regionale told- og skatteforvaltninger til under særlige omstændigheder  

 at undlade påligning af skatteforhøjelser efter § 1, stk. 3, og § 2, stk. 3  

 og 4, jf. § 3, stk. 4.
 Stk. 2. De skattelignende myndigheder kan fritage for forhøjelsen,  

 når den skattepligtiges forhold i særlig grad taler derfor.
 Stk. 3. Skatteankenævnet kan ændre afgørelse efter stk. 2. Nævnets  

 afgørelse kan ikke indbringes for højere administrativ myndighed.
 3 . I § 7, stk. 1, 1. pkt. , udgår: »inden en af  

 Ligningsrådet fastsat frist«.
§ 7. Enhver, der i det foregående år i sin virksomhed har  

 foretaget udbetaling eller godskrivning af de i nr. 1-6 nævnte beløb, skal  

 til brug ved skatteligningen og skatteberegningen hvert år inden en af  

 Ligningsrådet fastsat frist uden opfordring give oplysning om beløbene til  

 skattemyndighederne.
Oplysning skal - - - - Stk. 2-9. - - - 4 . § 7 A ophæves.
§ 7 A.
Ved byggearbejder, der i henhold til gældende lovgivning  

 kun må foretages efter tilladelse fra kommunalbestyrelsen, skal den, for hvis  

 regning byggearbejdet udføres, give kommunalbestyrelsen oplysning om de  

 samlede byggeudgifter samt om, hvorledes disse udgifter fordeler sig på de  

 personer, der har udført byggearbejdet.
Endvidere skal der gives oplysning om  

 modtagerens navn og adresse.
Såfremt modtageren har stamnummer for  

 erhvervsvirksomhed (SE-nr.), skal et af disse numre oplyses.
Modtageren skal  

 give den, for hvis regning byggearbejdet udføres, de  

 identifikationsoplysninger, der er nævnt i 2. og 3. pkt.
Stk. 2. Ibrugtagningstilladelse ifølge byggeloven kan ikke  

 udstedes, forinden de i stk. 1 nævnte oplysninger er afgivet til  

 kommunalbestyrelsen.
Hvor særlige forhold taler derfor, kan  

 kommunalbestyrelsen indrømme udsættelse med afgivelse af oplysninger efter  

 stk. 1. Kommunalbestyrelsens afgørelse kan indbringes for skatteministeren  

 eller den, ministeren bemyndiger til at træffe afgørelse.
 Stk. 3. Skatteministeren fastsætter efter forhandling med  

 boligministeren de nærmere regler om gennemførelsen af oplysningspligten  

 efter stk. 1. Ministeren kan i de nævnte regler bestemme, at  

 oplysningspligten skal bortfalde eller begrænses i tilfælde, hvor praktiske  

 forhold taler derfor, og oplysningerne har mindre betydning for skatte- og  

 afgiftskontrollen.
 5 . I § 7 B, stk. 1, 1. pkt. , udgår: »inden en af  

 Ligningsrådet fastsat frist«.
§ 7 B.
Bestyrelser for fonde og foreninger, der er skattepligtige  

 efter fondsbeskatningsloven, skal hvert år inden en af Ligningsrådet fastsat  

 frist til brug for skatteligningen uden opfordring give skattemyndighederne  

 oplysning om størrelsen af den samlede uddeling foretaget i det foregående  

 kalenderår.
Oplysning - - - Stk. 2-4. - - - 6 . I § 8 H, stk. 4, 1. pkt. , udgår: »og fastsætte en  

 frist for afgivelsen af de nævnte oplysninger«.
 § 8 H.
Stk. 1-3. - - - Stk. 4. Skatteministeren kan fastsætte nærmere regler om  

 afgivelsen af oplysninger efter stk. 1-3 og fastsætte en frist for afgivelsen  

 af de nævnte oplysninger.
Når praktiske - - - Stk. 5-6. - - - 7 . § 8 P, stk. 1 , affattes således:
»Den, der som led i sin virksomhed yder eller formidler lån mod  

 forrentning til personer, skal til brug for skatteligningen foretage årlige  

 indberetninger til de statslige told- og skattemyndigheder herom.« § 8 P.
Banker, sparekasser, andelskasser, Postgirokontoret,  

 Kongeriget Danmarks Hypotekbank og Finansforvaltning, Statens  

 Uddannelsesstøtte, kommuner, realkreditinstitutter, Provinsbankernes  

 Reallånefond, Landsbankernes Reallånefond, Dansk Landbrugs Realkreditfond,  

 Danmarks Skibskreditfond, pensionskasser, forsikringsselskaber, vekselerere,  

 børsmæglerselskaber, bankierer og advokater, der som led i deres virksomhed  

 yder eller formidler udlån mod forrentning, skal til brug ved skatteligningen  

 hvert år uden opfordring indberette de i stk. 2 nævnte oplysninger til  

 skattemyndighederne.
Tilsvarende gælder for finansieringsselskaber, hvis  

 primære virksomhed er at yde eller formidle udlån mod forrentning.  

 Skatteministeren kan bestemme, at betalingskortudstedere og andre, der yder  

 eller formidler udlån på tilsvarende måde, er omfattet af oplysningspligten.
Stk. 2-5. - - - 8 . I § 8 P, stk. 2 , indsættes efter nr. 2 som nyt  

 nummer:
 »3) markering af renter i låneforhold, hvor der er ubetalte forfaldne  

 renter vedrørende det kalenderår, der går forud for det kalenderår, hvorom  

 der i øvrigt foretages indberetning,».
 Nr. 3-4 bliver herefter nr. 4-5.
 9 . I § 8 P stk. 2 , indsættes efter nr. 4, der  

 bliver nr. 5, som nyt nummer:
 »6) størrelsen af skattepligtige udlodninger fra  

 realkreditinstitutters reservefonde, for så vidt udlodningen skal  

 indtægtsføres af modtageren i udbetalingsåret,».
 Nr. 5-7 bliver herefter nr. 7-9.
§ 8 H. - - - Stk. 2. Indberetningen skal indeholde oplysninger til  

 identifikation af låntager og oplysninger om konto- og låneforholdet.
For det  

 enkelte låneforhold skal oplyses:
1) lånetype, 2) tilskrevne eller forfaldne renter, 3) løbende provisioner m.v., jf. ligningslovens § 8, stk. 3, litra a) og  

 b), 4) reservefonds- og administrationsbidrag, jf. ligningslovens § 15 J, stk.  

 5, 5) dato for rentetilskrivning, 6) gæld pr. 31. december og 7) kursværdien af gælden pr. 31. december, når lånet er ydet på grundlag  

 af børsnoterede obligationer, eller hvor det fastsættes af ministeren efter  

 stk. 3.
Stk. 3-5. - - - 10 . I § 8 P, stk. 3, 1. pkt. , udgår: »og  

 frist«.
 § 8 H.
Stk. 1-2. - - - Stk. 3. Skatteministeren fastsætter nærmere regler om de  

 oplysninger, der skal indberettes, og om fremgangsmåde og frist m.v. for  

 indberetningen.
Når praktiske - - Stk. 4-5. - - - 11 . I § 8 Q, stk. 3, 1. pkt. , udgår: »og  

 frist«.
 § 8 Q.
Stk. 1-2. - - - Stk. 3. Skatteministeren fastsætter nærmere regler om de  

 oplysninger, der skal indberettes, og om fremgangsmåde og frist m.v. for  

 indberetningen.
Når praktiske - - Stk. 4. - - - 12 . I § 8 S, stk. 3, 1. pkt. , ændres »1. maj«  

 til: »15. april«.
 § 8 S.
Stk. 1-2. - - - Stk. 3. Indberetningen skal ske inden 1. maj i året efter det  

 kalenderår, som oplysningerne vedrører.
Inden samme frist skal virksomhederne  

 underrette de pågældende ejere om de indberettede oplysninger.
 13 . I § 8 T, stk. 1 , udgår: »inden en af  

 Ligningsrådet fastsat frist«.
§ 8 T.
Faglige foreninger som nævnt i ligningslovens § 13 skal til  

 brug for skatteligningen hvert år inden en af Ligningsrådet fastsat frist  

 foretage indberetning til skattemyndighederne om de for det foregående  

 kalenderår modtagne indbetalinger fra medlemmer, herunder oplysninger til  

 identifikation med CPR-nummer af den enkelte indbetaler.
Stk. 2-4. - - - - 14 . I § 8 U, stk. 1 , udgår: »inden en af  

 Ligningsrådet fastsat frist«.
§ 8 U.
Arbejdsløshedskasser, der er godkendt af arbejdsministeren  

 i henhold til § 31 i lov om arbejdsformidling og arbejdsløshedsforsikring  

 m.v., skal til brug for skatteligningen hvert år inden en af Ligningsrådet  

 fastsat frist foretage indberetning til skattemyndighederne om de for det  

 foregående kalenderår modtagne indbetalinger fra medlemmer, herunder  

 oplysninger til identifikation med CPR-nummer af den enkelte indbetaler.
Stk. 2-4. - - - 15 . Efter § 9 indsættes:
» § 9 A.
Indberetning til skattemyndighederne efter § 7, § 7  

 B, § 8 B, § 8 E, § 8 F, § 8 H, § 8 P, § 8 Q, § 8 T, § 8 U, § 10 A, § 10 B  

 eller § 11 C skal foretages senest den 20. januar eller, hvis denne dag er en  

 lørdag eller søndag, senest den følgende mandag.« 16 . I § 14, stk. 2 , indsættes efter »§ 8 U, stk. 1  

 og 3,»: »§ 9 A,».
§ 14. - - - Stk. 2. Den, der, uden at forholdet omfattes af stk. 1, forsætligt  

 eller af grov uagtsomhed undlader rettidigt at opfylde en pligt, der påhviler  

 ham i medfør af § 6, stk. 1-2, § 7, § 7 B, §§ 8 A-8 H, stk. 1-4, § 8J, stk.  

 3, § 8 L, § 8 M, § 8 P, stk. 1-4, § 8 Q, stk. 1-3, § 8 R, stk. 3, § 8 S, § 8  

 T, stk. 1 og 3, § 8 U, stk. 1 og 3, §§ 10, 10 A, stk. 1, og 10 B, stk. 1, 1.  

 og 2. pkt., § 11 eller § 11 B, stk. 2, 2. pkt., straffes med bøde.
Efter 2. behandling den 5. maj 1992 § 1 I lov om ophavsretten til litterære og kunstneriske værker, jf.  

 lovbekendtgørelse nr. 453 af 23. juni 1989, foretages følgende ændringer:
 1. Efter § 26 indsættes som nyt kapitel:
»Kapitel 2 a Vederlag for eksemplarfremstilling til privat brug § 26 a.
Den, der erhvervsmæssigt fremstiller eller indfører lyd-  

 eller videobånd eller andre indretninger, hvorpå lyd eller billeder kan  

 optages, skal betale vederlag til ophavsmændene til de i stk. 2 nævnte  

 værker.
 Stk. 2. Vederlaget skal betales for bånd m.v., der er egnet til  

 fremstilling af eksemplarer til privat brug, og kun for værker, som er  

 udsendt i radio eller fjernsyn, eller som er udgivet på fonogram, film,  

 videogram eller lignende.
Stk. 3. Administrationen og kontrollen, herunder opkrævningen,  

 udøves af en fællesorganisation, som repræsenterer en væsentlig del af danske  

 ophavsmænd, udøvende kunstnere og andre rettighedshavere, herunder  

 fremstillere af grammofonplader m.v. og fotografer, og som af  

 kulturministeren er godkendt hertil.
Ministeren kan forlange at få meddelt  

 alle oplysninger om opkrævningen, forvaltningen og fordelingen af vederlaget.
Stk. 4. Organisationen fastsætter retningslinjer for udbetalingen  

 af vederlaget til de berettigede, så fordelingen i videst muligt omfang sker  

 i overensstemmelse med den kopiering, som finder sted.
En tredjedel af det  

 årlige beløb til udbetaling skal dog anvendes til støtte af formål, der er  

 fælles for ophavsmændene m.fl. inden for de grupper, som repræsenteres af  

 organisationen, jf. stk. 3.
§ 26 b.
Vederlaget udgør for 1993 pr. minut spilletid for lydbånd  

 0,045 kr. og for videobånd 0,0625 kr.
Vederlaget reguleres årligt med  

 satsreguleringsprocenten, jf. lov om en satsreguleringsprocent.
§ 26 c.
Virksomheder, der erhvervsmæssigt fremstiller eller  

 indfører lyd- eller videobånd, skal anmeldes hos fællesorganisationen.
 Stk. 2. Organisationen udsteder et bevis for anmeldelsen.
 Stk. 3. Anmeldte virksomheder er berettiget til, uden at  

 vederlaget er berigtiget, at indføre eller fra anden anmeldt virksomhed at  

 modtage lyd- eller videobånd, der er vederlagspligtige efter § 26 a.
§ 26 d.
Vederlagsperioden er måneden.
 Stk. 2. Anmeldte virksomheder skal opgøre det vederlagspligtige  

 antal lyd- og videobånd, der i perioden er udleveret fra virksomheden, samt  

 disses spilletid.
 Stk. 3. Anmeldte virksomheder, der udtager lyd- eller videobånd  

 til brug i virksomheden, skal medregne forbruget til udleveringen efter stk.  

 2.
 Stk. 4. Opgørelsen specificeres efter retningslinjer, som  

 fastsættes af kulturministeren efter forhandling med fællesorganisationen.
§ 26 e.
I det vederlagspligtige antal opgjort efter § 26 d, stk.  

 2, fradrages:
 1) Antallet af lyd- og videobånd, der er udleveret til en anden anmeldt  

 virksomhed efter § 26 c, stk. 3.
 2) Antallet af lyd- og videobånd, der er udført.
 3) Antallet af lyd- og videobånd, der vil blive anvendt til  

 eksemplarfremstilling, som ikke omfattes af bestemmelsen i § 11.
 4) Antallet af lyd- og videobånd, der vil blive anvendt til fremstilling  

 af optagelser til brug for syns- og hørehandicappede.
 5) Antallet af lyd- eller videobånd, der vil blive anvendt til særlige  

 formål, som af kulturministeren er undtaget fra vederlaget.
 Stk. 2. Kulturministeren kan efter forhandling med  

 fællesorganisationen fastsætte retningslinjer for kontrol med fradrag efter  

 stk. 1.
§ 26 f.
Ved erhvervsmæssig udførsel af vederlagsberigtigede lyd-  

 eller videobånd, anvendelse af vederlagsberigtigede lyd- eller videobånd til  

 eksemplarfremstilling, som ikke omfattes af bestemmelsen i § 11, til  

 fremstilling af optagelser, som anvendes af syns- eller hørehandicappede  

 eller til særlige formål, som af kulturministeren er undtaget fra vederlaget,  

 tilbagebetales vederlaget.
 Stk. 2. Kulturministeren fastsætter efter forhandling med  

 fællesorganisationen de nærmere retningslinjer for vederlagsgodtgørelse efter  

 stk. 1.
§ 26 g.
Anmeldte virksomheder skal føre regnskab over  

 fremstilling, indførsel og udlevering m.v. af vederlagspligtige lyd- og  

 videobånd.
 Stk. 2. Kulturministeren fastsætter efter forhandling med  

 fællesorganisationen de nærmere retningslinjer for de anmeldte virksomheders  

 regnskabsførelse, herunder udstedelse af fakturaer m.v.
 Stk. 3. Anmeldte virksomheder skal opbevare regnskabsmateriale i 5  

 år efter regnskabsårets udløb.
§ 26 h.
Anmeldte virksomheder skal efter udløbet af hver  

 vederlagsperiode og senest ved udgangen af den følgende måned til  

 fællesorganisationen angive mængden af udleverede lyd- og videokassettebånd  

 og disses spilletid, jf. §§ 26 d og 26 e.
Virksomheden skal senest samtidig  

 med angivelsen indbetale vederlaget til organisationen.
Angivelsen skal  

 underskrives af virksomhedens ledelse.« 2. I § 45, stk. 3, indsættes efter » § 24 a«:  

 », §§ 26 a-26 h,».
 3. I § 46, stk. 2, ændres »samt § 24 a,» til:  

 »§ 24 a samt §§ 26 a-26 h,».
 4. I § 55 a indsættes efter nr. 2 som nyt nummer:
»3) undlader at lade sig anmelde eller undlader at meddele  

 oplysninger til fællesorganisationen efter §§ 26 c, stk. 1, og 26 h, 1. pkt.  

 Det samme gælder den, som undlader at føre eller opbevare regnskaber i  

 henhold til § 26 g.« Nr. 3 og 4 bliver herefter nr. 4 og 5.
 5. I § 55 c ændres »og § 22 a, stk. 4, 3. pkt.,»  

 til: », § 22 a, stk. 4, 3. pkt., § 26 d, stk. 4, § 26 e, stk. 2, § 26 f,  

 stk. 2, og § 26 g, stk. 2,».
 6. I § 59, stk. 1, 3. pkt., ændres »efter § 46, stk.  

 2, jf. § 17, stk. 2« til: »efter § 46, stk. 2, jf. § 17, stk. 2, og  

 §§ 26 a-26 h«.
§ 2 I lov om retten til fotografiske billeder, jf. lovbekendtgørelse nr. 454  

 af 23. juni 1989, foretages følgende ændring:
 Efter § 14 indsættes som ny paragraf:
»§ 14 a.
Den, der erhvervsmæssigt fremstiller eller indfører  

 videobånd eller andre indretninger, hvorpå billeder kan optages, skal betale  

 vederlag til fotograferne af de nævnte billeder.
Vederlaget skal betales for  

 bånd m.v., der er egnet til fremstilling af eksemplarer til privat brug, og  

 kun for fotografier, som er udsendt i fjernsyn, eller som er udgivet på film,  

 videogram eller lignende.
Stk. 2. Bestemmelserne i §§ 26 a-26 h og § 55 a, nr. 3, i lov om  

 ophavsretten til litterære og kunstneriske værker finder tilsvarende  

 anvendelse.« § 3 Stk. 1. Loven træder i kraft den 1. januar 1993.
 Stk. 2. Forslag til revision af loven fremsættes for Folketinget i  

 folketingsåret 1995-96.
 Stk. 3. Loven gælder ikke for Færøerne og Grønland, men kan ved  

 kgl. anordning sættes helt eller delvis i kraft for Færøerne og Grønland med  

 de afvigelser, som de særlige færøske eller grønlandske forhold tilsiger.
