Selskab  Salg af almindelige aktier Spørgsmål Svar Ad spørgsmål 1:  

 Ja Ad spørgsmål 2:  

 Ja.
 Ad spørgsmål 3:  

 Ja.
Beskrivelse af de faktiske forhold H er et dansk  

 selskab.
 Rådgiver har  

 oplyst følgende:
 H erhvervede i  

 begyndelsen af 1990'erne en post aktier i det udenlandske selskab K.
 Investeringen  

 fandt sted som et led i, at H havde opgaven med opførelsen af K's fabrik i  

 udlandet.  

 Betingelsen for at få denne opgave var, at H investerede sit honorar for  

 løsning af opgaven i K.
 H ønskede at  

 deltage i projektet, uanset at der skulle indskydes 90 mio. kr. ud af den  

 samlede kontraktsum på 190 mio. kr., da det beløb, der skulle anvendes til  

 aktietegning, stort set svarede til den beregnede fortjeneste, således at H  

 fik  

 dækket sine udgifter, og alene risikerede sin fortjeneste.
Aktiernes værdi  

 var ved projektets begyndelse meget usikker, og i praksis kunne aktierne ikke  

 omsættes,  

 før virksomheden var i drift omkring 1995. Ifølge selskabets skøn ville de  

 nytegnede aktier have en værdi på 10 mio. kr.
En anvendelse af anvisningen  

 ville derfor medføre, at selskabet med virkning for indkomstopgørelsen kunne  

 nedskrive aktierne med 80 mio. kr.
H fik tilladelse  

 til at anvende Ligningsrådets anvisning om aktieerhvervelser i  

 udviklingslande.  

 Denne tilladelse indebar, at H fik tilladelse til at nedskrive sin  

 aktieinvestering til den skønnede markedspris af aktierne på  

 erhvervelsestidspunktet.
Anvendelse af anvisningen har som konsekvens, at  

 fortjeneste ved en senere afståelse af aktierne, uanset ejertiden skal  

 medregnes til den skattepligtige indkomst.
 Med henblik på  

 at opnå en adskillelse mellem H's primære aktivitet som rådgivende virksomhed  

 og portefølgeinvesteringen i K, besluttede selskabet ved udgangen af 2002 at  

 overdrage aktierne i K til et fuldt ejet datterselskab, S, som blev etableret  

 den i efteråret 2002.
 Formålet med  

 overdragelsen var at overføre langtidsfinansieringsaktiviteter og  

 ikke-kerneområder fra H til en separat juridisk enhed samt opnå mulighed for  

 at  

 samle de europæiske investeringer i K i et holdingselskab i lighed, med hvad  

 tre udenlandske investorer havde gjort.
 Ved denne  

 overdragelse blev der af H foretaget en opgørelse af avancen på aktierne i K  

 i  

 overensstemmelse med de principper, der var fastlagt i tilladelsen fra  

 Ligningsrådet.
Der er ikke, og  

 der har aldrig været, andre aktiviteter i S, end at selskabet ejer de omtalte  

 K-aktier.
Med basis i foranstående handler S ikke med aktier, og S er derfor  

 heller aldrig blevet beskattet som handelsdrivende med aktier.
 I forbindelse  

 med ligningen af S' selvangivelser for 2002 og 2003, har skatteforvaltningen  

 tilkendegivet, at man fortsat anser K-aktierne for vederlagsaktier i S' regi,  

 ud fra en betragtning om afsmitning fra H til S.
Oplysninger om  

 den planlagte disposition S ejer ca. 17 %  

 af aktierne i K.
Der er i den forbindelse løbende overvejelser om enten at  

 overdrage aktierne i K eller S til en eller flere af de øvrige aktionærer,  

 eller at sammenlægge S´ investering i K med en eller flere af de øvrige  

 aktionærer.  

 Sidstnævnte mulighed kunne indebære, at en eller flere af de øvrige  

 K-aktionærer indskød deres K-aktier i S mod til gengæld at få anparter i S.
 Det er i den  

 forbindelse væsentligt for H og for S at have sikkerhed for de skattemæssige  

 konsekvenser ved et senere salg af K-aktierne, da det vil have betydning for  

 de  

 øvrige aktionærers interesse for at investere i S.
Spørgers eventuelle opfattelse ifølge anmodning og bemærkninger til  

 sagsfremstilling Ad. spørgsmål 1 I den nye aktieavancebeskatningslov  

 er der sket en væsentlig ændring i forhold til den hidtil gældende lov, idet  

 vederlagsnæring er ophævet med virkning for afståelser, som sker fra 1.  

 januar  

 2006.
 Dette fremgår af  

 kommentarer til den nye lovs § 17:
 "I forhold  

 til den hidtidige bestemmelse foreslås det dog, at næringsreglerne alene skal  

 omfatte skattepligtige, der udøver næring med køb og salg af aktier, dvs. at  

 bestemmelsen alene skal omfatte aktier, der er erhvervet som led i  

 handelsnæring.  

 Aktier, der er modtaget som vederlag for leverede varer og andre  

 tjenesteydelser, dvs. aktier erhvervet som vederlagsnæring, foreslås således  

 at  

 skulle behandles efter de øvrige regler i aktieavancebeskatningsloven".
Baggrunden for  

 denne ændring fremgår af kommentaren til den nye lov, afsnit 3.2.4  

 Vederlagsnæring.  

 Der ønskes en ligestilling med erhvervelse af aktier for kontanter, da der  

 ikke  

 er behov for at vederlagsbeskatte efterfølgende gevinster og tab.
Dette blev  

 allerede foreslået i betænkning nr. 1392 af september 2000 om  

 aktieavancebeskatning.
Den nye lov har  

 ifølge lovens § 42 virkning for afståelser, der finder sted den 1. januar  

 2006  

 eller senere.
Der er ikke indsat særlige overgangsregler, som har betydning  

 for  

 nærværende forespørgsel.
Ved overdragelse  

 af K-aktierne fra selskabets moderselskab, H, blev der gjort op med aktiernes  

 status som vederlagsaktier.
Der blev i den forbindelse som nævnt foretaget en  

 avanceopgørelse i H efter bestemmelserne om avance på næringsaktier.
S  

 erhvervede aktierne som en almindelig finansiel disposition og ikke som  

 vederlæggelse for en ydelse eller vareleverance.
S kan efter vores opfattelse  

 ikke - efter den gældende praksis herfor - anses for næringsdrivende med køb  

 og  

 salg af aktier.
 Der har fra de  

 lignende myndigheder og i et tidligere bindende svar været betragtninger  

 fremme  

 om afsmitning fra H til S vedrørende aktiernes status som  

 vederlagsnæringsaktier.
Et salg af  

 aktierne i K efter 1. januar 2006 ville, selv hvis H fortsat havde ejet  

 aktierne, ikke have udløst beskatning efter reglerne om vederlagsnæring, jf.  

 den ovenfor beskrevne lovændring.
Betragtningerne om vederlagsnæring for S  

 kan  

 derfor ikke længere være relevante efter lovændringen.
Sammenfattende  

 er det derfor vores påstand, at ovennævnte lovændring må medføre, at der ikke  

 kan blive tale om nogen næringsbeskatning af aktierne i K eller S, da der  

 ikke  

 længere er nogen lovhjemmel hertil.
Beskatning af et senere aktiesalg vil  

 skulle ske i henhold til reglerne i den nye lovs § 8 og 9, dvs. at efter en  

 ejertid på 3 år, vil et salg være skattefrit.
Ad spørgsmål 2 H er ikke - jf.  

 aktieavancebeskatningslovens § 17 og den dertil knyttede praksis - at anse  

 for  

 næringsdrivende med køb og salg af aktier.
 Med ophævelsen  

 af bestemmelserne om beskatning ved vederlagsnæring kan der heller ikke blive  

 tale  

 om beskatning ud fra et afsmitnings - eller successionsprincip.
 Spørgsmålet bør  

 derfor besvares bekræftende.
Ad spørgsmål 3 Med samme  

 begrundelse som nævnt under vore kommentarer til spørgsmål 1 og 2, bør  

 spørgsmålet besvares bekræftende.
SKATs indstilling og begrundelse Ligningsrådets  

 anvisning om aktieerhvervelser i udviklingslande (SD-cirkulære 1982-18) blev  

 ophævet  

 med virkning fra 1. februar 2002.
Dog er det i  

 cirkulæret pkt. 3 anført, at "For de virksomheder, der har foretaget  

 nedskrivningsfradrag efter reglerne i SD-cirkulære 1982-18, og som endnu har  

 de  

 pågældende aktier i behold, finder cirkulærets regler om beskatning ved  

 afståelse af aktierne fortsat anvendelse." Rådgiver har  

 oplyst, at overdragelsen af aktierne i K til et fuldt ejet datterselskab, S,  

 i  

 2002 og den i tilknytning hertil foretagne opgørelse af avancen på aktierne i  

 K, blev foretaget i overensstemmelse med Ligningsrådets tilladelse.
 Særligt under  

 hensyn til forløbets tidsmæssige udstrækning finder SKAT, Hovedcentret ikke  

 anledning til at statuere omgåelse af reglerne i cirkulæret og det er  

 herefter  

 SKAT, Hovedcentrets opfattelse, at den ved tilladelsen tildelte særstatus for  

 aktierne bortfaldt ved overdragelsen i 2002.
Betingelsen for  

 at H kunne få opgaven af K var, at H investerede sit honorar herfor i K.
H's  

 erhvervelse af aktier i K må på dette grundlag sidestilles med aktier, der er  

 modtaget som vederlag for tjenesteydelser, dvs. vederlagsnæringsaktier.
Vederlagsnæringsbegrebet  

 blev ophævet med den nye aktieavancebeskatningslov, der har virkning for  

 afståelser, der finder sted den 1. januar 2006 eller senere.
Af  

 bemærkningerne  

 til lovens § 17 fremgår, at aktier, der er erhvervet som vederlag for  

 leverede  

 tjenesteydelser, skal behandles efter de øvrige regler i  

 aktieavancebeskatningsloven.
 Uanset om  

 K-aktierne fortsat kan anses for vederlagsaktier i S´ regi ud fra en  

 betragtning om afsmitning fra H til S, er det derfor SKAT, Hovedcentrets  

 opfattelse, at K-aktierne skal behandles efter de øvrige regler i  

 aktieavancebeskatningsloven, medmindre aktierne har status som  

 handelsnæringsaktier  

 efter aktieavancebeskatningslovens § 17.
Handelsnæring  

 foreligger, når den skattepligtige, der har det som erhverv at handle med  

 aktier eller lignende værdipapirer, erhverver aktier med det formål at sælge  

 dem igen med fortjeneste.
Handelsnæring statueres både, når der er tale om et  

 hovederhverv og når der er tale om et bierhverv.
 Handelsnæringsbegrebet  

 omfatter i første omgang bank- og vekselervirksomheder, men der kan også  

 foreligge handelsnæring i andre tilfælde, hvis f.eks. aktiehandelsaktiviteten  

 har systematisk karakter.
 Under hensyn til  

 H's forretningsområde og aktiviteter, aktiviteten i S samt formålet med  

 overdragelsen af aktierne i K fra H til S, anses aktierne i K ikke for  

 handelsnæringsaktier.
 Det indstilles  

 derfor at svare ja til alle tre spørgsmål.
Skatterådets afgørelse og begrundelse Skatterådet  

 tiltræder SKAT, Hovedcentrets, indstilling.
