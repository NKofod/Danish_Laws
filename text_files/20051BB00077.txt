Fremsat den 10. februar 2006 af Ole Sohn (SF),  

 Anne Grete Holmsgaard (SF), Henrik Sass Larsen (S),  

 Rasmus Prehn (S), Margrethe Vestager (RV),  

 Marianne Jelved (RV),  

 Per Clausen (EL) og Frank Aaen (EL) Forslag til folketingsbeslutning om  

 etablering af et nordisk institut til forskning i den kolde krig Folketinget pålægger regeringen inden udgangen af 2006 at  

 etablere et nordisk institut til forskning i Danmarks og Nordens rolle under  

 den nyere historiske periode fra 1945 til 1995 med særlig vægt på Danmarks og  

 Nordens  

 placering under den kolde krig.
Bemærkninger til forslaget Som udgangspunkt er det forslagsstillernes opfattelse, at der er  

 behov for flere midler til den frie forskning, men der har gennem de seneste  

 år  

 været en stor vækst i dansk og nordisk forskning i den kolde krig.
Dette er  

 ikke mindst blevet understøttet gennem de statslige kommissioner og  

 redegørelsen  

 om den kolde krig.
Den intensiverede forskning har frembragt et vækstlag af  

 fortrinsvis unge forskere, der ikke har personlig andel i fortidens  

 opdelinger under  

 den kolde krig.
Forslagsstillerne finder, at der i lighed med andre europæiske  

 og amerikanske staters forskning er brug for et institut, der samler  

 forskningen på dette område.
Et nordisk institut vil bidrage til at samle de  

 dynamiske kræfter af både forskere, formidlere og brugere på dette område,  

 der for  

 tiden befinder sig i Danmark og de øvrige nordiske lande.
Instituttet skal  

 særlig satse på:
   

 	  

 Udenrigspolitik.
   

 	  

 Efterretningshistorie.
   

 	  

 Sikkerhedsspørgsmål.
   

 	  

 Indenlandske reaktioner  

 af internationale udviklinger.
   

 	  

 Komparative studier.
 Forslagsstillerne har endvidere konstateret, at regeringen og  

 Dansk Folkeparti i finanslovaftalen for 2006 har aftalt, at  

 »under hensyn til resultaterne fremlagt i  

 DIIS-rapporten om Danmark under den kolde krig (2005) skal forskningen blandt  

 andet yderligere klarlægge aspekter af de militære trusler rettet mod Danmark  

 og Østersøområdet, herunder østblokkens indflydelse på danske  

 beslutningstagere«.
Forslagsstillerne finder det af afgørende betydning, at denne  

 problemstilling indgår i instituttets virkefelt.
Der skal kunne forskes både  

 i  

 nationale, i regionale og i internationale problemstillinger inden for  

 feltet.  

 De tematiske og geografiske satsninger skal søges gennemført således, at  

 instituttets forskere vil komplementere og understøtte hinandens forskning.  

 Som  

 projektperiode foreslås 6 år.
Instituttet skal søge at tiltrække udenlandske forskere på  

 korttidskontrakter.
Således bør der satses på mindst en tredjedel udenlandske  

 forskere.  

 I projektperioden bør dette målrettet søges finansieret gennem eksterne  

 midler,  

 internationaliseringsprogrammer og mulighed for internationale lektorer eller  

 internationalt indstillede organisationer og programmer.
Ovennævnte skal sikres gennem et intensivt netværksarbejde.  

 Instituttets forskere forventes aktivt at bidrage til udviklingen af disse  

 kontakter.
Netværks- og kontaktarbejde skal foruden den internationale  

 forskning rettes mod lokale institutioner og virksomheder.
På nationalt plan  

 skal der indgås forpligtende samarbejde med nationale institutioner,  

 eksempelvis gennem undervisning og forskningsprogrammer for f.eks.  

 universiteterne,  

 folkehøjskolerne, efterretningstjenesterne, udenrigstjenesterne m.v.
Forslagsstillerne påtænker instituttets oprettelse og placering udbudt  

 via enten Det Strategiske Forskningsråd eller Grundforskningsfonden, således  

 at  

 det bedst kvalificerede miljø får tilført midlerne.
Forslagsstillerne  

 understreger samtidig behovet for et tæt samarbejde med de nationale  

 universiteter  

 (afhængigt af satsningsområder og emner), Forsvarsakademiet, Dansk Institut  

 for  

 Internationale Studier (DIIS) og de relevante myndigheder.
Instituttet skal endvidere søge at opbygge en omfattende samling  

 af faglitteratur på området.
Desuden søges en samling af samtidigt publiceret  

 kildemateriale indsamlet.
Denne kildegruppe risikerer netop i disse år at  

 forsvinde.
Regeringens klare tilkendegivelser om øget og liberaliseret adgang  

 til statens arkiver ses som en vigtig faktor for dette arbejde.
 Økonomiske konsekvenser:
 Der afsættes årligt 5 mio. kr. i den nævnte projektperiode.  

 Midlerne afsættes på finansloven og påbegyndes med den aftale, som regeringen  

 og Dansk Folkeparti har indgået om finansloven for 2006.
Skriftlig fremsættelse Ole Sohn  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om etablering af et nordisk institut til forskning i den  

 kolde krig.
(Beslutningsforslag nr.
B 77).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
