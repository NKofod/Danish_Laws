Fremsat den 7. oktober 1999 af arbejdsministeren (Ove  

 Hygum) Forslag til Lov om ændring af lov om ferie (Renteafkast af FerieKonto) § 1 I lov om ferie, jf. lovbekendtgørelse nr. 538 af  

 25. juni 1999, foretages følgende ændring:
 1. § 19, stk. 2, affattes således:
»Stk. 2. Af renteafkastet af FerieKonto i 2000 tilfalder 40  

 mio. kr. statskassen og resten Arbejdsmarkedets Feriefond.
Arbejdsministeren  

 kan fastsætte nærmere regler om overførsel af  

 renteafkastet.« § 2 Loven træder i kraft den 1. januar 2000.
Bemærkninger til lovforslaget Almindelige bemærkninger Efter ferielovens § 26, stk. 2, består  

 Arbejdsmarkedets Feriefonds midler bl.a. af renteafkast fra FerieKonto, jf.  

 § 19 hvor det senest er bestemt, at en del af renteafkastet for  

 året 1997 skulle tilfalde statskassen.
 Som led i de samlede økonomiske overvejelser  

 foreslås det i forbindelse med finansloven for år 2000, at 40  

 mio. kr. af renteafkastet i FerieKontosystemet i år 2000 skal  

 indbetales til statskassen og resten til Arbejdsmarkedets Feriefond.
Økonomiske og administrative konsekvenser Renteafkastet fra FerieKonto i år 2000  

 skønnes at komme til at udgøre 118 mio. kr. (incl. morarenter).  

 Feriefondens andel heraf vil efter fradrag af de 40 mio. kr. udgøre 78  

 mio. kr.
For så vidt angår fondens øvrige indtægter  

 skønnes der at være netto 25 mio. kr. i uhævet  

 feriegodtgørelse, samt øvrige renteindtægter  

 anslået til 10 mio. kr.
Dette skal sammenholdes med, at  

 Arbejdsmarkedets Feriefond forventes at have administrationsudgifter -  

 herunder udgifter til ATP's administration af FerieKonto - på samlet 78  

 mio. kr.
På den baggrund vil fonden have 35 mio. kr., som kan bruges  

 som støtte til ferieformål.
Erhvervsmæssige konsekvenser Lovforslaget har ikke konsekvenser for erhvervslivet  

 generelt.
For Arbejdsmarkedets Feriefond vil lovforslaget mindske  

 fondens indtægtsgrundlag i år 2000 og som en konsekvens vil  

 feriefondens aktivitetsniveau blive reduceret.
Feriefonden anvender sine  

 midler til ferieformål for lønmodtagerne i form af aktivitets-,  

 oplevelses- og bomuligheder i Danmark.
Forholdet til EU-retten Lovforslaget indeholder ikke EU-retlige aspekter.
Miljømæssige konsekvenser Lovforslaget har ingen miljømæssige  

 konsekvenser.
Ligestillingsmæssige konsekvenser Lovforslaget har ingen ligestillingsmæssige  

 konsekvenser.
Vurdering af konsekvenser af lovforslaget Positive konsekvenser / mindreudgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner staten vil i år 2000 få et provenu på 40  

 mio. kr.
ingen Administrative konsekvenser for stat, kommuner og  

 amtskommuner ingen ingen Økonomiske konsekvenser for erhvervslivet ingen ingen for erhvervslivet generelt.
 For Arbejdsmarkedets Feriefond vil lovforslaget mindske fondens  

 indtægtsgrundlag med 40 mio. kr. i år 2000 og fondens  

 aktivitetsniveau vil blive reduceret.
Administrative konsekvenser for erhvervslivet ingen ingen Miljømæssige konsekvenser ingen ingen Administrative konsekvenser for borgerne ingen ingen Forholdet til EU-retten lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Det bemærkes, at udtrykket renteafkastet skal  

 forstås således, at det omfatter beløb, der er  

 påløbet efter den 31. december 1999.
Bemyndigelsen tænkes anvendt til at udstede en  

 bekendtgørelse, der fastlægger, i hvilken takt de 40 mio. kr.  

 skal overføres.
Arbejdsmarkedets Feriefond vil blive inddraget i  

 forbindelse med fastlæggelsen heraf.
Til § 2 Loven træder i kraft den 1. januar 2000, og fra  

 dette tidspunkt og et år frem er staten berettiget til en del af  

 renteindtægterne fra FerieKonto.
Bestemmelsen vil have udtømt  

 sin virkning den 31. december 2000.
Bilag 1 Lovforslaget sammenholdt med gældende lov Gældende formulering Lovforslaget § 19.- - - § 19.- - - Stk. 2. Af renteafkastet af FerieKonto i 1997 tilfalder 100  

 mio. kr. statskassen og resten Arbejdsmarkedets Feriefond.
Arbejdsministeren  

 kan fastsætte nærmere regler om overførsel af  

 renteafkastet.
Stk. 2. Af renteafkastet af FerieKonto i 2000 tilfalder 40  

 mio. kr. statskassen og resten Arbejdsmarkedets Feriefond.
Arbejdsministeren  

 kan fastsætte nærmere regler om overførsel af  

 renteafkastet.
