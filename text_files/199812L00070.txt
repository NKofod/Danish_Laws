Fremsat den 29. oktober 1998 af  

 justitsministeren (Frank Jensen) Forslag til Lov om ændring af lov om registreret  

 partnerskab og lov om personnavne (Ændring af betingelserne for indgåelse af  

 registreret partnerskab og ændring af gebyrer for udfærdigelse af  

 navnebevis) § 1 I lov nr. 372 af 7. juni 1989 om registreret partnerskab, som ændret  

 ved lov nr. 821 af 19. december 1989 og § 36 i lov nr. 387 af 14. juni  

 1995, foretages følgende ændring:
 1. § 2, stk. 2, ophæves, og i stedet  

 indsættes:
»Stk. 2. Registrering af partnerskab kan kun ske,  

 hvis 1)	en af parterne har bopæl her i landet og dansk  

 statsborgerskab, eller 2)	begge parter har haft bopæl her i landet i de sidste to  

 år før registreringen.
Stk. 3. Statsborgerskab i Norge, Sverige eller Island  

 sidestilles med dansk statsborgerskab efter stk. 2, nr. 1.  

 Justitsministeren kan bestemme, at statsborgerskab i et andet land med en  

 lovgivning om registreret partnerskab, der svarer til den danske, ligeledes  

 sidestilles med dansk statsborgerskab.« Stk. 3 bliver herefter stk. 4.
§ 2 I lov nr. 193 af 29. april 1981 om personnavne, som ændret ved  

 § 2 i lov nr. 845 af 20. december 1989, § 8 i lov nr. 396 af 13.  

 juni 1990, § 5 i lov nr. 386 af 20. maj 1992 og § 3 i lov nr. 233  

 af 2. april 1997, foretages følgende ændring:
 1. I § 17 a indsættes som stk. 6:
»Stk. 6. Der skal ikke ske betaling for udfærdigelse af  

 navnebevis i medfør af § 15, stk. 2.« § 3 Loven træder i kraft den 1. januar 1999.
§ 4 Stk. 1. Loven gælder ikke for Færøerne og  

 Grønland, jf. dog stk. 2 og 3.
 Stk. 2. Bestemmelsen i § 1 kan ved kongelig anordning  

 sættes i kraft for Færøerne og Grønland med de  

 afvigelser, som de særlige færøske eller  

 grønlandske forhold tilsiger.
 Stk. 3. Bestemmelsen i § 2 kan ved kongelig anordning  

 sættes i kraft for Grønland med de afvigelser, som de  

 særlige grønlandske forhold tilsiger.
Bemærkninger til lovforslaget Almindelige bemærkninger 1. Lovforslagets formål.
 Formålet med lovforslaget er for det første  

 at ændre betingelserne for indgåelse af registreret  

 partnerskab.
 Efter gældende ret kan registreret partnerskab kun  

 indgås i Danmark, hvis mindst en af parterne har bopæl her i  

 landet og dansk statsborgerskab.
Det foreslås, at statsborgerskab i Norge, Sverige  

 eller Island sidestilles med dansk statsborgerskab, og at justitsministeren  

 bemyndiges til at bestemme, at også statsborgerskab i andre lande, som  

 har en lovgivning om registreret partnerskab, der svarer til den danske, skal  

 sidestilles med dansk statsborgerskab.
Endvidere foreslås det, at  

 registreret partnerskab kan indgås, uanset at ingen af parterne har  

 dansk statsborgerskab (eller statsborgerskab i de ovenfor nævnte  

 lande), såfremt begge parter har haft bopæl her i landet i de  

 sidste to år før registreringen.
Lovforslagets formål er for det andet at  

 ophæve kravet om betaling af gebyr for udfærdigelse af visse  

 navnebeviser til personer, der ikke er tilført ministerialbogen  

 (personregisteret) her i landet, og for udfærdigelse af navnebevis for  

 ændret efternavn i anledning af ægteskab, som ikke er  

 indgået for dansk myndighed.
Herved opnås der bl.a. ligestilling  

 på området mellem personer, der indgår ægteskab i  

 udlandet, og personer, der indgår ægteskab her i landet.
 2. Lovforslagets indhold.
 2.1. Ændring af lov om registreret partnerskab.
 2.1.1. Efter § 2, stk. 2, i lov om  

 registreret partnerskab kan registrering som nævnt kun ske, hvis begge  

 parter eller en af dem har bopæl her i landet og dansk  

 statsborgerskab.
Det fremgår af lovens forarbejder (Folketingstidende  

 1988-89, Tillæg A, sp. 2944 f., og Tillæg B, sp. 1877 og 1880  

 f.), at formålet med den nævnte bestemmelse bl.a. var at  

 undgå, at udenlandske par indgik registreret partnerskab her i landet,  

 selv om registreringen ingen retsvirkninger ville have i deres hjemland.
Der  

 henvises herom endvidere til betænkning nr. 1127/1988 om homoseksuelles  

 vilkår, side 118 f.
Norge, Sverige og Island har nu en lovgivning om  

 registreret partnerskab, der stort set svarer til den danske.
Det må  

 herefter antages, at registreret partnerskab, der er indgået i Danmark,  

 vil blive anerkendt i disse lande.
For Sveriges vedkommende følger  

 dette direkte af den svenske lov om registreret partnerskab.
På den baggrund - og efter drøftelse med de  

 øvrige nordiske lande - foreslås det, at lov om registreret  

 partnerskab ændres, således at statsborgerskab i Norge, Sverige  

 eller Island sidestilles med dansk statsborgerskab.
Kravet om bopæl i  

 Danmark opretholdes fortsat, jf. herved nedenfor pkt. 2.1.3.
Ændringen vil indebære, at f.eks. et norsk  

 par, der bor i Danmark, og som efter de gældende regler hverken kan  

 indgå registreret partnerskab i Norge (da de har bopæl i Danmark)  

 eller i Danmark (da de er norske statsborgere), vil kunne indgå  

 registreret partnerskab i Danmark.
Det samme vil gælde for f.eks. et  

 norsk- svensk par, der bor i Danmark, og som efter de gældende regler  

 hverken kan indgå registreret partnerskab i Danmark, Norge eller  

 Sverige.
Personer fra de pågældende lande, der bor i Danmark, vil  

 endvidere - ligesom det i dag gælder for danske statsborgere - kunne  

 indgå registreret partnerskab med en person fra et tredjeland.
Det overvejes for tiden i Norge, Sverige og Island at  

 ændre disse landes lovgivning om registreret partnerskab, således  

 at betingelserne for at indgå partnerskab bliver lempet i  

 overensstemmelse med det foreliggende forslag.
Det er ikke på  

 nuværende tidspunkt muligt at sige, hvornår sådanne  

 ændringer i givet fald kan være gennemført.
2.1.2. Siden Danmark i 1989 (som det første  

 land) gennemførte en lov om registreret partnerskab, har flere andre  

 lande fået en tilsvarende lovgivning.
Det gælder som nævnt  

 ovenfor under pkt. 2.1.1 bl.a.
Norge, Sverige og Island.
 Endvidere har Holland gennemført en lov om  

 registreret partnerskab, der trådte i kraft den 1. januar 1998. Det  

 må anses for sandsynligt, at flere lande vil følge efter og  

 gennemføre love om partnerskab.
 På den baggrund foreslås det, at der i lov om  

 registreret partnerskab indsættes en bestemmelse, der bemyndiger  

 justitsministeren til at fastsætte, at statsborgerskab i et andet land,  

 der har en lovgivning om registreret partnerskab, som svarer til den danske,  

 på samme måde som statsborgerskab i Norge, Sverige og Island  

 sidestilles med dansk statsborgerskab.
 Justitsministeriet vil efter en gennemførelse af  

 lovforslaget rette henvendelse til de hollandske myndigheder med henblik  

 på at afklare, om der er grundlag for at anvende den foreslåede  

 bemyndigelsesbestemmelse i forhold til hollandske statsborgere, der har  

 bopæl i Danmark.
2.1.3. Endelig foreslås det, at lov om  

 registreret partnerskab ændres således, at partnerskab også  

 kan indgås, hvis begge parter har haft bopæl her i landet i de  

 sidste to år før registreringen.
Er denne betingelse opfyldt,  

 bortfalder betingelsen om, at en af parterne skal have dansk statsborgerskab  

 eller statsborgerskab i Norge, Sverige eller Island m.v.
 Justitsministeriet har overvejet, om retten til at  

 indgå registreret partnerskab bør udvides yderligere, f.eks.  

 således at der er adgang hertil for personer, der ikke har bopæl  

 her i landet, såfremt en af parterne er dansk statsborger.
Der er imidlertid rundt om i verden mange personer, der  

 har dansk statsborgerskab uden i øvrigt at have nogen tilknytning til  

 Danmark eller planer om at vende tilbage hertil.
Et registreret partnerskab  

 ville for disse personer være uden retsvirkninger i deres hjemland.  

 Bl.a. som følge heraf kan der heller ikke ses bort fra, at andre lande  

 kunne opfatte det som krænkende, hvis Danmark søgte at lovgive  

 med virkning for personer, der, selv om de er danske statsborgere, i  

 realiteten alene er knyttet til de pågældende andre lande.
 Lovforslaget indeholder derfor ikke bestemmelser  

 herom.
 2.2. Lov om personnavne.
Efter § 17 a i lov om personnavne (navneloven)  

 betales der som udgangspunkt et gebyr på 3.000 kr. til statsamtet for  

 udfærdigelse af navnebevis.
Betaling sker samtidig med indgivelsen af  

 ansøgning om navnebevis.
Udfærdiges navnebevis ikke,  

 tilbagebetales beløbet.
Påklages et afslag på ansøgning om  

 navnebevis til Justitsministeriet, betales på ny 3.000 kr. til  

 statsamtet, jf. lovens § 17 b.
Også her tilbagebetales gebyret,  

 såfremt navnebevis ikke udfærdiges.
Bestemmelserne blev indsat ved § 5 i lov nr. 386 af  

 20. maj 1992, jf.
Folketingstidende 1991-92, Tillæg A, sp. 6597 ff., og  

 Tillæg B, sp. 2219 ff.
Navnebevis skal efter navneloven anvendes i en række  

 tilfælde, hvor en person ønsker navneforandring.
Det  

 gælder efter lovens § 15, stk. 2, bl.a. ved ændring af  

 fornavn eller efternavn for personer, der ikke er tilført  

 ministerialbogen (personregisteret) her i landet.
Det gælder også  

 ved ændring af efternavn som følge af ægteskab i  

 tilfælde, hvor ægteskabet ikke er indgået for en dansk  

 myndighed.
I modsætning hertil kan f.eks. forandring af efternavn som  

 følge af ægteskab indgået her i landet ske blot ved  

 anmeldelse til vielsesmyndigheden, jf. lovens § 4, stk. 1. I  

 sådanne tilfælde skal der ikke betales gebyr.
Der har fra forskellige sider været rejst  

 spørgsmål om rimeligheden af, at der skal betales gebyr for  

 navnebeviser udfærdiget i medfør af § 15, stk. 2, jf.  

 bl.a.
Justitsministeriets besvarelse af 31. oktober 1997 af  

 spørgsmål nr.
S 100 fra medlem af Folketinget Ulla  

 Tørnæs (V). På denne baggrund foreslås det, at der  

 ikke skal betales gebyr for sådanne navnebeviser.
Der skal herefter  

 heller ikke betales gebyr efter § 17 b i forbindelse med klage til  

 Justitsministeriet over afslag fra statsamtet på udfærdigelse af  

 navnebevis efter den nævnte bestemmelse.
 3. Økonomiske og administrative konsekvenser m.v.
 Den foreslåede ændring af lov om registreret  

 partnerskab skønnes ikke at have økonomiske eller  

 administrative konsekvenser for det offentlige af betydning.
Den foreslåede ændring af navneloven vil  

 indebære et gebyrtab for staten.
Det er vanskeligt at angive  

 størrelsen af dette tab præcist, men på baggrund af en  

 rundspørge til udvalgte statsamter om antallet af navnebeviser udstedt  

 i medfør af navnelovens § 15, stk. 2, kan tabet  

 skønsmæssigt anslås til ca. 1 mio. kr. om året.
Det må anses for sandsynligt, at en  

 gennemførelse af lovforslaget vil medføre flere  

 ansøgninger om navnebevis efter § 15, stk. 2, og at forslaget derfor  

 vil have visse administrative konsekvenser for statsamterne og  

 Justitsministeriet.
Sagstilgangen skønnes dog at blive af en  

 begrænset størrelsesorden.
Lovforslaget har ingen økonomiske eller  

 administrative konsekvenser for erhvervslivet.
Der er ingen  

 miljømæssige konsekvenser forbundet med lovforslaget, som heller  

 ikke indeholder EU-retlige aspekter.
 4. Hørte myndigheder m.v.
 Lovforslaget er samtidig med fremsættelsen for  

 Folketinget sendt til høring hos Det Danske Center for  

 Menneskerettigheder, Foreningen af Statsamtmænd, Foreningen af  

 Statsamtsjurister, Kommunernes Landsforening, Landsforeningen for  

 Bøsser og Lesbiske og Nævnet for Etnisk Ligestilling.
Bemærkninger til lovforslagets enkelte  

 bestemmelser Til § 1 Efter den gældende bestemmelse i § 2,  

 stk. 2, i lov om registreret partnerskab kan registrering kun ske, hvis  

 begge parter eller en af dem har bopæl her i landet og dansk  

 statsborgerskab.
Om baggrunden herfor henvises til pkt. 2.1.1 i de  

 almindelige bemærkninger ovenfor.
Eter forslaget sidestilles statsborgerskab i Norge,  

 Sverige eller Island med dansk statsborgerskab.
Registreret partnerskab kan  

 således efter forslaget indgås i Danmark, hvis en af parterne  

 (eller begge) har bopæl her i landet og statsborgerskab i Danmark,  

 Norge, Sverige eller Island, jf. den foreslåede bestemmelse i § 2,  

 stk. 2, nr. 1, jf. stk. 3, 1. pkt.
Efter forslaget til § 2, stk. 3, 2. pkt.,  

 bemyndiges justitsministeren endvidere til at bestemme, at statsborgerskab i  

 et andet land med en lovgivning om registreret partnerskab, der svarer til  

 den danske, ligeledes sidestilles med dansk statsborgerskab.
Der tages herved  

 højde for den situation, at også andre lande end de nævnte  

 måtte gennemføre en lov om registreret partnerskab, der svarer  

 til den danske, og hvor de hensyn, der ligger bag den foreslåede  

 ordning vedrørende norsk, svensk og islandsk statsborgerskab, derfor  

 gør sig gældende på samme måde.
Om forholdene i  

 Holland henvises til pkt. 2.1.2 i de almindelige bemærkninger  

 ovenfor.
Det er en betingelse, at der er tale om en lovgivning om  

 registreret partnerskab, der svarer til den danske.
Om dette er  

 tilfældet, må bero på en samlet vurdering af den  

 pågældende lovgivning.
Bestemmelsen vil f.eks. ikke kunne  

 anvendes i forhold til et land med en væsentlig mere restriktiv  

 lovgivning på området.
I sådanne tilfælde ville det  

 ikke være rimeligt at sidestille statsborgerskab i det  

 pågældende land med dansk statsborgerskab.
Efter den foreslåede bestemmelse i § 2,  

 stk. 2, nr. 2, kan der endelig indgås registreret partnerskab,  

 hvis begge parter har haft bopæl her i landet i de sidste to år  

 før registreringen.
I så fald stilles der ingen krav til  

 statsborgerskabet.
Det er forudsat, at der i forhold til de her omtalte  

 personer anlægges en mere restriktiv fortolkning af  

 bopælsbegrebet, end hvad der gælder for de ovenfor nævnte  

 nordiske statsborgere m.v.
Baggrunden er, at de nordiske statsborgere m.v.  

 må forventes at kunne få anerkendt et dansk registreret  

 partnerskab efter en tilbagevenden til deres hjemland, jf. ovenfor pkt. 2.1.1  

 i de almindelige bemærkninger, mens dette ikke kan antages at  

 gælde de personer, som den foreslåede bestemmelse i § 2,  

 stk. 2, nr. 2, tager sigte på.
I tilfælde, hvor det måtte give anledning til  

 tvivl, om en person efter stk. 2, nr. 2, har bopæl her i landet,  

 må der herefter anlægges en samlet vurdering.
Der må bl.a.  

 lægges vægt på retsgrundlaget for opholdet i Danmark,  

 herunder om en opholdstilladelse er udstedt med henblik på midlertidigt  

 eller varigt ophold, og om opholdstilladelsen er tidsbegrænset.
Der  

 må også lægges vægt på, om det i øvrigt  

 kan antages, at personen har til hensigt varigt - eller i hvert fald for en  

 længere periode - at forblive i Danmark.
Det kan her indgå, om  

 den pågældende har fast arbejde i Danmark eller på anden  

 måde har en mere varig, objektiv tilknytning til landet.
Personer, der  

 alene opholder sig i Danmark i en kortere, forud fastlagt periode (der dog  

 overstiger to år, jf. den foreslåede bestemmelse), eller som i  

 øvrigt må antages at ville forlade Danmark igen inden for  

 nærmere fremtid, vil ikke have bopæl i Danmark i bestemmelsens  

 forstand.
En person, der søger opholdstilladelse i Danmark, f.eks. en  

 asylansøger, vil heller ikke have bopæl her i landet, mens  

 ansøgningen behandles.
I kravet om bopæl i Danmark i de sidste to år  

 ligger også, at opholdet har været uden væsentlige  

 afbrydelser.
Således vil f.eks. et længere ophold i udlandet  

 inden for to års-perioden, hvadenten det er i hjemlandet eller i et  

 andet land, indebære, at lovens betingelser ikke er opfyldt.
Det vil  

 derimod være uden betydning, om den pågældende i perioden  

 har foretaget kortere ferierejser m.v. til udlandet.
Efter § 36 i bekendtgørelse om ægteskabs  

 indgåelse (bekendtgørelse nr. 662 af 1. august 1995 som  

 ændret ved bekendtgørelse nr. 1127 af 13. december 1996)  

 gælder det om registreret partnerskab, at prøvelsesattest til en  

 part, der ikke er dansk statsborger, kun må udstedes, hvis den  

 pågældende opholder sig lovligt i Danmark.
En person, der har  

 dansk statsborgerskab og bopæl i Danmark, kan således ikke efter  

 de gældende regler indgå registreret partnerskab med en person,  

 der opholder sig ulovligt i Danmark.
 De foreslåede nye regler medfører ingen  

 ændring i kravet om lovligt ophold.
Til § 2 Den foreslåede bestemmelse indebærer, at der  

 ikke skal betales gebyr for udfærdigelse af navnebeviser efter  

 navnelovens § 15, stk. 2.
 Der henvises til pkt. 2.2 i lovforslagets almindelige  

 bemærkninger.
Til § 3 Det foreslås, at loven træder i kraft den 1.  

 januar 1999.
 Indgives der før lovens ikrafttræden  

 ansøgning om udstedelse af prøvelsesattest med henblik på  

 indgåelse af registreret partnerskab, og er ansøgningen ikke  

 færdigbehandlet på ikrafttrædelsestidspunktet,  

 følger det af almindelige principper, at ansøgningen  

 færdigbehandles efter de nye og mere gunstige regler.
For så vidt angår sager om udstedelse af  

 navnebevis opstår der ikke noget overgangsspørgsmål.
Det  

 skyldes, at gebyr for udfærdigelse af navnebevis ikke betales ved  

 sagens afslutning, men ved indgivelsen af ansøgning herom, jf.  

 navnelovens § 17 a, stk. 1, 2. pkt.
Der vil imidlertid ikke  

 være noget til hinder for, at en person, der har indgivet  

 ansøgning før lovens ikrafttræden, tilbagekalder sin  

 ansøgning efter dette tidspunkt og herefter indgiver en ny tilsvarende  

 (gebyrfri) ansøgning.
Retsvirkningen heraf vil være, at det  

 indbetalte gebyr for den første ansøgning skal tilbagebetales,  

 jf. lovens § 17 a, stk. 1, 3. pkt.
Til § 4 Lov om registreret partnerskab gælder ikke for  

 Færøerne og Grønland, men kan ved kongelig anordning helt  

 eller delvis sættes i kraft for disse landsdele med de afvigelser, som  

 de særlige færøske og grønlandske forhold tilsiger,  

 jf. lovens § 7.
 Bemyndigelsen til at sætte loven i kraft er udnyttet  

 for Grønlands vedkommende, jf. kongelig anordning nr. 320 af 26. april  

 1996. Loven er ikke sat i kraft på Færøerne.
 På den baggrund foreslås det i stk. 2, at  

 bestemmelsen om ændring af lov om registreret partnerskab ved kongelig  

 anordning kan sættes i kraft på Færøerne og i  

 Grønland med de afvigelser, som de særlige færøske  

 eller grønlandske forhold tilsiger.
 Navneloven gælder heller ikke på  

 Færøerne og Grønland, men også denne lov kan ved  

 kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger, jf. § 20.
Bemyndigelsen til at sætte loven i kraft er udnyttet  

 for Grønlands vedkommende, jf. kongelig anordning nr. 549 af 21.  

 august 1986. Gebyrbestemmelsen i lovens § 17 a, der som nævnt blev  

 indsat i 1992, er ikke sat i kraft for Grønland.
For så vidt  

 angår Færøerne er navneområdet med virkning fra 1.  

 januar 1992 overført til hjemmestyret som et særanliggende, jf.  

 nu Lagtingslov nr. 142 af 8. oktober 1992 om personnavne.
På den baggrund foreslås det i stk. 3, at  

 bestemmelsen om ændring af navneloven kan sættes i kraft for  

 Grønland med de afvigelser, som de særlige grønlandske  

 forhold tilsiger.
Der er derimod ikke hjemmel til at sætte bestemmelsen  

 i kraft på Færøerne.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 372 af 7. juni 1989 om registreret partnerskab, som ændret  

 ved lov nr. 821 af 19. december 1989 og § 36 i lov nr. 387 af 14. juni  

 1995, foretages følgende ændring:
 § 2...
 1. § 2, stk. 2, ophæves, og i stedet  

 indsættes:
 Stk. 2. Registrering af partnerskab kan kun ske, hvis begge  

 parter eller en af dem har bopæl her i landet og dansk statsborgerskab.
 Stk. 3 . . .
»Stk. 2. Registrering af partnerskab kan kun ske, hvis 2)	begge parter har haft bopæl her i landet i de sidste to  

 år før registreringen.
Stk. 3. Statsborgerskab i Norge, Sverige eller Island  

 sidestilles med dansk statsborgerskab efter stk. 2, nr. 1.  

 Justitsministeren kan bestemme, at statsborgerskab i et andet land med en  

 lovgivning om registreret partnerskab, der svarer til den danske, ligeledes  

 sidestilles med dansk statsborgerskab.« Stk. 3 bliver herefter stk. 4.
§ 2 I lov nr. 193 af 29. april 1981 om personnavne, som ændret ved § 2 i  

 lov nr. 845 af 20. december 1989, § 8 i lov nr. 396 af 13. juni 1990, § 5 i  

 lov nr. 386 af 20. maj 1992 og § 3 i lov nr. 233 af 2. april 1997, foretages  

 følgende ændring:
§ 17 a.
For udfærdigelse af navnebevis betales 3.000 kr.  

 til statsamtet.
Betaling sker samtidig med indgivelsen af ansøgning om  

 navnebevis.
Udfærdiges navnebevis ikke, tilbagebetales  

 beløbet.
 1. I § 17 a indsættes som stk. 6:
