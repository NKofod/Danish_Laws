 I henhold til § 17, stk. 4 i civilforsvarsloven (lov nr. 253 af 27. maj  

 1981 som senest ændret ved lov nr. 934 af 19. december 1986) fastsættes:
CIVILFORSVARSPLAN § 1.  Kommunalbestyrelsen skal udarbejde en  

 civilforsvarsplan, der på grundlag af en civilforsvarsfaglig analyse af  

 kommunens struktur redegør for, hvorledes kommunens civilforsvar vil blive  

 dimensioneret og organiseret under krig og andre ekstraordinære forhold.
 Stk. 2.  Civilforsvarsplanen skal tillige indeholde  

 oplysning om bedriftværn, boligværn og beskyttelsesrum i kommunen.
 § 2.  Civilforsvarsplanen skal koordineres med  

 kommunens plan for det civile beredskab.
 Stk. 2.  Civilforsvarsplanen skal, inden den vedtages i  

 kommunalbestyrelsen, forelægges vedkommende politi- og  

 sygehusberedskabsmyndighed til udtalelse.
 § 3.  Civilforsvarsstyrelsen udsender vejledende  

 retningslinier for udarbejdelse af civilforsvarsplanen.
 § 4.  Civilforsvarsplanen og revisioner heraf samt  

 udtalelser fra politi- og sygehusberedskabsmyndigheden indsendes til  

 Civilforsvarsstyrelsen gennem civilforsvarsregionen inden 1. januar 1988.
 Stk. 2.  En revideret civilforsvarsplan indsendes hvert  

 fjerde år.
 § 5.  Civilforsvarsstyrelsen kan meddele  

 kommunalbestyrelsen sine bemærkninger til planerne.
 Stk. 2.  Indenrigsministeren kan, efter indstilling fra  

 Civilforsvarsstyrelsen, i særlige tilfælde, når væsentlige beredskabsmæssige  

 hensyn taler derfor, bestemme, at en plan eller en revision heraf på ny skal  

 behandles i kommunalbestyrelsen.
 Stk. 3.  Indenrigsministerens bestemmelse om fornyet  

 behandling i kommunalbestyrelsen skal være meddelt senest 3 måneder efter  

 indsendelsen af den pågældende plan eller revision heraf.
BEREDSKABSPLAN § 6.  Kommunalbestyrelsen skal udarbejde en  

 beredskabsplan for kommunens civilforsvar.
 § 7.  Beredskabsplanen skal indeholde oplysning om  

 omfanget af kommunens civilforsvar og om foranstaltninger, der skal  

 iværksættes for at udbygge og organisere kommunens civilforsvar i  

 overensstemmelse med civilforsvarsplanen, hvis der træffes bestemmelse om  

 forhøjelse af beredskabet.
 Stk. 2.  Beredskabsplanen skal endvidere indeholde  

 oplysning om foranstaltninger til iværksættelse af civilforsvarets bistand i  

 katastrofesituationer.
Stk. 3.  Beredskabsplanen skal indeholde bestemmelse om § 8.  Beredskabsplanen skal koordineres med kommunens  

 plan for det civile beredskab og med vedkommende politi- og  

 sygehusberedskabsmyndigheds civilforsvarsplanlægning.
 § 9.  Kommunalbestyrelsen skal løbende ajourføre  

 beredskabsplanen.
 § 10.  Civilforsvarsstyrelsen udsender vejledende  

 retningslinier for udarbejdelse af beredskabsplanen.
SAMORDNING § 11.  Såfremt to eller flere kommunalbestyrelser har  

 samordnet deres civilforsvar, udarbejder civilforsvarskommissionen en fælles  

 civilforsvarsplan og en fælles beredskabsplan for de pågældende kommuner.
IKRAFTTRÆDEN § 12.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 395 af 8.  

 juli 1982 om planer for det kommunale civilforsvar.
