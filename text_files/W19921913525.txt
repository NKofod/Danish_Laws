Ingen Bistandslovens nye regler om bruttorevalideringsydelse har den 1. oktober  

 1992 været gældende i 2 år.
Ankestyrelsen har i den periode taget stilling  

 til en række principielle spørgsmål, som de nye regler har givet anledning  

 til.
Det drejer sig bl.a. om følgende spørgsmål:
 * Hvor går grænsen mellem bevilling af bruttorevalideringsydelse og  

 udnyttelse af andre støtteordninger.
 * Hvilken betydning har egne og ægtefællens indtægter og formue for  

 adgangen til at få bruttorevalideringsydelse.
* Hvordan er adgangen til at få dækket transportudgifter BRUTTOREVALIDERINGSYDELSE OG ANDRE STØTTEORDNINGER - AFGØRELSER I en sag søgte en 31-årig samlevende kvinde med et barn på 4 år søgte om  

 støtte under en uddannelse som teknisk assistent på grund af en medfødt  

 defekt i ryggen samt slidgigt i skulder og lænderyg.
Hun havde i de  

 forudgående år ernæret sig ved en selvstændig rulleforretning, ligesom hun  

 havde haft børn i dagpleje.
Kommunen kunne til- slutte sig hendes behov for  

 erhvervsskift og fandt samtidig erhvervsplanen relevant, men afslog at yde  

 støtte efter bistandsloven med henvisning til, at hendes indtægt i de  

 forudgående år havde været beskeden.
Amtsankenævnet ændrede afgørelsen og  

 pålagde kommunen at yde støtte efter den tidligere § 42 i bistandsloven og  

 fra oktober 1990 efter den nugældende § 43, stk. 2. Nævnet lagde vægt på, at  

 en uddannelse var påkrævet for at bringe kvinden i stand til at klare sig  

 selv og sørge for sin familie.
Nævnet fandt i øvrigt, at der ikke kunne  

 lægges vægt på størrelsen af den hidtidige indkomst.
Ankestyrelsen tiltrådte nævnets afgørelse.
Styrelsen lagde vægt på, at der  

 var tale om en kvinde, som havde et helbredsbetinget behov for uddannelse,  

 hvis uddannelsesplan var accepteret af kommunen, og som var ca. 10 år ældre  

 end sædvanlig uddannelsesalder.
Afgørelsen er ikke offentliggjort.
I en anden sag (SM O-37-92) ophørte en 42-årig gift kvinde, som gennem en  

 længere årrække havde arbejdet som syerske, hermed på grund af nedslidning og  

 modtog herefter sygedagpenge. Ægtefællen havde en indtægt på ca. 300.000 kr.  

 årligt.
Kommunen anerkendte hende som revalidend og tilsluttede sig en  

 revalideringsplan, der sigtede på en uddannelse som lærer.
Kommunen gav  

 imidlertid afslag på bruttorevalideringsydelse med henvisning til, at denne  

 ydelse var subsidiær i forhold til stipendier og lån.
Kommunen anførte  

 yderligere, at ansøgeren efter en kontanthjælpsberegning ikke ville være  

 berettiget til hjælp.
Amtsankenævnet ændrede kommunens afgørelse med  

 henvisning til de helbredsmæssige oplysninger, hvorefter hun havde måttet  

 opgive sit tidligere mangeårige arbejde, samt til, at hun havde været  

 selvforsørgende.
Ankestyrelsen tiltrådte nævnets afgørelse og henviste  

 yderligere til, at der i samråd med kommunen var lagt en revalideringsplan,  

 som kommunen havde fundet velegnet. (Sagen indeholdt yderligere et moment i  

 relation til bestemmelsen i bistandslovens § 43, stk.4, idet den samlede  

 uddannelsesplan ville strække sig over 6 år.
Ankestyrelsen udtalte på linie  

 med nævnet, at varighedsbegrænsningen vedrører varigheden af den periode,  

 hvor der sædvanligvis kan udbetales bruttorevalideringsydelse, og at det ikke  

 kan udelukkes, at der efter en konkret vurdering kan fastlægges en  

 revalideringsplan, der strækker sig ud over 5 år).
- ANKESTYRELSENS OVERVEJELSER Ved vurderingen af disse 2 sager tog Ankestyrelsen udgangspunkt i, at  

 Socialministeren under folketingsbehandlingen af lovforslaget om  

 bruttorevalideringsydelse havde fået tilslutning til en anden formulering af  

 § 43, stk. 1 og 2, 1. pkt., idet ordene »kan der ydes« i det  

 oprindelige lovforslag blev erstattet med »ydes der«. Ændringen  

 skete for at tydeliggøre retstilstanden og præcisere, at kommunerne er  

 forpligtet til at yde revalideringshjælp, når betingelserne efter stk. 1 er  

 til stede, ligesom det tydeliggøres, at der skal udbetales en fast  

 revalideringsydelse, når der er iværksat en revalidering i overensstemmelse  

 med en forud fastlagt erhvervsplan.
Hermed accentueres spørgsmålet om, hvad der ligger i ordene i stk. 1,  

 »i det omfang der ikke ydes hjælp hertil efter reglerne i anden  

 lovgivning«.
Om dette siges det i bemærkningerne til lovforslaget, at  

 »hjælpen fortsat er subsidiær i forhold til hjælp efter anden  

 lovgivning, forstået på den måde, at der kun kan ydes hjælp efter § 43, når  

 andre støtteordninger ikke kan anvendes eller ikke er tilstrækkelige til at  

 bringe den pågældende ind på eller tilbage til det almindelige  

 arbejdsmarked«.
Den citerede sætning er gengivet ordret i  

 Socialministeriets vejledning af 6. august 1990, pkt. 6.
 Der er fuld overensstemmelse mellem det anførte fortolkningsbidrag og de  

 synspunkter, der ligger til grund for Ankestyrelsens afgørelser.  

 Ankestyrelsen har således ved sin vurdering af de sager, der er blevet  

 behandlet, lagt vægt på, om en ansøger efter sin alder, helbredstilstand,  

 erhvervserfaring, hidtidige indtægtsniveau (uden hensyn til en eventuel  

 ægtefælles indtægtsforhold) kan forventes at kunne gå i gang med og  

 gennemføre sin uddannelse stort set på lige fod med andre uddannelsessøgende  

 (eventuelt med en konkret støtte efter § 43, stk. 7, til særlige udgifter,  

 der følger af uddannelsen eller handicappet). Hvis dette ikke er tilfældet,  

 hvis en mere indgående erhvervsvejledning og planlægning vil være påkrævet,  

 vil der være en forhåndsformodning for, at den pågældende skal henføres til  

 støttereglerne i § 43, stk. 2.
- UDDANNELSESPLANEN For så vidt angår »proceduren« omkring fastlæggelsen af en  

 revalideringsplan bør det lige tilføjes, at kommunen ikke nødvendigvis  

 behøver at have deltaget i selve planlægningen.
Hvis ansøgeren møder med en  

 færdiglagt uddannelsesplan, skal kommunen alene tage stilling til, om planen  

 harmonerer med ansøgerens helbredsmæssige, evnemæssige og øvrige  

 forudsætninger.
Således har Ankestyrelsen i en sag (SM O-26-92) der primært  

 indeholdt alle de momenter, som er omtalt foran, fastslået, at der ikke var  

 noget til hinder for, at en uddannelse, som var påbegyndt med støtte efter  

 anden lovgivning (i det foreliggende tilfælde uddannelsesydelse), kunne  

 færdiggøres med støtte i form af bruttorevalideringsydelse.
BETYDNINGEN AF INDTÆGTER OG FORMUE Fra de sager, Ankestyrelsen har behandlet om dette emne, skal nævnes:
I en sag (SM O-39-92) måtte en 46-årig kvinde, der var uddannet som lærer,  

 opgive sit arbejde på grund af sygdom, hvorefter hun ønskede at uddanne sig  

 som korrespondent.
Kommunen afslog at udbetale bruttorevalideringsydelse med  

 henvisning til, at hun havde en tjenestemandspension på 6.500 kr. pr. måned,  

 hvorved hendes og ægtefællens samlede månedlige nettoindkomst kom op på  

 21.000 kr.
Ankenævnet og senere Ankestyrelsen pålagde kommunen at udbetale  

 bruttorevalideringsydelse med den begrundelse, at revalideringsplanen var  

 godkendt af kommunen, som ikke derefter kunne af- slå alene med henvisning  

 til, at ansøgeren modtog tjenestemandspension og på grund af familiens  

 samlede økonomiske situation, da ægtefællens økonomiske forhold ikke indgik i  

 vurderingen af hendes behov for revalidering.
I en anden (SM O-41-92) sag fik en tømrer, som måtte opgive sit erhverv på  

 grund af en ryglidelse, hvorefter han påbegyndte en uddannelse som  

 byggetekniker, afslag på bruttorevalideringsydelse med den begrundelse, at  

 han havde en let omsættelig formue på 130.000 kr.
Denne afgørelse blev  

 tiltrådt at ankenævnet.
Ankestyrelsen ændrede afgørelsen med henvisning til,  

 at ansøgeren ikke kunne fortsætte sit arbejde som tømrer samt til, at  

 kommunen havde godkendt revalideringsplanen.
Der kunne herefter ikke gives  

 af- slag på ydelsen alene med begrundelse i den let omsættelige formue.
Det skal understreges, at Ankestyrelsen ikke har gjort sig færdig med den  

 omhandlede problemstilling.
Styrelsen har således antaget nogle sager til  

 principiel behandling, hvor der er tale om betydeligt større formuer.
Der kan  

 senere forventes udsendt SM`er om Ankestyrelsens afgørelser i disse sager.
STØTTE TIL TRANSPORTUDGIFTER I relation til bistandslovens § 43, stk. 6 (om hjælp til de særlige  

 udgifter, der følger af en uddannelse) skal det afslutningsvis nævnes, at  

 Ankestyrelsen i en principiel afgørelse (SM O-32-92) - på linie med  

 ankenævnet - har udtalt, at der ikke i bistandsloven er hjemmel til at  

 begrænse hjælpen til dækning af befordringsudgifter til og fra  

 uddannelsessted til den del af udgiften, som vedrører transport uden for  

 lokalområdet.
Ankestyrelsen har dermed taget afstand fra det, der er anført i  

 Socialministeriets vejledning af 6. august 1990, pkt. 47, nr. 2. Ministeriet  

 har taget dette til efterretning og meddelt, at vejledningen senere vil blive  

 ændret på det omhandlede punkt.
Ankestyrelsens afgørelse er senere blevet kommenteret i Jurainformationnr.  

 15 af 13. august 1992, hvor lektor Lis Sejr fra Århus Universitet rejser  

 spørgsmålet, om der er dækning for udtrykket »uden hjemmel«.
Lis  

 Sejr foretrækker tilsyneladende at vurdere problemet ud fra en  

 rimelighedsbetragtning, ud fra hvilken hun nærmest synes at nå det samme  

 resultat som Ankestyrelsen.
Lis Sejr finder det utvivlsomt, at Ankestyrelsens afgørelse skal følges af  

 kommunerne i fremtidige tilfælde.
Derimod er hun i tvivl om, hvorvidt der  

 hidtil har foreligget en fejlfortolkning af så grov karakter, at der bør ske  

 omgørelse af tidligere afgørelser med tilbagevirkende kraft.
Dette synes  

 efter Lis Sejrs opfattelse ikke at være tilfældet.
 Ankestyrelsen har ikke i sin afgørelse været inde på den nævnte  

 problemstilling.Såfremt styrelsen bliver præsenteret for en  

 ankenævnsafgørelse om spørgsmålet, vil det forventeligt blive taget op til  

 principiel afgørelse.
