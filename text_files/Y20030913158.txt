Grundlaget for  

 beregning af straksfradrag af ombygnings- og forbedringsudgifter Grundlaget  

 for beregning af straksfradrag efter afskrivningslovens § 18, stk. 2 Den 18. marts 2003 afgjorde Ligningsrådet en  

 bindende forhåndsbesked, der angik spørgsmålet om, hvorledes det beløb, der  

 maksimerer straksfradrag efter afskrivningslovens § 18, stk. 2, skal opgøres,  

 når den skattepligtige har foretaget forlods afskrivninger ved brug af  

 investeringsfondsmidler.
Sagen angik en landmand, der siden erhvervelsen af  

 sin ejendom havde foretaget forskellige ombygninger og forbedringer på  

 bygningerne, og som i forbindelse med afholdelse af de pågældende udgifter  

 helt  

 eller delvis havde foretaget forlods afskrivning med  

 investeringsfondshenlæggelser.
Det var oplyst, at ejendommens bygninger var  

 sammenbyggede med indre gennemgange, således at der i afskrivningsningslovens  

 forstand var tale om én bygning.
Da landmanden påtænkte at foretage en om- eller  

 tilbygning til dette bygningskompleks, ønskede han oplyst, hvorledes han skal  

 opgøre det beløb, som han efter afskrivningslovens § 18, stk. 2, maksimalt  

 kan  

 straksfradrage.
Baggrunden for forespørgslen var, at han ønskede oplyst, om  

 de  

 foretagne forlods afskrivninger skulle fragå i beregningsgrundlaget eller  

 ikke.
Ligningsrådet svarede, at skatteyderen ikke var  

 berettiget til at medregne den del af anskaffelsessummen for forbedringer  

 m.v.,  

 som var blevet forlods afskrevet med investeringsfondsmidler.
Ligningsrådet  

 lagde herved dels vægt på, at det klart følger af ordlyden af  

 afskrivningslovens § 18, stk. 2, at forlods afskrivninger skal fragå ved  

 opgørelsen af det beløb, der kan straksfradrages, dels at der, efter at  

 Skatteministeriets cirkulære nr. 188 af 22. november 1983 er blevet ophævet  

 ved  

 cirkulære nr. 172 af 20. september 2001, og efter teksten i  

 Ligningsvejledningen  

 fra og med indkomståret 2001 er blevet ændret , ikke længere er grundlag for  

 at  

 opretholde den hidtidige praksis med hensyn til opgørelse af grundlaget for  

 beregning af straksfradrag.
Når Ligningsrådet fandt, at det følger af ordlyden  

 af afskrivningslovens § 18, stk. 2, at der ikke skal foretages fradrag for  

 forlods afskrivninger, hænger det sammen med, at forlods afskrivninger ifølge  

 investeringsfondslovens § 7, stk. 3, skal fragå ved opgørelsen af  

 afskrivningsgrundlaget for det anskaffede formuegode.
I  

 etableringskontolovens  

 § 7, stk. 5, findes en tilsvarende bestemmelse vedrørende forlods  

 afskrivninger, der foretages i forbindelse med frigivelse af  

 etableringskontoindskud.
 I lighed med den gældende afskrivningslov  

 indeholdt den tidligere afskrivningslov regler om straksfradrag (fradrag  

 efter  

 den tidligere lov blev kaldt for "straksafskrivning"). Ifølge den  

 tidligere afskrivningslovs § 21, stk. 2, kunne udgifter til ombygning og  

 forbedring af bygninger eller installationer fradrages i det omfang, årets  

 udgift ikke oversteg 5 pct. af det beregningsgrundlag, der fremgår af § 21,  

 stk. 3. I lovens § 21, stk. 3, anføres, at beregningsgrundlaget (for  

 bygninger,  

 der anskaffes den 1. januar 1982 eller senere) er:  

 "afskrivningsgrundlaget  

 for året før det indkomstår, hvori udgiften kan fradrages".
Selv om det således også fremgik af ordlyden af  

 den tidligere afskrivningslov, at beregningsgrundlaget for straksfradrag skal  

 opgøres på grundlag af afskrivningsgrundlaget, fulgte det imidlertid af punkt  

 94 i Skatteministeriets cirkulære om den tidligere afskrivningslov, cirkulære  

 nr. 188 af 22. november 1983, at forlods afskrivninger eller  

 forskudsafskrivninger ikke skulle fragå i beregningsgrundlaget for  

 straksafskrivning, selv om disse afskrivninger havde formindsket  

 afskrivningsgrundlaget.
Da cirkulæret på dette punkt var til gunst for  

 skatteyderne, og da Ligningsvejledningen til og med 1998 udtalte sig i  

 overensstemmelse med cirkulæret, er der ingen tvivl om, at det faktiske  

 retstilstand efter den tidligere afskrivningslov var som beskrevet i  

 cirkulæret.
Ved Skatteministeriets cirkulære nr. 172 af 20  

 september 2001 blev cirkulære nr. 188 af 22. november 1983 ophævet.
Det  

 anføres  

 i cirkulæret, at dette skete med virkning fra og med indkomståret 1999, dvs.  

 med virkning fra og med det tidspunkt, hvor den tidligere afskrivningslov  

 afløste den gældende afskrivningslov.
I forbindelse med behandlingen af den bindende  

 forhåndsbesked af 18. marts 2003 gjorde skatteyderens repræsentant over for  

 Ligningsrådet gældende, at den retsstilling, der følger af cirkulæret fra  

 1983,  

 fortsat er gældende, således at forlods afskrivninger heller ikke efter den  

 gældende afskrivningslov skal fragå ved opgørelse af det beløb, der danner  

 den  

 øvre grænse for, hvor meget der kan straksafskrives.
Dette synspunkt  

 forkastede  

 Ligningsrådet imidlertid, idet rådet fandt, at det i hvert fald for så vidt  

 angår tiden efter, at cirkulæret er blevet ophævet, må være afgørende, at det  

 følger af ordlyden af afskrivningslovens § 18, stk. 2, at det beløb, der  

 efter  

 afskrivningslovens § 18, stk. 2, danner den øvre grænse for, hvor meget der  

 kan  

 straksafskrives, skal beregnes på grundlag af afskrivningsgrundlaget.
I forhold til den praksis, der var gældende efter  

 den tidligere afskrivningslov, er Ligningsrådets afgørelsen udtryk for en  

 stramning af praksis.
Det er således nødvendig at tage stilling til  

 virkningstidspunktet for denne stramning.
 Selv om en lov, der beskrives i et cirkulære, er  

 blevet ophævet, må det efter Told- og Skattestyrelsens opfattelse have  

 formodningen for sig, at bestemmelser, der i en ny lov videreføres i en  

 uændret  

 formulering, skal forstås i overensstemmelse med cirkulæret til den ophævede  

 lov, medmindre forarbejderne til den nye lov udtaler sig i en anden retning.  

 Dette er ikke tilfældet med hensyn til omtalen af reglerne om straksfradrag i  

 forarbejderne til den gældende afskrivningslov.
 Da cirkulære nr. 172 af 20. september 2001 blev  

 ophævet i 2001, finder Told- og Skattestyrelsen, at retsstillingen til og med  

 indkomståret 2001 i overensstemmelse med ordlyden af cirkulæret fra 1983 er  

 således, at der ved opgørelsen af det beløb, der efter afskrivningslovens §  

 18,  

 stk. 2, maksimalt kan straksfradrages, ikke skal foretages fradrag for  

 forlods  

 afskrivninger.
Fra og med indkomståret 2002 finder Styrelsen, at  

 bestemmelsens ordlyd er afgørende, hvorfor der i beregningsgrundlaget for  

 straksfradrag skal foretages fradrag for forlods afskrivninger.
For  

 skatteydere, som har påbegyndt indkomståret 2002 før den 20. september 2001,  

 gælder dette dog først fra og med indkomståret 2003.
 Den beskrevne retstilling gælder både, når der er  

 foretaget forlods afskrivninger ved brug af investeringsfondsmidler og ved  

 brug  

 af etableringskontoindskud.
