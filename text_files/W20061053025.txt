Klage over, at der blev foretaget et operativt indgreb, som der ikke var givet samtykke til Nævnet fandt ikke grundlag for at fastslå, at patienten ikke havde givet informeret samtykke til, at der kunne udtages transplantat over højre øre i forbindelse med operationen den 22. oktober 2004. Nævnet fandt dog grundlag for at kritisere overlægen for ikke at have noteret i journalen, hvilken information patienten havde fået, og hvad han på denne baggrund havde tilkendegivet i relation til behandlingen.
Der var tillige klaget over operationen den 29. september 2004. Nævnet fandt ikke grundlag for at kritisere overlægen for denne operation, idet det var nævnets opfattelse, at operationen fandt sted efter anerkendte retningslinier.
Nævnet bemærkede, at baggrunden for at udføre operationen var kronisk betændelse i øret, og derfor var det efter nævnets opfattelse også relevant at operere, selv om der var betændelse på operationstidspunktet.
Formentlig kunne en operation ellers aldrig være gennemført.
