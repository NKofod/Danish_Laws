Tysk investeringsforening/selskab  skattemæssig kvalifikation Ligningsrådet blev  

 anmodet om bindende forhåndsbesked med hensyn til følgende spørgsmål:
1) Kan den tyske  

 investeringsforening B sidestilles med en tilsvarende dansk  

 investeringsforening? 2) Kan  

 investeringsforeningen efter den mellem Danmark og Tyskland indgåede  

 dobbeltbeskatningsaftale i skattemæssig henseende behandles som en  

 "person"? Svar:
 Ad 1) Ja.
 Ad 2) Ja.
Beskrivelse af de  

 faktiske forhold Det tyske  

 investeringsadministrationsselskab A blev stiftet i 1970 og er omfattet af  

 den  

 tyske banklov og den tyske lov om investeringsselskaber.
A udøver en  

 virksomhed, der er underlagt kontrol af en offentlig tilsynsmyndighed,  

 svarende  

 til Finanstilsynet og som er omfattet af regler i lighed med den danske  

 lovgivning om investeringsforeninger.
Dette betyder bl.a., at selskabet er  

 underlagt strenge regler med hensyn til, hvordan den daglige drift skal  

 foregå  

 med hensyn til placeringsregler, finansiering, lånoptagelse m.v.
A administrerer  

 investeringsforeningen B og overvejer at investere i fast ejendom i Danmark.  

 Investeringsforeningen har 15.000 medlemmer.
Investorerne er typisk fysiske  

 personer, selskaber m.v., primært hjemmehørende i Tyskland.
 Strukturen i  

 investeringsforeningen:
 Investeringsforeningen  

 er etableret i en selskabskonstruktion, der adskiller sig fra danske  

 investeringsforeninger,  

 der kun kan etableres i foreningsform i henhold til dansk lovgivning.
Både den danske og  

 tyske lovgivning med hensyn til investeringsforeninger er imidlertid baseret  

 på  

 samme grundlag, nemlig EU-direktiverne om investeringsforeninger (UCITS  

 direktiverne). EU-direktiverne omfatter andre juridiske enheder end dem, man  

 kender i Danmark for at imødekomme de forskelle og særpræg, der er inden for  

 EU  

 medlemsstaterne.
I Danmark kan man kun stifte investeringsforeninger i  

 foreningsform - som nævnt ovenfor - hvorimod disse foreninger kan optræde  

 under  

 forskellige retlige former i andre EU-lande, som f.eks. selskaber med  

 begrænset  

 ansvar som i Irland eller investeringsfonde som i Luxembourg.
 På trods af  

 forskellene skal investeringsselskaber, der er stiftet under den lokale  

 lovgivning, der implementerer EU-direktiverne, anerkendes i de andre EU  

 medlemsstater (EU pas). Den tyske selskabskonstruktion omfatter således de  

 elementer, der kendes fra en dansk investeringsforening.
Investorerne  

 indskyder kapital i investeringsadministrationsselskabet A og modtager  

 investeringsbeviser for den indskudte kapital.
Investeringsbeviserne  

 repræsenterer  

 investorernes rettigheder.A investerer kapitalen i henhold til den tyske lov  

 om  

 investeringsforeninger (KAGG) og investeringsforeningens vedtægter og  

 forretningsorden.
Investorerne i  

 investeringsforeningen har ingen stemmeret.
Alle udstedte investeringsbeviser  

 har de samme rettigheder og er ihændehaverbeviser.
Investorerne er berettiget  

 til på et hvilket som helst tidspunkt at forlange, at investeringsforeningen  

 indløser investeringsbeviserne.
Som et godkendt  

 investeringsadministrationsselskab må A kun udøve aktiviteter omfattet af  

 KAGG  

 og således placere midlerne i bestemte aktiver efter investeringsreglerne  

 efter  

 et regelsæt om risikospredning.
Der findes placerings- og likviditetsregler  

 m.v. - som i den danske lovgivning.
A investerer den  

 indskudte kapital i eget navn og for investorernes regning.
Som det er  

 tilfældet  

 i en dansk investeringsforening skal der være en depotbank godkendt af  

 tilsynsmyndigheden.
 Den tyske  

 depotbank varetager bl.a. følgende opgaver:
Der skal også være  

 en ekspertkomite, der mindst skal bestå af tre medlemmer.
Ekspertkomiteen  

 skal  

 udføre de opgaver, der er omhandlet i KAGG og skal bl.a.:
Som nævnt ovenfor  

 er investorerne berettiget til at kræve, at investeringsbeviserne bliver  

 indløst.  

 Indløsningen skal ske til en pris, som svarer til den indre værdi.  

 Indløsningen  

 skal foretages hos depotbanken, som skal vurdere aktiverne for at kunne  

 fastsætte emissions- og indløsningsprisen.
Værdiansættelsen skal foretages  

 regelmæssigt tre gange om måneden eller minimum hver tiende bankdag.
Pr. 1.  

 juli 2002 skal værdiansættelsen foretages dagligt.
 Investoren hæfter  

 kun for den indskudte kapital, men har ingen andre forpligtelser.
 Den tyske  

 skattemæssige behandling af investeringsforeningen B:
B er et  

 selvstændigt skattesubjekt under tysk lov og er omfattet af Afsnit 1 i den  

 tyske aktieselskabsbeskatningslov.
Afsnit 1 i nævnte lov beskriver de  

 selskaber  

 mv., der er omfattet af fuld skattepligt.
B betaler ikke skat i praksis, men  

 det er investorerne, der beskattes.
Således er B reelt set skattefri, og  

 betaler ikke omsætningsskat eller formueskat.
B´s nettoindkomst henføres  

 direkte til investorerne, uanset om den udloddes eller tilbageholdes.  

 Nettoindkomsten pålægges kuponskat på foreningsniveau.
Investorerne er i  

 stand  

 til at få credit for kuponskatten ved beregningen af investorernes  

 indkomstskat, når de skal opgøre de skattemæssige konsekvenser af deres  

 investering.
 B beskattes  

 således som en dansk udloddende investeringsforening, som også er et  

 selvstændigt  

 skattesubjekt, men hvor skatten i praksis betales af investorerne.
 De tyske  

 skattemyndigheder betragter ifølge det oplyste B som en "person",  

 der  

 er berettiget til lempelse efter beskatningsaftaler.
 Forespørgers  

 opfattelse:
 B kan efter  

 forespørgers opfattelse sidestilles med en tilsvarende dansk  

 investeringsforening.
Der er kun et  

 område, hvor B fund adskiller sig fra en dansk investeringsforening.
I  

 modsætning  

 til en dansk investeringsforening har investorerne ingen stemmeret og i  

 overensstemmelse hermed er der ingen årlig generalforsamling i B, hvor  

 stemmeretten  

 kan komme til udtryk.
At der ikke er  

 nogen stemmeret og ingen generalforsamling, er efter rådgivers opfattelse  

 ikke  

 et så væsentligt element, at det skulle medføre, at B ikke kunne sidestilles  

 med en dansk investeringsforening.
Således sikrer en række andre væsentlige  

 elementer, at investorernes rettigheder effektivt bliver beskyttet.
 For det første er  

 B retligt etableret på en måde, der er omfattet af EU UCITS direktiverne.
 Aktiverne  

 investeres i overensstemmelse med et risikospredningsprincip, og investoren  

 har  

 en indløsningsret, en rettighed til at blive indløst til en pris svarende til  

 den indre værdi pr. andel og således uafhængig af en pris baseret på udbud og  

 efterspørgsel.
EU UCITS  

 direktiverne opstiller kun visse minimumskrav, som skal medtages i den lokale  

 lovgivning, der implementerer direktiverne.
De forskellige EU lande kan  

 opstille strengere, eller tilføje supplerende, krav, som i sagens natur ikke  

 må  

 være i modstrid med direktiverne.
Det danske krav om en årlig  

 generalforsamling  

 er en sådan supplerende dansk betingelse.
Det forhold, at den danske  

 lovgivning  

 opstiller visse supplerende betingelser ændrer ikke det udgangspunkt, at B er  

 en investeringsforening, der er etableret i overensstemmelse med EU  

 direktiverne.
 Et andet  

 væsentligt element er, at B administreres af et  

 investeringsadministrationsselskab A og forvaltes af en depotbank, begge  

 underkastet tilsyn af en tilsynsmyndighed, der svarer til Finanstilsynet og  

 omfattet af regler, der svarer til den danske lov om investeringsforeninger.
 A's eneste formål  

 er at virke som investeringsadministrationsselskab og A kan ikke udøve nogen  

 som helst anden form for aktivitet.
Andre elementer  

 sikrer, at investor er effektivt beskyttet, og hvorvidt investor er i stand  

 til  

 at deltage i og afgive en stemme på en generalforsamling er efter rådgivers  

 opfattelse ikke en afgørende faktor.
B fungerer som en investeringsforening,  

 dens investorer er effektivt beskyttet af den tyske lovgivning.
 På grundlag af en  

 generel vurdering er det rådgivers opfattelse at B bør godkendes som en  

 investeringsforening.
Det er forepørgers  

 opfattelse at B også bør godkendes som en person efter beskatningsaftalen  

 mellem  

 Danmark og Tyskland.
Det er af betydning, hvordan B opfattes af de tyske  

 skattemyndigheder og hvordan de danske skattemyndigheder i øvrigt skulle  

 reagere over for en dansk investeringsforening.
Skatteministeriet  

 har i TfS 2000, 394 fastslået, at pensionskasser, akkumulerende  

 investeringsforeninger  

 såvel som udloddende investeringsforeninger skal betragtes som værende  

 hjemmehørende i Danmark i henhold til definitionen på hjemstedsbegrebet i  

 beskatningsaftalerne indgået af Danmark.
Dette skal gælde, uanset om  

 foreningerne er fritaget for skat efter danske regler.
 Ligningsrådet  

  

 fandt ud fra en  

 konkret bedømmelse, at B må anses at være et selvstændigt skattesubjekt.  

 Ligningsrådet har herved henset til de kriterier der opremses i afsnit  

 S.A.1.10.1 i ligningsvejledningen og efter Ligningsrådets opfattelse kan der  

 ikke lægges afgørende vægt på, om investeringsforeningen styres af  

 foreningsorganer i form af generalforsamling og en valgt bestyrelse.
 Som følge af  

 besvarelsen af spørgsmål 1 samt under henvisning til TfS 2000, 394 er det  

 Ligningsrådets opfattelse, at B i skattemæssig henseende er en i Tyskland  

 hjemmehørende person efter den dansk-tyske dobbeltbeskatningsoverenskomst.
 Ligningsrådet  

 tilføjede, at B er skattepligtig til Danmark, jf. selskabsskatteloven § 2.
