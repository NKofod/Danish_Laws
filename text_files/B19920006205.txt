I henhold til § 2, stk. 3 og 4 i lov om styrelseaf højere uddannelsesinstitutioner, jf. lovbekendtgørelse nr. 358 af 26. maj 1989 og § 3, jf. § 8, stk. 2, i lov nr. 347 af 24. maj 1989 om åben uddannelse (erhvervsrettet voksenuddannelse - deltidsuddannelser og § 1.  Den sociale kandidatuddannelse, der er en  

 deltidsuddannelse, har til formål at kvalificere den studerende til at  

 udvikle det sociale arbejde, herunder til at analysere de socialpolitiske og  

 organisatoriske rammer og deltage i ændringer heri, samt til at udføre  

 forsknings- og evalueringsopgaver af særlig betydning for det sociale  

 arbejdes teorigrundlag og praksisudvikling.
 § 2.  Aalborg Universitetscenter har det overordnede  

 ansvar for kandidatuddannelsen.
 Stk. 2.  Undervisningen til den sociale  

 kandidatuddannelse gennemføres dels ved Aalborg Universitetscenter og dels  

 ved Den sociale Højskole i København.
 § 3.  Den sociale kandidatuddannelse er normeret til 2  

 studenterårsværk og tilrettelægges som deltidsstudium efter regler, der  

 fastsættes af institutionen i studieordningen.
Stk. 2.  Uddannelsen skal være afsluttet senest 5 år  

 efter, at den studerende er begyndt på uddannelsen.
Uddannelsesinstitutionen  

 kan i særlige tilfælde dispensere herfra.
§ 4.  Uddannelsen opbygges i moduler, idet Stk. 2.  De nærmere regler om modulernes indhold  

 fastsættes i studieordning.
Stk. 3.  Uddannelsesinstitutionen kan beslutte, at modul  

 1, 1. semester, ikke udbydes i forsøgsperioden.
I så fald kan institutionen  

 stille supplerende adgangskrav.
§ 5.  Adgangen til uddannelsen forudsætter, at den  

 studerende har gennemført en socialrådgiver-/socialformidleruddannelse eller  

 anden uddannelse, hvor tilsvarende forudsætninger er erhvervet.
Den  

 studerende skal endvidere kunne dokumentere praktisk erfaring med socialt  

 arbejde af en varighed på mindst 5 år.
 Stk. 2.  Uddannelsesinstitutionen kan i særlige tilfælde  

 give adgang til uddannelsen for ansøgere, der ikke opfylder betingelserne i  

 stk. 1.
 § 6.  De kvalifikationer, der er erhvervet ved  

 uddannelsen, dokumenteres ved prøver, herunder ved bedømmelse af et speciale.
Stk. 2.  Uddannelseselementer, hvis indhold og  

 arbejdsform begrunder det, kan helt eller delvis dokumenteres ved deltagelse  

 i undervisningen.
Nærmere bestemmelser om prøveformerne fastsættes i  

 studieordningen.
 Stk. 3.  Prøveformerne skal tilgodese uddannelsens  

 formål og sikre, at der sker individuel bedømmelse af den studerende.
 § 7.  Prøverne er enten interne eller eksterne.
 Stk. 2.  Mindst 1/3 af uddannelsen skal dokumenteres ved  

 eksterne prøver, og disse skal dække uddannelsens væsentlige områder,  

 problemstillinger og metoder, herunder specialet.
 Stk. 3.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen bestået/ikke bestået.
 Stk. 4.  Bedømmelsen bestået/ikke bestået kan højst  

 anvendes ved prøver, der dækker 1/3 af uddannelsen.
§ 8.  Hver prøve bestås for sig.
Beståede prøver kan  

 ikke tages om.
Stk. 2.  En studerende kan højst 2 gange indstille sig  

 til samme prøve eller anden form for bedømmelse.
Uddannelsesinstitutionen kan  

 tillade indstilling en tredie gang, hvis der foreligger usædvanlige forhold,  

 der kan begrunde dette.
 Stk. 3.  Anden og tredie gang en studerende indstiller  

 sig til en intern prøve, kan den studerende forlange, at der medvirker en  

 ministerielt beskikket censor.
 § 9.  Eksamensklager behandles efter bekendtgørelse  

 nr. 93 af 15. februar 1990 om behandling af eksamensklager ved de højere  

 uddannelsesinstitutioner.
 § 10.  Den, der har gennemført den sociale  

 kandidatuddannelse, har ret til at betegne sig candidatus/candidata  

 scientiarum socialium, (cand. scient. soc.).
 Stk. 2.  Aalborg Universitetscenter udsteder bevis for  

 gennemført uddannelse med angivelse af den betegnelse, uddannelsen giver ret  

 til.
 Stk. 3.  På eksamensbeviset oplyses det, hvilke  

 projektenheder og studieenhedskurser, der er gennemført under uddannelsen  

 samt om emnet for specialet.
§ 11.  Uddannelsesinstitutionen fastsætter inden for  

 bekendtgørelsens rammer nærmere regler om uddannelsen i studieordning,  

 herunder studieaktiviteters og prøvers rækkefølge.
Studieordningen sendes til  

 Undervisnings- og Forskningsministeriet til orientering.
 § 12.  Undervisnings- og Forskningsministeriet kan  

 efter indstilling fra uddannelsesinstitutionen dispensere fra  

 bekendtgørelsens bestemmelser, når det findes begrundet i usædvanlige  

 forhold.
 § 13.  Klager over uddannelsesinstitutionens  

 afgørelser efter denne bekendtgørelse indgives til uddannelsesinstitutionen.  

 Hvis en klage ikke tages til følge, og klageren fastholder klagen,  

 videresendes klagen, bilagt en udtalelse, til ministeriet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 § 14.  Forsøgsuddannelsen evalueres på grundlag af en  

 rapport, som uddannelsesinstitutionen afgiver i 1996. Evalueringens form  

 fastsættes af ministeriet.
 § 15.  Bekendtgørelsen træder i kraft den 1. februar  

 1992.
