Pressenævnet  

 fandt, at sagen vedrørende den indgivne klage ikke var oplyst på en sådan  

 måde,  

 at nævnet kunne tage stilling til, hvorvidt god presseskik var overtrådt.
Af  

 samme grund fandt nævnet ikke at kunne pålægge bladet at bringe et genmæle.
For så  

 vidt angår klagen fra [A] og [B] var der i den artikel, der var klaget over,  

 ingen henvisning til [A] og [B]s bog Hvem var fjenden.
Allerede  

 af den grund  

 fandt Pressenævnet, at der hverken var grundlag for at bringe et genmæle  

 eller  

 for at udtale, at god presseskik var tilsidesat.
Kendelse  

 fra Pressenævnet i sag 2004-6-100 [K] har klaget til Pressenævnet over en artikel i Nordjyske  

 Stiftstidende den 1. august 2004, idet han mener, at god presseskik er  

 tilsidesat. [K] har endvidere klaget over, at Nordjyske Stiftstidende har  

 afvist at bringe et genmæle.
 Artiklen, der blev bragt under overskriften   

  

 Sommervarmen slog til igen  

  

 , var en  

 opfølgning på et tidligere bragt interview med [K] i en artikel i Nordjyske  

 Stiftstidende den 25. juli 2004 i anledning af dennes 80 års fødselsdag.
 Artiklen, der havde underrubrikken SNYDT: NORDJYSKE røg i med  

 begge ben, men intet er så skidt, at det ikke er godt for noget, havde  

 følgende  

 ordlyd:
 Dronninglund: Når man begiver sig af med at skrive om tiden fra  

 1940-45, Danmarks besættelse, kræver det den største ydmyghed over for tiden  

 samt for de mennesker, den berørte og som deltog i modstandskampen.
 Bøger baseret alene på interviews bør følges op af  

 dokumentation, hvis de skal have bare den mindste smule troværdighed eller  

 have  

 været igennem korrektur hos en historiekyndig, hvis man selv er amatør.
 Kommer man som journalist uforvarende til at skrive om en person  

 hvis historie ikke efterfølgende kan dokumenteres, skal der sættes alle  

 kræfter  

 ind på at fortælle læserne, at uden håndfaste beviser må historien betragtes  

 som det den er - en god historie, som vi ikke kan dokumentere.
 Det har vi gjort efter vi søndag 25. juli på  

 Dronninglundrubrikken bragte et interview med [K], tidligere Madsen, i  

 anledning  

 af hans 80 års fødselsdag.
 I det interview nævnes [K]s indsats i modstandsbevægelsen og  

 Østervraa-gruppen nævnes i samme åndedrag.
 Men trods en ugelang rundringning, læsning og kontakt til  

 lokalhistoriske arkiver i Vendsyssel må det konstateres, at der ikke findes  

 dokumenteret belæg for, at [K] har været aktiv frihedskæmper.
 Der var seks-mands-grupper i 1945 på egnen, men vi har forvisset  

 os om, at [K] ikke ifølge lokalhistoriske arkiver deltog i dem.
 Fra Bangsbo Museum og Arkiv, og Jysk Modstandsmuseum på Bangsbo  

 Museum findes stort set alt, hvad der kan opdrives om besættelsestiden i  

 Vendsyssel, og her har det heller ikke været muligt, at finde navnet [K1], nu  

[K].
 Det er rigtigt, at han er født og opvokset i Terpet ved Tårs,  

 har levet af at være hestehandler og ejer flere gårde, og i dag bor i [D], er  

 tilmeldt folkeregisteret i [E] Kommune.
Vi beklager, at vi trods den meget grundige efterforskning ikke  

 har kunne finde belæg for de oplysninger, vi gav i artiklen. Ved brev af 28. august 2004 anmodede [K] Nordjyske Stiftstidende  

 om at bringe følgende genmæle:
 Nordjyske Stiftstidende beklager og undskylder, at man i en  

 artikel den 1. august 2004 med titlen   

  

 Sommervarmen  

 slog til igen  

  

  har skrevet, at frihedskæmperen [K1], nu [K], boende [F],  

 ikke har været medlem af modstandsgruppen  

  

 Østervraa  

 Gruppen.
 Endvidere undskylder vi, at journalist [J] urigtigt har  

 fremstillet [K1], nu [K], som ikke værende frihedskæmper, og at hans  

 modstandsarbejde ikke kunne dokumenteres.
 Dette er dog senere bevidnet og dokumenteret af frihedskæmperen  

 og den tidligere hemmelige engelske agent  

  

[C]  

  

 ,  

 hvorfor vi undskylder den ærekrænkende artikel, som Nordjyske Tidende har  

 bragt, og de følgevirkninger den har haft for den nu 80-årige [K1], nu [K]  

   

 der har fået sin modstandsindsats besudlet af artiklen i Nordjyske  

 Stiftstidende.
 Ved brev af 30. august 2004 afviste Nordjyske Stiftstidende at  

 bringe genmælet.
[K] har anført, at artiklens indhold er løgnagtig og  

 injurierende, idet han beviseligt har været frihedskæmper i den såkaldte  

 Østervraa-Gruppe.
Han er i artiklen den 25. juli 2004 ikke fremkommet med  

 påstande, som der ikke kan føres sandhedsbevis for, og journalisten  

 dokumenterer  

 en rystende mangel på kendskab til besættelsestiden, når det postuleres, at  

 Østervraa-Gruppen ikke fandtes.
Nordjyske Stiftstidende har tilsidesat god  

 presseskik ved at bringe artiklen, ligesom bladet har pligt til at bringe et  

 genmæle.
 [K] har som dokumentation for sin indsats under besættelsen  

 fremsendt diverse fotos og en række erklæringer fra tidligere medlemmer af  

 modstandsbevægelsen samt fra pårørende hertil.
Nordjyske Stiftstidende har oplyst, at man beklageligvis bragte  

 fødselsdagsinterviewet med [K], hvori han bl.a. hævdede at have været  

 frihedskæmper i Østervraa-Gruppen.
Bladet havde inden offentliggørelsen  

 desværre ikke undersøgt [K]s baggrund nærmere.
Da bladet efterfølgende  

 undersøgte  

 hans baggrund nøjere, viste det sig, at der ikke var belæg for de udtalelser,  

 som var bragt i interviewet.
Bladet betvivler ikke rigtigheden af, at  

 Østervraa-Gruppen har eksisteret, men man har blot ikke fundet belæg for, at  

[K]  

 skulle have været medlem af gruppen.
Bladet berigtigede derfor i  

 overensstemmelse med god presseskik oplysningerne i artiklen den 1. august  

 2004.
 Bladet har endelig anført, at artiklens oplysninger i øvrigt  

 ikke giver grundlag for genmæle, idet oplysningerne ikke er egnet til at  

 påføre  

[K] økonomisk eller anden skade af betydning.
 I tilknytning til samme artikel har [A] og [B] klaget over, at  

 Nordjyske Stiftstidende har tilsidesat god presseskik, idet de gør gældende,  

 at  

 det fremgår af artiklen, at deres bog Hvem var fjenden? ikke er  

 dokumenteret.  

 De anfører endvidere, at de har krav på genmæle.
 Nordjyske Stiftstidende har i breve af 16. september og 13. oktober  

 2004 til Pressenævnet ikke forholdt sig særskilt til de af [A] og [B] anførte  

 klagepunkter.
 I sagens behandling har følgende nævnsmedlemmer deltaget:  

 Axel Kierkegaard,  

 Bo Maltesen, Ulrik Holmstrup og Ole Askvig.
 Pressenævnet udtaler:
Pressenævnet finder, at sagen vedrørende [K]s klage ikke er  

 oplyst på en sådan måde, at nævnet kan tage stilling til, hvorvidt god  

 presseskik er overtrådt.
Af samme grund finder nævnet ikke at kunne pålægge  

 bladet  

 at bringe et genmæle.
 For så vidt angår klagen fra [A] og [B] er der i den artikel,  

 der er klaget over, ingen henvisning til [A]s og [B]s bog Hvem var  

 fjenden.  

 Allerede af den grund finder Pressenævnet, at der hverken er grundlag for at  

 bringe et genmæle eller for at udtale, at god presseskik er tilsidesat.
 Afgjort den 21. februar 2005.
