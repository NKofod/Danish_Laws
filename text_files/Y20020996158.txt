1. En  

 borger havde i 1963 deponeret forskelligt materiale i landsarkivet.
Det var i  

 forbindelse med deponeringen bestemt af borgeren, at materialet i 2000 skulle  

 oversendes til den stedlige borgmester, som skulle tage stilling til  

 materialets eventuelle offentliggørelse.
- - - -  

 Generelt udtalt, at det følger af bestemmelsen i § 1, stk. 1, i  

 offentlighedsloven, at loven gælder for al virksomhed, der udøves af den  

 offentlige forvaltning.
Loven omfatter således som udgangspunkt ikke alene  

 sager om udstedelse af generelle og konkrete retsakter (afgørelsessager), men  

 enhver form for virksomhed, der udøves af den offentlige forvaltning,  

 herunder  

 det, der normalt betegnes som faktisk forvaltningsvirksomhed.
Videre  

 udtalt, at det dog er en betingelse, at virksomheden udføres for myndigheden  

 som sådan.
Det er på denne baggrund antaget af Justitsministeriet, at fonde  

 og  

 legater, der bestyres af en kommune eller en borgmester, ikke er en del af  

 den  

 offentlige forvaltning og således ikke omfattet af offentlighedslovens  

 regler.
 Indenrigs-  

 og Sundhedsministeriet fandt ved bedømmelsen af, hvorvidt en borger havde ret  

 til aktindsigt efter offentlighedslovens regler i det deponerede materiale  

 samt  

 to notater udfærdiget af en lokalhistoriker om materialets indhold, ikke at  

 kunne tillægge det betydning, hvorvidt deponenten måtte formodes at have  

 forudsat, at afgørelsen om offentliggørelse af det deponerede materiale blev  

 truffet af borgmesteren som privatperson eller af borgmesterembedet som en  

 del  

 af den kommunale forvaltning.
 Efter  

 Indenrigs- og Sundhedsministeriets opfattelse måtte bedømmelsen af, hvorvidt  

 borgeren havde ret til aktindsigt i det deponerede materiale efter  

 offentlighedslovens regler, derimod afhænge af, om borgmesterens  

 stillingtagen  

 til spørgsmålet om offentliggørelse af det deponerede materiale kunne anses  

 som  

 virksomhed, der udøves af den offentlige forvaltning, jf. offentlighedslovens  

 §  

 1, stk. 1.
Ved  

 bedømmelsen heraf måtte der efter Indenrigs- og Sundhedsministeriets  

 opfattelse  

 lægges betydelig vægt på, at borgmesterens stillingtagen til offentliggørelse  

 af det deponerede materiale var udøvet i henhold til en aftale, hvorefter  

 beslutningen skulle træffes af den til enhver tid siddende borgmester, at  

 kommunen havde inddraget kommunale medarbejdere i sagsbehandlingen og  

 benyttet  

 borgmesterkontorets og i visse tilfælde børne- og kulturforvaltningens  

 brevpapir, da sagen har været betragtet som en kommunal sag.
Hertil kom, at  

 kommunens økonomiudvalg var blevet orienteret om sagen, og at en  

 lokalhistoriker var blevet honoreret af kommunen for sin rådgivning.
 Der  

 måtte derfor efter Indenrigs- og Sundhedsministeriets opfattelse kræves et  

 særligt grundlag for, at bestemmelsen i offentlighedslovens § 1, stk. 1,  

 hvorefter loven gælder for al virksomhed, der udøves af den offentlige  

 forvaltning,  

 ikke fandt anvendelse.
 Indenrigs-  

 og Sundhedsministeriet bemærkede i denne forbindelse, at det forhold, at  

 spørgsmålet om offentliggørelse af det deponerede materiale ikke var  

 reguleret  

 i lovgivning, der særligt gælder for offentlige myndigheder, ikke i sig selv  

 kunne føre til, at en sådan virksomhed ikke kunne anses for en kommunal  

 virksomhed, som er omfattet af offentlighedsloven, jf. lovens § 1, stk. 1.  

 Også  

 kommunernes virksomhed i forbindelse med opgaver, hvis varetagelse ikke er  

 reguleret af sådan lovgivning, er således omfattet af offentlighedsloven.
Det  

 forhold, at spørgsmålet om offentliggørelse af det deponerede materiale blev  

 varetaget af borgmesteren i henhold til en af en privatperson truffet  

 bestemmelse herom, kunne efter ministeriets opfattelse heller ikke i sig selv  

 medføre, at offentlighedsloven ikke fandt anvendelse.
Det blev herved  

 bemærket,  

 at en myndighed ikke ved at give tilsagn om diskretion kan udvide adgangen  

 til  

 at gøre undtagelse fra offentlighedslovens regler.
Tilsvarende kan en privat  

 bestemmelse om diskretion heller ikke i sig selv give grundlag for at fravige  

 offentlighedslovens regler eller at bringe en myndighed uden for  

 offentlighedslovens anvendelsesområde.
 Det er  

 endvidere det særlige retsgrundlag for kommunernes bestyrelse af fonde - som  

 er  

 et i forhold til kommunerne særskilt organ med egne rettigheder og  

 forpligtelser - som indebærer, at kommunernes bestyrelse af visse fonde ikke  

 kan anses for at være en virksomhed, der udføres for kommunen som sådan, men  

 derimod for fonden.
Endvidere  

 tilføjet, at borgmesterens stillingtagen til offentliggørelse af det  

 deponerede  

 materiale efter Indenrigs- og Sundhedsministeriets opfattelse - trods  

 opgavens  

 særegenhed - som følge af materialets indhold og karakter havde en vis  

 tilknytning til kommunen som sådan.
Materialet måtte således antages at  

 indeholde historiske oplysninger af interesse for et antal af kommunens  

 indbyggere.
Det var på denne baggrund Indenrigs- og Sundhedsministeriets  

 opfattelse, at heller ikke opgavens indhold og karakter kunne føre til, at  

 borgmesterens virksomhed faldt uden for offentlighedsloven.
 Da der  

 endvidere ikke i øvrigt fandtes et særligt grundlag for at antage, at  

 bestemmelsen i § 1, stk. 1, i offentlighedsloven, hvorefter loven gælder for  

 al  

 virksomhed, der udøves af den offentlige forvaltning, ikke fandt anvendelse,  

 var det Indenrigs- og Sundhedsministeriet opfattelse, at den virksomhed, der  

 var forbundet med en stillingtagen til offentliggørelsen af det deponerede  

 materiale, blev udøvet af kommunen som en del af den offentlige forvaltning.
2. Om  

 adgangen til aktindsigt udtalt, at det følger af § 4, stk. 1, i  

 offentlighedsloven, at adgangen til aktindsigt kun omfatter dokumenter, der  

 er  

 undergivet administrativ sagsbehandling i forbindelse med myndighedens  

 virksomhed.
Uden for adgangen til aktindsigt falder således dokumenter, der  

 blot modtages til opbevaring (f.eks. i Statens Arkiver) eller alene  

 undergives  

 rent teknisk eller lignende bearbejdning (stempling, legalisering og  

 lignende).
Som  

 tidligere nævnt lagde Indenrigs- og Sundhedsministeriet til grund, at  

 kommunen  

 har inddraget kommunale medarbejdere i behandlingen af spørgsmålet om  

 offentliggørelse af det deponerede materiale og benyttet borgmesterkontorets  

 og  

 i visse tilfælde børne- og kulturforvaltningens brevpapir, da sagen har været  

 betragtet som en kommunal sag.
Hertil kom, at kommunens økonomiudvalg var  

 blevet orienteret om sagen.
Folketingets  

 Ombudsmand havde i relation til lignende problemstillinger bl.a. lagt vægt  

 på,  

 om den udførte sagsbehandling var arbejdsmæssigt nært beslægtet med  

 myndighedens normale arbejdsområde.
Ombudsmanden havde endvidere udtalt, at  

 kravet i offentlighedslovens § 4, stk. 1, om, at dokumenterne skal være  

 indgået  

 til myndigheden "som led i administrativ sagsbehandling i forbindelse  

 med  

 dens virksomhed", kun udeholder dokumenter, som ikke er tillagt eller  

 kan  

 tillægges betydning for myndighedens administrative virksomhed på området.  

 Ombudsmanden udtalte i den forbindelse, at der typisk skal være tale om  

 dokumenter, hvis indhold er myndighedens almindelige løbende administrative  

 virksomhed helt uvedkommende.
 Indenrigs-  

 og Sundhedsministeriet fandt på baggrund af ombudsmandspraksis samt på  

 baggrund  

 af det ovenfor anførte om opgavens tilknytning til kommunen som sådan ikke at  

 kunne tillægge det afgørende betydning, at de dokumenter, som i denne sag  

 blev  

 undergivet administrativ sagsbehandling i forvaltningen og hos borgmesteren,  

 i  

 indhold og karakter afveg fra de dokumenter, der traditionelt undergives  

 kommunal sagsbehandling.
 Indenrigs-  

 og Sundhedsministeriet fandt således ikke, at behandlingen af spørgsmålet om  

 offentliggørelse af det deponerede materiale var kommunens løbende  

 administrative virksomhed helt uvedkommende.
 På  

 denne baggrund var det Indenrigs- og Sundhedsministeriets opfattelse, at  

 det  

    

  

 deponerede materiale og to notater  

 udfærdiget af en lokalhistoriker om materialets indhold var indgået til eller  

 oprettet af borgmesterembedet i kommunen som led i en administrativ  

 sagsbehandling i forbindelse med embedets og dermed kommunens virksomhed, jf.  

 §  

 4, stk. 1, i offentlighedsloven.
 Indenrigs-  

 og Sundhedsministeriet fandt på denne baggrund, at det deponerede materiale  

 var  

 omfattet af offentlighedsloven, jf. lovens § 1, stk. 1, og § 4, stk. 1.
Udtalelse afgivet af Indenrigs- og Sundhedsministeriet om  

 hvorvidt en borgmesters stillingtagen til offentliggørelse af materiale  

 deponeret af en borger indebærer, at materialet bliver omfattet af  

 offentlighedsloven Lone Hindø  

  

 Enghave  

  

 Tåstrupvej 100  

  

 Tåstrup  

  

 8462 Harlev Ved breve af 6. marts 2001  

 med bilag, af 21. marts 2001 samt af 28. marts, 16. maj og 19. maj 2001 med  

 bilag klagede De til Folketingets Ombudsmand over borgmesteren i Ringkøbing  

 Kommunes afslag på Deres anmodning om aktindsigt i afdøde skoleinspektør  

 Johs.  

 Ivar Bøgners manuskript med tilhørende materiale og i to nærmere angivne  

 notater udfærdiget af lokalhistorikeren Per Hauge Mortensen om manuskriptets  

 indhold.
Endvidere klagede De over Tilsynsrådet for Ringkjøbing Amts  

 udtalelse  

 af 13. februar 2001, hvorefter borgmesteren i Ringkøbing Kommunes beføjelser  

 til at disponere over de nævnte dokumenter ikke blev varetaget som led i  

 borgmesterens offentligretlige myndighedsudøvelse, og hvorefter De således  

 ikke  

 havde ret til aktindsigt i de nævnte dokumenter efter offentlighedsloven.
Folketingets Ombudsmand  

 sendte ved brev af 21. juni 2001 Deres klage til Indenrigsministeriet (nu  

 Indenrigs- og Sundhedsministeriet) med henblik på, at Indenrigsministeriet  

 kunne få lejlighed til at tage stilling til Deres klage.
Folketingets  

 Ombudsmand anmodede i den forbindelse Indenrigsministeriet om at underrette  

 sig  

 om resultatet af ministeriets overvejelser i sagen.
Indenrigs- og  

 Sundhedsministeriet har nu afsluttet behandlingen af sagen.
Det er Indenrigs-  

 og Sundhedsministeriets opfattelse, at de nævnte dokumenter har været  

 undergivet administrativ sagsbehandling i Ringkøbing Kommune som led i  

 kommunens virksomhed som offentlig myndighed og derfor er omfattet af  

 offentlighedsloven (lov nr. 572 af 19. december 1985 som senest ændret ved  

 lov  

 nr. 429 af 31. maj 2000).
Indenrigs- og  

 Sundhedsministeriet har på denne baggrund i dag anmodet Tilsynsrådet for  

 Ringkjøbing Amt om at genoptage sagens behandling med henblik på, at  

 tilsynsrådet kan tage stilling til, om borgmesteren i Ringkøbing Kommunes  

 afslag på Deres anmodning om aktindsigt i Johs.
Ivar Bøgners manuskript med  

 tilhørende materiale og Per Hauge Mortensens notater om manuskriptets indhold  

 er i overensstemmelse med offentlighedsloven.
 Indenrigs- og  

 Sundhedsministeriet skal beklage den sene besvarelse af Deres klage.
 Her følger en gennemgang af  

 sagens baggrund og en nærmere begrundelse for Indenrigs- og  

 Sundhedsministeriets opfattelse.
Sagens baggrund Det fremgår af sagens akter,  

 at skoleinspektør Johs.
Ivar Bøgner den 29. november 1963 deponerede et  

 manuskript bestående af 23 hæfter om Ringkøbing bys historie under  

 besættelsen,  

 et brev dateret den 9. april 1950 stilet til borgmesteren og skoleinspektøren  

 i  

 Ringkøbing, en kortrulle bestående af tre kort over Ringkøbing og diverse  

 plakater m.v. vedrørende besættelsestiden i Landsarkivet for Nørrejylland.
I  

 forbindelse med deponeringen blev der indgået en skriftlig aftale mellem  

 Johs.  

 Ivar Bøgner og landsarkivet om vilkårene for deponeringen.
Aftalen havde  

 bl.a.  

 følgende ordlyd:
"Manuskriptet og skrivelse til borgmester og  

 skoleinspektør i Ringkøbing er den 29. november 1963 i overværelse af  

 skoleinspektør Johs.
Ivar Bøgner og landsarkivar Jens Holmgaard indpakket og  

 forsynet med Landsarkivets segl.
Den 1. april år 2000 oversendes den forseglede pakke  

 med den tilhørende uforseglede kortrulle til borgmesteren i Ringkøbing, som  

 ifølge den nævnte vedlagte skrivelse foranstalter taget stilling til  

 materialets eventuelle publikation.
Finder publikationen ikke sted,  

 overdrages  

 materialet definitivt til Landsarkivet for Nørrejylland, ligesom manuskriptet  

 efter en evt. publikation afgives hertil." Ved brev af 28. december  

 1999 rettede Landsarkivet for Nørrejylland henvendelse til Ringkøbing  

 Kommune.  

 Brevet, der var stilet til Ringkøbing Kommune, att.: borgmesterkontoret,  

 havde  

 følgende indhold:
"Hermed fremsendes kopi af aftale fra 1963,  

 hvorefter landsarkivet 1. april 2000 skal fremsende pakke med manuskript m.m.  

 til Borgmesteren.
Det vil landsarkivet naturligvis gøre, men skal dog  

 forespørge, om Borgmesteren/kommunen har særlige ønsker i den  

 forbindelse." Ved brev af 3. januar 2000  

 besvarede Ringkøbing Kommune landsarkivets henvendelse.
Brevet, der var  

 affattet på børne- og kulturforvaltningen i Ringkøbing Kommunes brevpapir,  

 var  

 underskrevet af såvel borgmesteren som chefen for børne- og  

 kulturforvaltningen.  

 Brevet havde bl.a følgende indhold:
 "....
 I den forbindelse skal det hermed meddeles, at der  

 ikke fra Ringkøbing kommunes side er særlige ønsker i sagen.
Ringkøbing kommune forventer således at modtage  

 materialet i henhold til aftalen." I slutningen af marts 2000  

 sendte Landsarkivet for Nørrejylland det af Johs.
Ivar Bøgner deponerede  

 materiale til borgmesteren i Ringkøbing i henhold til den indgåede aftale.
 Det fremgår af sagen, at  

 materialet herefter blev forelagt lokalhistoriker Per Hauge Mortensen, der i  

 den forbindelse udfærdigede notater om manuskriptets indhold,.
Ved brev af 21. juli 2000  

 rettede Ringkøbing Kommune henvendelse til Johs.
Ivars Bøgners efterkommer,  

 Henrik Bøgner.
Brevet, der var affattet på børne- og kulturforvaltningen i  

 Ringkøbing Kommunes brevpapir og underskrevet af chefen for børne- og  

 kulturforvaltningen, havde følgende indhold:
"I henhold til aftale fra 1963 oversendes pr.  

 1. april 2000 skoleinspektør Johs.
Ivar Bøgners manuskript.....til  

 borgmesteren  

 i Ringkøbing, som ifølge en vedlagt skrivelse tager stilling til materialets  

 eventuelle publikation.
Det oversendte materiale er nu i borgmesterens  

 varetægt.
Borgmesteren har imidlertid fundet det rigtigst at drøfte en evt.  

 publikation med I.I.
Bøgners efterkommere.
I henhold til telefonsamtale af d.d. skal jeg hermed  

 anmode om, at du, som I.I.
Bøgners eneste efterkommer, skriftligt meddeler  

 Ringkøbing kommune, hvorvidt du vil gøre krav på ovennævnte materiale eller i  

 givet fald vil deltage i en evt. publikation af samme.
På baggrund af din udtalelse vil borgmesteren i  

 Ringkøbing kommune tage stilling til sagens videre forløb." Ved brev af 24. juli 2000,  

 der var stilet til Ringkøbing Kommune, att.: chefen for børne- og  

 kulturforvaltningen, meddelte Henrik Bøgner bl.a., at han var bekendt og  

 indforstået med, at Ringkøbing Kommunes borgmester tog stilling til den  

 eventuelle publikation af det af Johs.
Ivar Bøgner deponerede materiale.
Ved breve af 14. august 2000  

 til bl.a.
Henrik Bøgner meddelte borgmesteren i Ringkøbing Kommune, at han  

 havde truffet beslutning om, at det af Johs.
Ivar Bøgner deponerede materiale  

 skulle tilbagesendes til landsarkivet med ønske om, at det blev opbevaret i  

 endnu 20 år, hvorefter det skulle overdrages til borgmesteren i Ringkøbing  

 Kommune med henblik på fornyet stillingtagen til materialets eventuelle  

 publicering.
Ved brev af 11. oktober 2000  

 underrettede borgmesteren i Ringkøbing Kommune Landsarkivet for Nørrejylland  

 om  

 sin beslutning.
Borgmesteren vedlagde samtidig det af Johs.
Ivar Bøgner  

 deponerede materiale samt diverse bilag, som var blevet udarbejdet i  

 forbindelse  

 med borgmesterens vurdering af manuskriptets indhold og anmodede landsarkivet  

 om at opbevare det medsendte materiale i endnu 20 år.
 De ovennævnte breve fra  

 borgmesteren i Ringkøbing Kommune var affattet på borgmesterkontoret i  

 Ringkøbing Kommunes brevpapir og paraferet af chefen for børne- og  

 kulturforvaltningen.
Ved brev af 19. januar 2001 skrev De til  

 borgmesteren i Ringkøbing Kommune og anmodede om aktindsigt i al  

 korrespondance  

 mellem Ringkøbing Kommune og andre instanser samt enkeltpersoner vedrørende  

 det  

 af Johs.
Ivar Bøgner deponerede materiale.
I brev af 25. januar 2001 afslog  

 borgmesteren i Ringkøbing Kommune Deres anmodning om aktindsigt i det af  

 Johs.  

 Ivar Bøgner deponerede materiale.
I dette brev, som er affattet på  

 borgmesterkontoret i Ringkøbing Kommunes brevpapir, er bl.a. anført følgende:
 "Vedlagt fremsendes kopi af de akter, der kan  

 gives aktindsigt i.
 Der kan ikke gives aktindsigt i selve manuskriptet  

 og i de af Per Hauge Mortensens papirer der indeholder oplysninger om  

 manuskriptets indhold, nemlig:
"Oversigt over mulige problematiske navne" "Manuskriptets indhold og diverse om  

 indholdet" For så vidt angår Bøgners skrivelse til borgmesteren  

 og skoleinspektøren i Ringkøbing dateret 9. april 1950 betragtes det som en  

 integreret del af manuskriptet, som nu befinder sig i landsarkivet.
På baggrund af Per Hauge Mortensens bemærkninger og  

 min egen læsning i manuskriptet har jeg vurderet, at det ikke bør  

 offentliggøres nu, og at der bør foretages en ny vurdering om 20 år." I brev af 30. januar 2001  

 til borgmesteren i Ringkøbing Kommune anførte De bl.a. følgende:
 "I henhold til offentlighedsloven anmoder jeg  

 om at få tilsendt:
a) Hr.
Per Hauge Mortensens notater, som er  

 fremsendt til Ringkøbing Kommune: "Oversigt over mulige problematiske  

 navne" samt Manuskriptets indhold og diverse om indholdet". Såfremt  

 De fortsat ikke ønsker at udlevere disse to akter ønsker jeg, inden jeg går  

 videre med sagen, skriftlig begrundelse i henhold til offentlighedsloven.
 b) Deres  

 afslag på min anmodning om aktindsigt i selve Bøgner-arkivet bedes skriftligt  

 begrundet over for mig i henhold til offentlighedsloven.
.........." Ved brev af 1. februar 2001  

 besvarede borgmesteren i Ringkøbing Kommune Deres henvendelse.
Brevet var  

 paraferet af kommunaldirektøren.
I brevet, som var skrevet på  

 borgmesterkontoret i Ringkøbing Kommunes brevpapir, var bl.a. anført  

 følgende:
 "De har i brev af 30. januar 2001 anmodet om  

 aktindsigt i selve Bøgner-arkivet og om begrundelse for evt. nægtelse af  

 aktindsigt.
Da sagen drejer sig om offentliggørelse af Bøgners  

 skrifter, og afgørelsen går på, at de ikke skal offentliggøres, vil  

 aktindsigt  

 i skrifterne stride mod selve afgørelsens materielle indhold og gøre denne  

 illusorisk.
Det samme gælder for delvis aktindsigt, som ydermere kan indebære  

 en information, som er vildledende og egnet til fejlslutninger.
Afslaget gives i h.t.
Offentlighedslovens § 12, nr.  

 1) "oplysninger om enkeltpersoners private, herunder økonomiske,  

 forhold", og § 13, nr. 6) "hensyn til private og offentlige  

 interesser, hvor hemmeligholdelse efter forholdets særlige karakter er  

 påkrævet." Den samme begrundelse gælder for Per Hauge  

 Mortensens notater "Oversigt over mulige problematiske navne" samt  

 "Manuskriptets indhold og diverse om indholdet", da disse notater  

 gengiver eller giver oplysninger om det indhold, der - jf. ovennævnte - ikke  

 skal offentliggøres i h.t. borgmesterens afgørelse.
........" Ved brev af 4. februar 2001  

 klagede De til Tilsynsrådet for Ringkjøbing Amt over borgmesteren i  

 Ringkøbing  

 Kommunes afslag på Deres anmodning om aktindsigt.
Ved brev af 13. februar 2001  

 besvarede Tilsynsrådet for Ringkjøbing Amt Deres klage.
Tilsynsrådet anførte  

 bl.a. følgende:
 "I skrivelse af 4. februar 2001 har De klaget  

 til tilsynsrådet over, at borgmester Hans Østergård, Ringkøbing Kommune, har  

 afslået at give Dem aktindsigt i "Bøgner-Arkivet" og 2 notater  

 udfærdiget af Per Hauge Mortensen - "Manuskriptets indhold og diverse om  

 indholdet" og "Oversigt over mulige problematiske navne".
Det er oplyst, at J.
I.
Bøgner har overladt det til  

 den siddende borgmester i Ringkøbing Kommune at afgøre, hvorvidt arkivet skal  

 offentliggøres.
 I anledning af Deres henvendelse kan formanden for  

 tilsynsrådet udtale følgende:
 Efter offentlighedslovens §1, stk. 1, gælder loven  

 for al virksomhed, der udøves af den offentlige forvaltning, jfr. dog lovens  

 §§  

 2 og 3.
 Loven gælder for alle forvaltningsmyndigheder, der  

 henhører under den statslige eller kommunale forvaltning og omfatter såvel  

 retlig som faktisk forvaltningsvirksomhed.
 I henhold til offentlighedslovens § 4, stk. 1, er  

 retten til aktindsigt begrænset til at angå dokumenter, der er indgået til  

 eller oprettet af en forvaltningsmyndighed som led i administrativ  

 sagsbehandling i forbindelse med dens virksomhed.
Da borgmester Hans Østergårds beføjelser til at  

 disponere over "Bøgner-arkivet" m.v. - herunder borgmesterens  

 stillingtagen til ansøgninger om aktindsigt - ikke beror på styrelsesloven  

 eller anden lovgivning, men alene hviler på den aftale J.
I.
Bøgner har  

 indgået  

 med den daværende borgmester i Ringkøbing Kommune, varetages beføjelserne  

 ikke  

 som led i borgmesterens offentligretlige myndighedsudøvelse.
 "Bøgner-Arkivet" mv. er derfor ikke  

 omfattet af offentlighedsloven.
De har således ikke ret til aktindsigt i  

 "Bøgner-Arkivet" m.v. efter offentlighedsloven." Den 8. februar 2001  

 orienterede borgmesteren i Ringkøbing Kommune kommunens økonomiudvalg om  

 sagsbehandlingen vedrørende det af Johs.
Ivar Bøgner deponerede materiale.
Ved breve af 6. marts 2001  

 med bilag, af 21. marts 2001 samt af 28. marts, 16. maj og 19. maj 2001 med  

 bilag klagede De til Folketingets Ombudsmand.
De anførte i Deres brev bl.a.,  

 at  

 tilsynsrådets begrundelse for afvisningen af Deres klage enten må bero på en  

 fejl eller på tilsynsrådets ukendskab til alle sagens aspekter.
De anførte  

 således, at borgmester Hans Østergård ikke har afgjort sagen om  

 offentliggørelse  

 af arkivet som privatperson, men at borgmesteren har behandlet dokumenterne  

 på  

 helt normal forvaltningsmæssig vis.
De anførte endvidere, at det af Johs.  

 Ivar  

 Bøgner deponerede materiale er oprettet som en sag i kommunen, og at  

 dokumenterne har været genstand for administrativ sagsbehandling hos  

 forskellige medarbejdere i den kommunale forvaltning, samt at dokumenterne  

 har  

 været politisk behandlet.
 De anførte endvidere i Deres  

 brev af 6. marts 2001 til Folketingets Ombudsmand, at De fandt det  

 uacceptabelt, at tilsynsrådet ikke havde informeret Dem om, hvortil klage  

 over  

 tilsynsrådets udtalelse i sagen kunne rettes.
 Ved brev af 21. og 28. marts  

 2001 meddelte De Folketingets Ombudsmand, at lokalhistoriker Per Hauge  

 Mortensen var aflønnet af Ringkøbing Kommune, hvilket efter Deres opfattelse  

 var udtryk for, at der havde været foretaget en egentlig sagsbehandling.
Ved breve af 16. og 19. maj  

 2001 fremsendte De en række artikler fra Ringkøbing Amts Dagblad vedrørende  

 det  

 af Johs.
Ivar Bøgner deponerede materiale til Folketingets Ombudsmand til  

 orientering.
 Folketingets Ombudsmand  

 oversendte ved brev af 21. juni 2001 kopier af Deres breve samt bilag til  

 Indenrigsministeriets videre foranstaltning som øverste kommunale  

 tilsynsmyndighed.
Ved brev af 6. juli 2001  

 anmodede Indenrigsministeriet Tilsynsrådet for Ringkjøbing Amt om en  

 udtalelse  

 om, i hvilket omfang tilsynsrådet ved sin vurdering af, om offentlighedsloven  

 finder anvendelse i forhold til sagens dokumenter, havde tillagt det  

 betydning,  

 at sagen havde været undergivet behandling på et lukket møde i Ringkøbing  

 Kommunes økonomiudvalg, og at medarbejdere i Ringkøbing Kommunes forvaltning  

 havde været inddraget i behandlingen af sagen.
Indenrigsministeriet anmodede  

 endvidere tilsynsrådet om en udtalelse om tilsynsrådets overvejelser i  

 tilfælde  

 af, at lokalhistoriker Per Hauge Mortensen var blevet aflønnet af Ringkøbing  

 Kommune.
Indenrigsministeriet anmodede endelig tilsynsrådet om en udtalelse  

 om,  

 i hvilket omfang tilsynsrådet havde tillagt det betydning ved sin vurdering  

 af  

 sagen, at borgmesteren ved sin korrespondance i sagen havde benyttet  

 borgmesterkontorets brevpapir.
Ved brev af 28. august 2001  

 afgav Ringkøbing Kommune udtalelse til Tilsynsrådet for Ringkjøbing Amt i  

 sagen.
Ringkøbing Kommune anførte bl.a. følgende:
 "Ved Bøgner-sagens begyndelse blev den  

 betragtet som en borgmestersag, dvs. en sag, hvor borgmesteren som embede  

 anmodes om at udføre en opgave som f.eks. administration af et legat, åbning  

 af  

 en udstilling eller virke som dommer i en stilekonkurrence.
 I den udstrækning, sådanne opgaver kræver en eller  

 anden form for behandling, som ligger udover, hvad borgmesteren normalt  

 personligt udfører, foretages behandlingen af den kommunale administration,  

 typisk Borgmesterkontoret.
 I Bøgner-sagen har det administrative arbejde været  

 udført af Børne- og Kulturforvaltningen, dels p.g.a. sagens art, dels fordi  

 Bøgners bestemmelse inddrager skoledirektøren i håndteringen af skrifterne.
 Desuden har den lokale historiker Per Hauge  

 Mortensen bistået borgmesteren med gennemlæsning og en faglig vurdering af  

 skrifternes indhold, bl.a. af hensyn til personfølsomme oplysninger.
 På baggrund af denne sædvanlige behandling i det  

 kommunale system har vi fundet det naturligt at lade sagen være omfattet af  

 Offentlighedsloven og har derfor behandlet den første begæring om aktindsigt  

 efter Offentlighedsloven.
Efter Tilsynsrådets afgørelse i klagesagen,  

 hvorefter sagen nok anses for en kommunal sag, men dog ikke en sag, der  

 omfattet af Offentlighedsloven og Forvaltningsloven, har borgmesteren fundet  

 det mest korrekt at anse Tilsynsrådets afgørelse som udtryk for gældende ret  

 og  

 har derfor afslået en senere begæring om aktindsigt med henvisning til, at  

 Offentlighedsloven i h.t.
Tilsynsrådets afgørelse ikke gælder her.
 Tilsynsrådet ønsker Byrådets vurdering af følgende  

 forhold:
 -  

 	  

    

 om betydningen af, at sagen har været  

 behandlet af kommunens Økonomiudvalg.
Sagen har ikke været undergivet behandling i  

 kommunens Økonomiudvalg. Økonomiudvalgets dagsorden har et fast punkt, der  

 hedder orientering.
Her orienterer Økonomiudvalgets medlemmer hinanden, og  

 især  

 orienterer borgmesteren udvalget om begivenheder, som berører kommunen, eller  

 som kommunen er involveret i på borgmesterniveau, uden at det er sager, som  

 Økonomiudvalget skal tage sig af.
 På baggrund af avisskriverier om Bøgner-sagen,  

 herunder aktindsigtsforespørgslerne, orienterede borgmesteren på  

 Økonomiudvalgets møde den 8. februar om, hvorledes sagen har været behandlet.
 -  

 	  

    

 om betydningen af, at kommunale medarbejdere  

 har været inddraget i sagsbehandlingen.
 Da sagen har været betragtet som en kommunal sag,  

 har administrationen bistået borgmesteren på vanlig vis.
 -  

 	  

    

 om betydningen af, at borgmesteren ved sin  

 korrespondance i sagen har benyttet Borgmesterkontorets brevpapir.
 Da sagen betragtes som en kommunal sag, er det  

 ganske naturligt, at Borgmesterkontorets brevpapir har været anvendt.
 -  

 	  

    

 om de juridiske konsekvenser af, at Per  

 Hauge Mortensen er honoreret af Ringkøbing kommune for udarbejdelse af  

 notaterne.
 Per Hauge Mortensen, som ikke er kommunalt ansat, er  

 hyret som historiefaglig rådgiver i denne sag og har fået udbetalt et honorar  

 for sin rådgivning.
 Alle disse forhold er ganske naturlige konsekvenser  

 af, at sagen betragtes som en kommunal sag af ganske samme art som f.eks.  

 administration  

 af legater.
Vi har opfattet sagen som en kommunal sag, fordi  

 Bøgner ikke har bedt en bestemt navngiven privat person, men netop et embede,  

 borgmesterinstitutionen, om at foretage en følsom afvejning og træffe en  

 vanskelig beslutning.
Borgmesterembedet med dets traditionelle seriøsitet,  

 objektivitet, behandlingssikkerhed og offentlighed skulle netop være garanten  

 for en velovervejet og velafvejet beslutning.
Derfor er det ikke borgmesteren  

 som privat person, men borgmesteren som offentlig person, der overvejer og  

 beslutter, og derfor er det helt naturligt at anvende det sædvanlige apparat  

 omkring Borgmesterkontoret til forberedelse og udførelse af borgmesterens  

 beslutning med de deraf følgende sædvanlige forvaltningsretlige  

 konsekvenser." Tilsynsrådet for Ringkjøbing Amt afgav ved brev af 29. oktober 2001  

 udtalelse i sagen.
Tilsynsrådet anførte bl.a. følgende:
 "Tilsynsrådet har behandlet sagen på sit møde  

 den 26. oktober 2001 og vedtaget at udtale følgende:
 Tilsynsrådet kan henholde sig til formandens  

 afgørelse af 13. februar 2001.
 Tilsynsrådet anser ikke borgmester Hans Østergårds  

 beføjelser til at disponere over "Bøgner-Arkivet" for at være et  

 led  

 i borgmesterens offentligretlige myndighedsudøvelse.
 I henhold til sædvane varetager borgmestre/kommuner  

 en række opgaver, der ikke er lovreguleret, f.eks. administration af legater.  

 De afgørelser borgmestre træffer i forbindelse med løsningen af sådanne  

 opgaver, for eksempel om uddeling af legatportioner, er således ikke baseret  

 på  

 kompetencen til at forvalte kommunale anliggender, og sagerne er derfor ikke  

 omfattet af offentlighedsloven.
 Tilsynsrådet er endvidere af den opfattelse, at de  

 opgaver, der er tillagt borgmesteren vedrørende "Bøgner-Arkivet",  

 kan  

 sidestilles med administration af legater.
 Tilsynsrådet finder, at det er lovligt og naturligt,  

 at borgmesteren benytter det officielle brevpapir, når sådanne opgaver  

 varetages, og at kommunalt ansatte i nødvendigt/fornødent omfang bistår  

 herved,  

 da det er som indehaver af borgmesterembedet og ikke som privatperson, at den  

 siddende borgmester løser sådanne opgaver.
 Da det må antages at have været nødvendigt for, at  

 borgmester Hans Østergård kunne have et tilstrækkeligt beslutningsgrundlag  

 til  

 at kunne træffe afgørelse om arkivets offentliggørelse, at der blev foretaget  

 en sagkyndig vurdering af arkivets indhold m.v., finder tilsynsrådet, at det  

 er  

 lovligt, at Ringkøbing Kommune har afholdt udgiften til den sagkyndige  

 udtalelse.
 Tilsynsrådet finder endvidere ikke, at brugen af  

 borgmesterkontorets brevpapir, bistanden fra kommunens personale og  

 betalingen  

 af den sagkyndige udtalelse indebærer, at borgmesteren kan siges at have  

 forvaltet kommunale anliggender.
 Endelig er tilsynsrådet af den opfattelse, at  

 borgmester Hans Østergårds mundtlige orientering til økonomiudvalget ikke kan  

 medføre, at "Bøgner-Arkivet m.v. er omfattet af offentlighedsloven.
I øvrigt henvises til tilsynsrådets redegørelse i  

 sagen vedrørende Marlene Eydes klage over afslaget på aktindsigt i  

 "Bøgner-Arkivet"." Af tilsynsrådets redegørelse  

 af 12. marts 2001 i sagen vedrørende Marlene Eydes klage over afslaget på  

 aktindsigt i det af Johs.
Ivar Bøgner deponerede materiale, som der henvises  

 til i tilsynsrådets brev af 29. oktober 2001 til Indenrigsministeriet,  

 fremgår  

 bl.a. følgende:
 "Det er tilsynsrådets opfattelse, at skrifterne  

 - kaldet "Bøgner-Arkivet" - ikke er omfattet af offentlighedsloven.
 Der er flere grunde til denne opfattelse:
 1) Borgmesterens virksomhed er ganske vist som  

 hovedregel omfattet af offentlighedsloven.
 Dette skyldes, at borgmesteren træffer afgørelse på  

 kommunalbestyrelsens vegne (jfr. den kommunale styrelseslovs §31, stk 1) og  

 har  

 den øverste daglige ledelse af den kommunale forvaltning (lovens §31, stk.  

 2).
 Borgmesteren er således en offentlig myndighed i  

 offentlighedslovens forstand.
 Det er imidlertid en forudsætning for at anvende  

 offentlighedslovens bestemmelser på borgmesterens virksomhed, at der er tale  

 om  

 udførelse af kommunale anliggender.
 Som det imidlertid fremgår af kommentaren til  

 offentlighedslovens §1 (John Vogter: Offentlighedsloven med kommentarer, 3.  

 udgave, side 68) falder eksempelvis legater, som efter legatstifterens  

 bestemmelse bestyres af en kommune, uden for offentlighedsloven.
Analogt hermed beror borgmesterens adgang til at  

 træffe bestemmelse over "Bøgner-Arkivet" på en nu afdød  

 privatpersons  

 bestemmelse.
Arkivet falder allerede af denne grund uden for  

 offentlighedsloven.
 2) Efter offentlighedslovens § 4, stk. 1 er det  

 endvidere en betingelse for aktindsigt, at der er tale omdokumenter, der er  

 indgået  

 til eller oprettet af en forvaltningsmyndighed  

  

 som led i en administrativ sagsbehandling i forbindelse med dens  

 virksomhed  

                                                                         .
 "Bøgner-Arkivet" er imidlertid udelukkende  

 kommet i borgmesterens besiddelse for at give ham mulighed for at opfylde den  

 afdøde privatpersons ønske om, at han skulle foretage en vurdering af  

 hensigtsmæssigheden af en offentliggørelse.
Arkivet er således ikke kommet i borgmesterens  

 besiddelse i forbindelse med hans varetagelse af de lovbestemte  

 borgmesterfunktioner og er derfor også af denne grund uden for  

 offentlighedslovens rækkevidde." Indenrigs- og Sundhedsministeriets udtalelse 1.  

  

 Det tilsyn, som de for hvert amt nedsatte tilsynsråd udøver over  

 for kommunerne, er et retligt tilsyn.
Tilsynet omfatter kun spørgsmålet om,  

 hvorvidt der er sket en tilsidesættelse af lovgivningen, herunder  

 offentligretlige retsgrundsætninger, jf. § 61 i lov om kommunernes styrelse  

 (lovbekendtgørelse nr. 629 af 29. juni 2001 som senest ændret ved lov nr. 373  

 af 6. juni 2002).
 Tilsynsrådene kan ikke tage  

 stilling til, om kommunernes sagsbehandling er rimelig eller hensigtsmæssig,  

 eller til spørgsmål vedrørende skønsudøvelse, så længe skønnet udøves inden  

 for  

 de rammer, der er fastsat i lovgivningen.
 Indenrigs- og  

 Sundhedsministeriet er ikke almindelig klageinstans i forhold til  

 tilsynsrådene, men ministeriet fører tilsyn med, at tilsynsrådene ikke  

 tilsidesætter lovgivningen, og at tilsynsrådenes udtalelser ikke er udtryk  

 for  

 en urigtig retsopfattelse eller hviler på et urigtigt faktisk grundlag. jf. §  

 61  

 a i lov om kommunernes styrelse.
 2.  

  

    

  

 § 1, stk. 1,  

    

  

 i lov om offentlighed i forvaltningen (lov  

 nr. 572 af 19. december 1985 som senest ændret ved lov nr. 429 af 31. maj  

 2000)  

 er sålydende:
"§ 1. Loven gælder for al virksomhed, der  

 udøves af den offentlige forvaltning, jfr. dog §§ 2 og 3." Det følger af bestemmelsen i  

 § 1, stk. 1, i offentlighedsloven, at loven gælder for al virksomhed, der  

 udøves af den offentlige forvaltning.
Loven omfatter således som udgangspunkt  

 ikke alene sager om udstedelse af generelle og konkrete retsakter  

 (afgørelsessager), men enhver form for virksomhed, der udøves af den  

 offentlige  

 forvaltning, herunder det, der normalt betegnes som faktisk  

 forvaltningsvirksomhed.
Det er dog en betingelse, at  

 virksomheden udføres for myndigheden som sådan.
Det er på denne baggrund  

 antaget af Justitsministeriet, at fonde og legater, der bestyres af en  

 kommune  

 eller en borgmester, ikke er en del af den offentlige forvaltning, og at  

 kommuners  

 administration af sådanne fonde og legater således ikke er omfattet af  

 offentlighedslovens regler, men alene er undergivet den offentligretlige  

 kontrol og indsigt, der følger af fondslovgivningens regler.
 Der henvises til John  

 Vogter, Offentlighedsloven med kommentarer, 3. udgave, 1998, side 68.
Indenrigs- og  

 Sundhedsministeriet finder ved bedømmelsen af, hvorvidt De har ret til  

 aktindsigt i det af Johs.
Ivar Bøgner deponerede materiale efter  

 offentlighedslovens regler, ikke at kunne tillægge det betydning, hvorvidt  

 Johs.
Ivar Bøgner ved deponeringen af sit manuskript i 1963 må formodes at  

 have  

 forudsat, at afgørelsen om offentliggørelse af manuskriptet blev truffet af  

 borgmesteren som privatperson eller af borgmesterembedet som en del af den  

 kommunale forvaltning.
Efter Indenrigs- og  

 Sundhedsministeriets opfattelse må bedømmelsen af, hvorvidt De har ret til  

 aktindsigt i det af Johs.
Ivar Bøgner deponerede materiale efter  

 offentlighedslovens regler, derimod afhænge af, om borgmesteren i Ringkøbing  

 Kommunes stillingtagen i løbet af året 2000 til spørgsmålet om  

 offentliggørelse  

 af det af Johs.
Ivar Bøgner deponerede materiale kan anses som virksomhed,  

 der  

 udøves af den offentlige forvaltning, jf. offentlighedslovens § 1, stk. 1.
Ved bedømmelsen af, hvorvidt  

 borgmesteren i Ringkøbing Kommunes stillingtagen i løbet af året 2000 til  

 spørgsmålet om offentliggørelse af det af Johs.
Ivar Bøgner deponerede  

 materiale kan anses som virksomhed, der udøves af den offentlige forvaltning,  

 må der efter Indenrigs- og Sundhedsministeriets opfattelse lægges betydelig  

 vægt på, at borgmesterens stillingtagen til offentliggørelse af det af Johs.  

 Ivar Bøgner deponerede materiale er udøvet i henhold til en aftale fra 1963,  

 hvorefter beslutningen skal træffes af den til enhver tid siddende  

 borgmester,  

 at kommunen har inddraget kommunale medarbejdere i sagsbehandlingen og  

 benyttet  

 borgmesterkontorets og i visse tilfælde børne- og kulturforvaltningens  

 brevpapir, da sagen har været betragtet som en kommunal sag.
Hertil kommer,  

 at  

 kommunens økonomiudvalg er blevet orienteret om sagen, og at lokalhistoriker  

 Per Hauge Mortensen er blevet honoreret af kommunen for sin rådgivning.
 Der må derfor efter  

 Indenrigs- og Sundhedsministeriets opfattelse kræves et særligt grundlag for,  

 at bestemmelsen i offentlighedslovens § 1, stk. 1, hvorefter loven gælder for  

 al virksomhed, der udøves af den offentlige forvaltning, ikke finder  

 anvendelse.
Indenrigs- og  

 Sundhedsministeriet skal i den forbindelse bemærke, at det forhold, at  

 spørgsmålet om offentliggørelse af det af Johs.
Ivar Bøgner deponerede  

 materiale ikke er reguleret i lovgivning, der særligt gælder for offentlige  

 myndigheder, ikke i sig selv kan føre til, at en sådan virksomhed ikke anses  

 for en kommunal virksomhed, som er omfattet af offentlighedsloven, jf. lovens  

 §  

 1, stk. 1. Også kommunernes virksomhed i forbindelse med opgaver, hvis  

 varetagelse ikke er reguleret af sådan lovgivning, er således omfattet af  

 offentlighedsloven.
Det forhold, at spørgsmålet  

 om offentliggørelse af det af Johs.
Ivar Bøgner deponerede materiale  

 varetages  

 af borgmesteren i Ringkøbing Kommune i henhold til en af en privatperson  

 truffet bestemmelse herom, kan efter ministeriets opfattelse heller ikke i  

 sig  

 selv medføre, at offentlighedsloven ikke finder anvendelse.
Det bemærkes  

 herved, at en myndighed ikke ved at give tilsagn om diskretion kan udvide  

 adgangen til at gøre undtagelse fra offentlighedslovens regler, jf.
John  

 Vogter, Offentlighedsloven med kommentarer, 3. udgave, 1998, side 215.  

 Tilsvarende kan en privat bestemmelse om diskretion heller ikke i sig selv  

 give  

 grundlag for at fravige offentlighedslovens regler eller at bringe en  

 myndighed  

 uden for offentlighedslovens anvendelsesområde.
Indenrigs- og  

 Sundhedsministeriet har fra Justitsministeriet modtaget akterne i  

 Justitsministeriets sag L.A. 1988-546-38, hvori Justitsministeriet udtalte,  

 at  

 de legater og fonde, der bestyres af kommunerne, ikke er omfattet af den  

 offentligretlige lovgivning.
Det fremgår af sagens akter, at  

 Justitsministeriet  

 ved bedømmelsen af dette spørgsmål lagde vægt på, at fonde bl.a. er  

 karakteriserede  

 ved at have en uafhængig bestyrelse.
En antagelse af, at kommunernes  

 bestyrelse  

 af visse fonde var omfattet af den offentligretlige lovgivning, herunder  

 offentlighedsloven, ville derfor efter Justitsministeriets opfattelse medføre  

 et indgreb i fondsbestyrelsernes uafhængighed, som ville stride mod selve  

 fondsbegrebet.
Det er således det særlige retsgrundlag for kommunernes  

 bestyrelse af fonde - der er et i forhold til en kommune særskilt organ med  

 egne rettigheder og forpligtelser - som indebærer, at kommunernes bestyrelse  

 af  

 visse fonde ikke kan anses for at være en virksomhed, der udføres for  

 kommunen  

 som sådan, men derimod for fonden.
Indenrigs- og  

 Sundhedsministeriet finder på denne baggrund ikke, at borgmesteren i  

 Ringkøbing  

 Kommunes stillingtagen til offentliggørelse af det af Johs.
Ivar Bøgner  

 deponerede materiale kan sidestilles med kommuners opgaver i forbindelse med  

 f.eks. administrationen af legater og fonde.
Det tilføjes, at  

 Borgmesteren i Ringkøbing Kommunes stillingtagen til offentliggørelse af det  

 af  

 Johs.
Ivar Bøgner deponerede materiale efter Indenrigs- og  

 Sundhedsministeriets  

 opfattelse - trods opgavens særegenhed - som følge af manuskriptets indhold  

 og  

 karakter har en vis tilknytning til Ringkøbing Kommune som sådan.
Materialet  

 må  

 således antages at indeholde historiske oplysninger af interesse for et antal  

 af Ringkøbing Kommunes indbyggere.
Det er på denne baggrund Indenrigs- og  

 Sundhedsministeriets opfattelse, at heller ikke opgavens indhold og karakter  

 kan føre til, at borgmesterens virksomhed falder uden for offentlighedsloven.
Da der endvidere ikke i  

 øvrigt findes et særligt grundlag for at antage, at bestemmelsen i § 1, stk.  

 1,  

 i offentlighedsloven, hvorefter loven gælder for al virksomhed, der udøves af  

 den offentlige forvaltning, ikke finder anvendelse, er det Indenrigs- og  

 Sundhedsministeriet opfattelse, at den virksomhed, der er forbundet med en  

 stillingtagen til offentliggørelse af det af Johs.
Ivar Bøgner deponerede  

 materiale, udøves af kommunen som en del af den offentlige forvaltning.
 3.  

  

 § 4, stk. 1, i lov om offentlighed i forvaltningen (lov nr. 572  

 af 19. december 1985 som senest ændret ved lov nr. 429 af 31. maj 2000) er  

 sålydende:
"§ 4. Enhver kan med de undtagelser, der er  

 nævnt i §§ 7-14, forlange at blive gjort bekendt med dokumenter, der er  

 indgået  

 til eller oprettet af en forvaltningsmyndighed som led i en administrativ  

 sagsbehandling i forbindelse med dens virksomhed.
En forvaltningsmyndighed  

 kan  

 give aktindsigt i videre omfang, medmindre andet følger af regler om  

 tavshedspligt  

 m.v.".
Det følger af § 4, stk. 1, i  

 offentlighedsloven, at adgangen til aktindsigt kun omfatter dokumenter, der  

 er  

 undergivet administrativ sagsbehandling i forbindelse med myndighedens  

 virksomhed.
Uden for adgangen til aktindsigt falder således dokumenter, der  

 blot modtages til opbevaring (f.eks. i Statens Arkiver) eller alene  

 undergives  

 rent teknisk eller lignende bearbejdning (stempling, legalisering og  

 lignende).
 Den omstændighed, at et  

 dokument er journaliseret af vedkommende myndighed, er ikke i sig selv  

 ensbetydende med, at dokumentet er omfattet af adgang til aktindsigt ved  

 henvendelse til myndigheden.
 Der henvises til John  

 Vogter, Offentlighedsloven med kommentarer, 3. udgave, 1998, side 113 ff.
Som nævnt under pkt. 2  

 lægger Indenrigs- og Sundhedsministeriet til grund, at kommunen har inddraget  

 kommunale medarbejdere i behandlingen af spørgsmålet om offentliggørelse af  

 det  

 af Johs.
Ivar Bøgner deponerede materiale og benyttet borgmesterkontorets og  

 i  

 visse tilfælde børne- og kulturforvaltningens brevpapir, da sagen har været  

 betragtet som en kommunal sag.
Hertil kommer, at kommunens økonomiudvalg er  

 blevet orienteret om sagen.
Folketingets Ombudsmand har  

 i en sag om aktindsigt i referater fra de danske biskoppers private  

 fællesmøder  

 udtalt, at det forhold, at et stift yder sekretariatsmæssig bistand til  

 udformning og udarbejdelse af referater fra fællesmøderne og dermed yder  

 bistand  

 på et område, der arbejdsmæssigt er nært beslægtet med stiftets normale  

 arbejdsområde, efter ombudsmandens opfattelse er tilstrækkeligt til, at det  

 pågældende dokument må anses for at være undergivet administrativ  

 sagsbehandling i det stift, der har været vært for bispemødet.
Der henvises  

 til  

 Folketingets Ombudsmands beretning for 1998, side 202.
Folketingets Ombudsmand har  

 endvidere i en sag om aktindsigt i dokumenter i en arkitektkonkurrence  

 (Folketingets Ombudsmands beretning for 1995, side 132) generelt anført, at  

 der  

 efter hans opfattelse er snævre grænser for, hvilke dokumenter der ikke er  

 omfattet  

 af § 4, stk. 1, i offentlighedsloven.
Ombudsmanden anførte således, at det på  

 baggrund af forarbejderne efter hans opfattelse må lægges til grund, at  

 passusen i § 4, stk. 1, om, at dokumenterne skal være indgået til myndigheden  

 "som led i administrativ sagsbehandling i forbindelse med dens  

 virksomhed" kun udeholder dokumenter, som ikke er tillagt eller kan  

 tillægges betydning for myndighedens administrative virksomhed på området.  

 Ombudsmanden udtalte i den forbindelse, at der typisk skal være tale om  

 dokumenter, hvis indhold er myndighedens almindelige løbende administrative  

 virksomhed helt uvedkommende.
 Indenrigs- og  

 Sundhedsministeriet finder på denne baggrund samt på baggrund af det ovenfor  

 anførte om opgavens tilknytning til Ringkøbing Kommune som sådan ikke at  

 kunne  

 tillægge det afgørende betydning, at de dokumenter, som blev undergivet  

 administrativ sagsbehandling i Børne- og Kulturforvaltningen og hos  

 borgmesteren, i indhold og karakter afviger fra de dokumenter, der  

 traditionelt  

 undergives kommunal sagsbehandling.
Indenrigs- og  

 Sundhedsministeriet finder således ikke, at behandlingen af spørgsmålet om  

 offentliggørelse af det af Johs.
Ivar Bøgner deponerede materiale er  

 kommunens  

 løbende administrative virksomhed helt uvedkommende.
Det er på denne baggrund  

 Indenrigs- og Sundhedsministeriets opfattelse, at det af Johs.
Ivar Bøgner  

 deponerede manuskript med tilhørende materiale og to nærmere angivne notater  

 udfærdiget af lokalhistoriker Per Hauge Mortensen om manuskriptets indhold er  

 indgået til eller oprettet af borgmesterembedet i Ringkøbing Kommune som led  

 i  

 en administrativ sagsbehandling i forbindelse med embedets og dermed  

 kommunens  

 virksomhed, jf. § 4, stk. 1, i offentlighedsloven.
4.  

  

 Indenrigs- og Sundhedsministeriet finder på denne baggrund, at  

 det af Johs.
Ivar Bøgner deponerede materiale er omfattet af  

 offentlighedsloven, jf. lovens § 1, stk. 1, og § 4, stk. 1.
Indenrigs- og  

 Sundhedsministeriet har derfor i dag anmodet Tilsynsrådet for Ringkjøbing Amt  

 om at genoptage behandlingen af sagen, idet det lægges til grund, at det af  

 Johs.
Ivar Bøgner deponerede materiale er omfattet af offentlighedsloven.  

 Indenrigs- og Sundhedsministeriet har således anmodet Tilsynsrådet for  

 Ringkjøbing Amt om at tage stilling til, om Ringkøbing Kommunes afvisning af  

 Deres anmodning om aktindsigt i det af Johs.
Ivar Bøgner deponerede  

 manuskript  

 med tilhørende materiale og lokalhistoriker Per Hauge Mortensens notater om  

 manuskriptets indhold er i overensstemmelse med offentlighedsloven.
 5.  

  

 De har endvidere klaget over, at Tilsynsrådet for Ringkjøbing  

 Amt i brev af 13. februar 2001 ikke vejledte Dem om, hvortil klage over  

 tilsynsrådets afgørelse kunne rettes.
Indenrigs- og  

 Sundhedsministeriet kan i den anledning oplyse, at det følger af § 25 i  

 forvaltningsloven (lov nr. 571 af 19. december 1985 som ændret ved lov nr.  

 347  

 af 6. juni 1991), at enhver afgørelse, der meddeles skriftligt, og som kan  

 påklages til en anden forvaltningsmyndighed, skal være ledsaget af en  

 klagevejledning.
Dette gælder dog ikke, hvis afgørelsen fuldt ud giver den  

 pågældende part medhold.
 Der skal derimod ikke gives  

 vejledning om muligheden for at rette henvendelse til en tilsynsmyndighed.  

 Indenrigs- og Sundhedsministeriet er ikke klageinstans i forhold til  

 tilsynsrådene, men fører som anført ovenfor tilsyn med, at tilsynsrådene ikke  

 tilsidesætter lovgivningen.
Af den almindelige  

 vejledningspligt, der gælder for alle forvaltningsmyndigheder, følger dog, at  

 myndighederne, når der skønnes at være behov herfor, tillige skal oplyse  

 borgerne om en sådan mulighed for at klage eller på anden måde anfægte  

 myndighedens afgørelse.
Der henvises til John Vogter, Forvaltningsloven med  

 kommentarer, 3. udgave, 1999, side 447.
 Tilsynsrådet for Ringkjøbing  

 Amt har i senere udtalelser til Dem i sagen oplyst om muligheden for at rette  

 henvendelse til Indenrigsministeriet (nu Indenrigs- og Sundhedsministeriet),  

 og  

 Indenrigs- og Sundhedsministeriet foretager på denne baggrund ikke videre i  

 anledning af denne del af Deres klage.
 Indenrigs- og  

 Sundhedsministeriet beklager den sene besvarelse af Deres henvendelse, som  

 skyldes, at der i øjeblikket er et meget stort antal sager under behandling i  

 ministeriet.
 Kopi af dette brev er i dag  

 sendt til Ringkøbing Kommune, Tilsynsrådet for Ringkjøbing Amt, Folketingets  

 Ombudsmand samt TV/MIDT-VEST.
