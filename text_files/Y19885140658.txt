 Forbrugerombudsmanden modtog, efter udarbejdelsen af retningslinier  

 vedrørende garantier, en henvendelse angående producent- og  

 leverandørgarantier, der giver en køber ret til at kræve fejl repareret af et  

 tidligere omsætningsled indtil et år efter købet.
 Ombudsmanden gav udtryk for, at det ikke kan anses for at være i  

 overensstemmelse med markedsføringslovens § 4, jfr. § 2, stk. 1, at en sådan  

 garanti kun giver køberen ret i et år fra købsdatoen at kræve fejl repareret,  

 og lagde i den forbindelse vægt på, at garantier der kun gælder et år ikke  

 indebærer en reel forbedring af forbrugernes retsstilling.
 3.1.9. Producent- og leverandørgarantier.
 Efter at der i december I987 var udarbejdet nye retningslinier for garanti  

 på varer og tjenesteydelser, modtog FO en henvendelse om de såkaldte  

 producent- eller leverandørgarantier.
 Spørgsmålet var, om det kunne anses for at være i overensstemmelse med  

 markedsføringsloven at anvende betegnelsen garanti om erklæringer, der giver  

 køberen ret til i et år fra købsdatoen at kræve fejl repareret af et  

 tidligere omsætningsled end sælgeren.
FO gjorde opmærksom på, at det i retningslinierne for garanti er anført,  

 at de også finder anvendelse på producent- og leverandørgarantier.
Endvidere  

 er det i retningslinierne blevet præciseret, at garantitiden som hovedregel  

 skal strække sig væsentligt ud over købelovens 1-årige reklamationsfrist ved  

 ydelse af garanti på nye varer.
 FO gav således udtryk for, at det ikke kan anses for at være i  

 overensstemmelse med markedsføringslovens § 4, jfr. lovens § 2, stk. 1, at en  

 producent- eller leverandørgaranti kun giver køberen ret til i et år fra  

 købedatoen at kræve fejl repareret.
 FO lagde i denne forbindelse vægt på, at sådanne garantierklæringer, hvis  

 de kun gælder et år, ikke for modtageren indebærer de reelle forbedringer,  

 som er en forudsætning for anvendelse af garantibetegnelsen.
 (* 1) Offentliggjort i Forbrugerstyrelsens Juridiske Årbog 1989, side 19.  

 Forbrugerombudsmandens retningslinier for anvendelse af garantiudsagn i  

 reklamer og aftalevilkår.
