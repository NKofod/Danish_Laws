 I medfør af § 13, stk. 4 i lov nr. 244 af 19. april 1989 om ligebehandling  

 af mænd og kvinder med hensyn til beskæftigelse og barselsorlov m.v.  

 (ligebehandlingsloven) fastsættes efter indstilling fra Ligestillingsrådet og  

 efter forhandling med samtlige ministre:
 § 1.  Med henblik på at fremme lige muligheder for  

 mænd og kvinder, navnlig ved at afhjælpe de faktiske uligheder, som påvirker  

 adgangen til beskæftigelse, erhvervsuddannelse m.v., jf. lovens § 13, stk. 2,  

 kan ligebehandlingslovens §§ 3 og 6 fraviges uden Ligestillingsrådets  

 tilladelse i de i §§ 2-4 nævnte tilfælde, jf. lovens § 13, stk. 4.
 § 2.  En arbejdsgiver kan tilbyde kurser af kortere  

 varighed til kvindelige medarbejdere, hvis formålet er at fremme mænds og  

 kvinders lige muligheder.
 § 3.  Enhver, der driver uddannelsesvirksomhed i  

 øvrigt, kan etablere kurser af kortere varighed for kvinder, hvis formålet er  

 at fremme lige adgang til beskæftigelse og uddannelse.
 § 4.  Uanset bestemmelsen i lovens § 6 er det tilladt  

 i stillingsannoncer at opfordre kvinder til at søge.
 Stk. 2.  Forudsætningen for den i stk. 1 nævnte  

 tilladelse er, at annoncen ikke udformes på en sådan måde, at mænd derved  

 afskæres fra at søge.
 Stk. 3.  Det er endvidere tilladt at annoncere efter  

 kvinder til de kurser, der oprettes i medfør af §§ 2 og 3.
Ikrafttræden § 5.  Bekendtgørelsen træder i kraft den 1. januar  

 1990.
