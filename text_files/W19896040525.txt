En virksomhed, der ikke var godkendt som uddannelsessted, lovede at  

 indgå en uddannelsesaftale med en elev.
Eleven blev tillagt erstatning på  

 11.000 kr. for manglende opfyldelse af aftalen fra virksomhedens side.
I nævnet til behandling af tvistigheder mellem efg-elever og  

 praktikvirksomheder er der den 18. oktober 1989 i sag nr. 30/1988: Efg-elev A  

 mod B v/C (handels- og kontor - butiksekspedition) afsagt følgende KENDELSE: Klageren, efg-elev A, adr., x-by, født den 20. november 1970,  

 blev pr. 20. juni 1988 ansat hos indklagede, B v/C, adr., x-by.
Efter det  

 under sagen oplyste var der mellem parterne enighed om, at der skulle  

 oprettes en uddannelsesaftale.
Den aftale blev imidlertid aldrig oprettet, og  

 klageren fratrådte den 7. september 1988.
 Under denne sag, der er indbragt for nævnet ved klageskrift af 21.  

 november 1988, har klageren ved sin faglige organisation Handels- og  

 Kontorfunktionærernes Forbund i Danmark påstået indklagede tilpligtet at  

 betale en erstatning på kr. 28.450,36 kr.
 Indklagede har ikke afgivet skriftligt svar i sagen og har ikke givet møde  

 for nævnet.
Klageren har under personligt fremmøde for nævnet bl.a. forklaret, at hun  

 har gennemgået efg-basisår.
Hun spurgte mange gange, hvornår  

 uddannelsesaftalen skulle underskrives.
C svarede i starten, at det skulle  

 ske efter 1. august 1988, da de først skulle lære hinanden at kende.
Da der  

 heller ikke skete noget i august måned, henvendte hun sig til HK.
Hun har nu  

 arbejde hos en bager.
 Det er oplyst, at indklagede virksomhed ikke er godkendt som  

 uddannelsessted.
 Tvistighedsnævnet skal udtale:
Efter klagerens forklaring, der som ubestridt lægges til grund, har  

 indklagede, hvis virksomhed ikke var godkendt som uddannelsessted, lovet  

 klageren ansættelse som efg-elev.
Da indklagede ikke har kunnet opfylde denne  

 aftale, findes han at være erstatningsansvarlig over for klageren.
 THI BESTEMMES:
 Indklagede, B v/C, betaler inden 14 dage 11.000 kr. til klageren, efg-elev  

 A.
 Hver part bærer sine omkostninger.
