I medfør af §§ 2 og 3 i lov nr. 366 af 8. juni 1990 om samordning af fremgangsmåderne ved indgåelse af offentlige bygge- og anlægskontrakter og offentlige indkøb m.v. fastsættes:
 § 1.  Regler om, at offentlige myndigheder ved  

 anskaffelser skal kræve overholdelse af europæiske og andre standarder,  

 findes i:
Indkøbsaftaler, som omfattes af direktiv 77/62/EØF henholdsvis  

 beslutning 87/95/EØF § 2.  Direktiv 77/62/EØF er gennemført i Danmark ved  

 Industriministeriets bekendtgørelse nr. 826 af 7. december 1990 om samordning  

 af fremgangsmåderne ved indgåelse af kontrakter om offentlige indkøb i De  

 Europæiske Fællesskaber, hvortil der henvises.
 Stk. 2.  Direktivet omfatter indkøbsaftaler for varer,  

 herunder informationsteknologi, indgået af følgende ordregivende myndigheder:
 forudsat at den anslåede værdi er lig med eller overstiger de fastsatte  

 beløbsmæssige grænser (tærskelværdier).
 Stk. 3.  Følgende indkøbsaftaler omfattes ikke af  

 direktivet:
§ 3.  Beslutning 87/95/EØF er optaget som bilag til  

 denne bekendtgørelse.
Beslutningen omfatter visse indkøbsaftaler vedrørende  

 informationsteknologi (jf. nærmere § 5, stk. 1) indgået af ordregivende  

 myndigheder som nævnt i § 2 uanset den ordregivende myndigheds  

 virksomhedsområde.
Beslutningen omfatter dermed også de indkøbsaftaler,  

 som er nævnt i § 2, stk. 3.
 Stk. 2.  De ordregivende myndigheder kan dog  

 under visse betingelser bortse fra standardiseringskravene i beslutning  

 87/95/EØF ved aftaler under 100.000 ECU, jf. beslutningens artikel 5, nr. 7.
Standardiseringskrav i direktiv 77/62/EØF henholdsvis beslutning  

 87/95/EØF § 4.  Direktiv 77/62/EØF indeholder bestemmelser om  

 standardisering i artikel 7. Af artikel 7, nr. 2, fremgår, at der som  

 udgangspunkt skal stilles krav om overholdelse af europæiske standarder.
Det  

 fremgår af direktivets artikel 7, nr. 3, under hvilke betingelser kravet om  

 henvisning til foreliggende europæiske standarder kan fraviges.
 Stk. 2.  Hvis der ikke foreligger europæiske standarder,  

 skal der henvises til internationale standarder m.fl. som beskrevet i  

 direktivets artikel 7, nr. 5.
 Stk. 3.  Direktivets artikel 7 fraviges, når anvendelsen  

 af denne regel vil være til hinder for anvendelsen af beslutning 87/95/EØF.
 § 5.  Beslutning 87/95/EØF stiller, jf. artikel 5, nr.  

 1, det krav til indkøbsaftaler, at udveksling af oplysninger og data samt  

 driftskompatibilitet mellem systemer skal bygge på enten:
 Stk. 2.  Særlige omstændigheder kan berettige  

 anvendelsen af andre standarder end de ovenfor nævnte, jf. beslutningens  

 artikel 5, nr. 3. Den ordregivende myndighed kan afkræves begrundelse for  

 brug af undtagelsesbestemmelserne, jf. artikel 5, nr. 5.
Fastsættelse af tekniske forskrifter for elektronisk udveksling af  

 oplysninger § 6.  Når statsinstitutioner udarbejder eller ændrer  

 tekniske forskrifter (se definition heraf i beslutning 87/95/EØF  

 artikel 1, nr. 11) på områder, som er omfattet af beslutningen, skal der  

 henvises til de standarder, som er nævnt i beslutningens artikel 5, når disse  

 standarder på passende vis opfylder de i forskriften krævede tekniske  

 specifikationer, jf. artikel 6. Dette indebærer bl.a., at statsinstitutioner,  

 som stiller krav til, hvordan elektronisk udveksling af oplysninger med andre  

 skal foregå, skal basere kravene på de standarder, som er nævnt i  

 beslutningen.
Straffebestemmelser og ikrafttræden § 7.  Med bøde eller hæfte straffes den,der som  

 ordregivende myndighed overtræder bestemmelserne i artikel 5 i beslutning  

 87/95/EØF.
Stk. 2.  Er en overtrædelse begået af et aktieselskab,  

 anpartsselskab eller lignende, kan der efter § 3 i lov nr. 366 af 8. juni  

 1990 om samordning af fremgangsmåderne ved indgåelse af offentlige bygge- og  

 anlægskontrakter og offentlige indkøb m.v. pålægges selskabet som sådant  

 bødeansavar.
Er overtrædelsen begået af staten, en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.
 Stk. 3.  Der kan endvidere pålægges staten bødeansvar  

 for overtrædelse af bestemmelserne i artikel 6 i beslutning 87/95/EØF.
 § 8.  Bekendtgørelsen træder i kraft den 15. marts  

 1991.
Finansministeriet, den 28. februar 1991 Henning Dyremose / Jens Ulrik Dalgaard Bilag RÅDETS BESLUTNING af 22. december 1986 om standardisering inden for informationsteknologi  

 og telekommunikation RÅDET FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, særlig artikel 235, under henvisning til forslag fra Kommissionen, under henvisning til udtalelse fra Europa-Parlamentet (* 1), under henvisning til udtalelse fra Det økonomiske og sociale Udvalg (* 2),  

 og ud fra følgende betragtninger:
 I forbindelse med standarder inden for informationsteknik og arbejdet med  

 disses fastlæggelse skal der navnlig tages hensyn til følgende:
- de tekniske specifikationer er komplekse, og præcision er en  

 forudsætning for udveksling af oplysninger og data og for systemernes  

 driftskompatibilitet, - der er behov for hurtigt at råde over standarder, for at langsommelighed  

 ikke skal føre til for hurtig forældelse af tekster på grund af den  

 teknologiske udvikling, - der er behov for at fremme indførelse af internationale standarder for  

 udveksling af oplysninger og data på et grundlag, som giver tillid til deres  

 praktiske anvendelighed, - standardiseringen spiller en vigtig økonomisk rolle ved at bidrage til  

 oprettelsen af et fælles marked på dette område; Rådets direktiv 83/189/EØF (* 3) gør det muligt for Kommissionen,  

 medlemsstaterne og standardiseringsorganerne at holde sig underrettet om  

 standardiseringsorganernes hensigter om at vedtage eller ændre en standard,  

 og i henhold til samme direktiv kan Kommissionen efter fælles overenskomst  

 foranledige standardiseringsarbejde af fælles interesse igangsat på et  

 tidligt tidspunkt; nævnte direktiv indeholder ikke alle de bestemmelser, der er nødvendige  

 for gennemførelsen af en fælles standardiseringspolitik på  

 informationsteknologi- og telekommunikationsområdet; den voksende tekniske overlapning mellem de forskellige  

 standardiseringsområder, især mellem informationsteknologi og  

 telekommunikation, begrunder et snævert samarbejde mellem  

 standardiseringsorganerne, som bør gå sammen om behandling af fælles områder; Kommissionen har nylig indgået aftaler inden for rammerne af den fælles  

 hensigtserklæring undertegnet sammen med Den europæiske konference af Post-  

 og Teleadministrationer (CEPT) og inden for rammerne af generelle  

 retningslinjer, aftalt med den fælles standardiseringsorganisation, Den  

 europæiske Standardiseringsorganisation, Den europæiske komite for  

 elektronisk Standardisering (CEN/CENELEC); i direktiv 86/361/EØF (* 4) opstilles der programmer for det arbejde, som  

 Den europæiske konference af Post- og Teleadministrationer, eventuelt i  

 samråd med Den europæiske Standardiseringsorganisation og Den europæiske  

 komite for elektronisk Standardisering, skal udføre med hensyn til fælles  

 tekniske specifikationer (der svarer til europæiske  

 telekommunikationsstandarder (NET)); offentlige indkøb er et velegnet område for fremme af en bredere accept af  

 de standarder for udveksling af oplysninger og data, der gælder for  

 sammenkobling af åbne systemer, idet der henvises til dem ved indkøb; det er nødvendigt, at et udvalg bistår Kommissionen ved gennemførelsen og  

 forvaltningen af de mål og aktioner, der er fastlagt i beslutningen - VEDTAGET FØLGENDE BESLUTNING:
Artikel 1 I dette direktiv forstås ved:
1. »teknisk specifikation«: en specifikation, der  

 indeholdes i et dokument, som fastlægger karakteristika for et produkt, som  

 f.eks. kvalitet, brugsegenskaber, sikkerhed og dimensioner, herunder  

 terminologiske forskrifter for varen, symboler, prøvning og prøvningsmetoder,  

 emballering, mærkning eller etikettering; 2. »fælles teknisk specifikation«: en teknisk  

 specifikation, der er udarbejdet med henblik på en ensartet anvendelse i alle  

 Fællesskabets medlemsstater; 3. »standard«: en teknisk specifikation, som er godkendt  

 af et anerkendt standardiseringsorgan til gentagen eller konstant anvendelse,  

 men hvis overholdelse ikke er obligatorisk; 4. »international standard«: en standard, der er vedtaget  

 af et anerkendt internationalt standardiseringsorgan; 5. »forslag til international standard«: et forslag til  

 standard, der er vedtaget af et anerkendt internationalt  

 standardiseringsorgan; 6. »international teknisk specifikation på  

 telekommunikationsområdet«: den tekniske specifikation af samtlige  

 et produkts karakteristika eller nogle af disse, anbefalet af organisationer  

 som f.eks. »Comite international telegraphique« (CCITT) eller CEPT; 7. »europæisk standard«: en der er godkendt i  

 overensstemmelse med vedtægterne for standardiseringsorganer, som  

 Fællesskabet har indgået aftaler med; 8. »europæisk præstandard«: en standard, der er vedtaget  

 med referencen »ENV« i overensstemmelse med vedtægterne for de  

 standardiseringsorganer, som Fællesskabet har indgået aftaler med; 9. »funktionsstandard«: en standard, der både er  

 udarbejdet med henblik på en mere kompleks funktion, der er nødvendig for, at  

 systemer kan fungere sammen, og som normalt er fremkommet ved sammenkædning  

 af flere eksisterende standarder, og som er vedtaget i overensstemmelse med  

 vedtægterne for standardiseringsorganerne; 10. »funktionsspecifikation«: den specifikation, der på  

 telekommunikationsområdet definerer anvendelsen af en eller flere standarder  

 for sammenkædning af åbne systemer til støtte for et specifikt krav om  

 kommunikation mellem systemer for informationsteknologi (standard anbefalet  

 af organisationer som f.eks. »Comite international telegraphique et  

 telephonique« (CCITT) eller (CEPT); 11. »teknisk forskrift«: tekniske specifikationer,  

 herunder de administrative bestemmelser, der gælder herfor, som retligt eller  

 faktisk skal overholdes, for et produkt kan markedsføres eller anvendes i en  

 medlemsstat eller i en væsentlig del af denne stat, bortset fra de  

 specifikationer, som de lokale myndigheder fastsætter; 12. »overensstemmelsescertificering«: en handling,  

 hvorved det ved hjælp af et overensstemmelsescertifikat eller et  

 overensstemmelsesmærke certificeres, at et produkt eller en ydelse overholder  

 bestemte standarder eller andre tekniske specifikationer; 13. »informationsteknologi«: systemer, udstyr,  

 komponenter samt programmel, der kræves til informationsindsamling,  

 -behandling og -lagring på alle menneskets aktivitetsområder (hjem, kontor,  

 fabrik osv.), og hvortil der i almindelighed benyttes elektronik eller hermed  

 beslægtede teknikker; 14. offentlige indkøbsaftaler er sådanne, - som defineret i artikel 1 i direktiv 77/62/EØF (* 5), - som er indgået om levering af udstyr vedrørende informationsteknologi og  

 telekommunikation, uanset den ordregivende myndigheds virksomhedsområde; 15. »teleadministrationer«: de administrationer eller  

 private virksomheder, der er anerkendt af Fællesskabet, og som tilbyder  

 offentlig telekommunikationstjeneste.
Artikel 2 Med henblik på fremme af standardisering i Europa, navnlig udarbejdelse  

 og indførelse af standarder og funktionsspecifikationer inden for  

 informationsteknologi og telekommunikation, iværksættes der med forbehold af  

 bestemmelserne i artikel 3, stk. 2, og artikel 4 på fællesskabsplan følgende  

 aktioner:
- anmodes de europæiske standardiseringsorganer og de specialiserede  

 tekniske organer indenfor informationsteknologi og telekommunikation om at  

 udarbejde europæiske standarder, europæiske præstandarder og  

 funktionsspecifikationer på telekommunikationsområdet, i givet fald gennem  

 udarbejdelse af funktionsstandarder for at sikre den nødvendige præcision,  

 som brugerne har behov for med hensyn til udveksling af oplysninger og data  

 og driftskompatibilitet mellem systemerne.
Disse organer skal bygge deres  

 arbejde på internationale standarder, forslag til internationale standarder  

 eller internationale tekniske specifikationer inden for telekommunikation.  

 Når en international standard, et forslag til en international standard eller  

 en international teknisk specifikation inden for telekommunikation indeholder  

 klare bestemmelser, der gør det muligt at anvende den ensartet, skal disse  

 bestemmelser vedtages uændret i den europæiske standard, europæiske  

 præstandard eller funktionsspecifikation for telekommunikation.
Kun når der  

 ikke findes sådanne klare bestemmelser i den internationale standard,  

 forslaget til international standard eller den internationale tekniske  

 specifikation for telekommunikation, vil der blive udformet en europæisk  

 standard, europæisk præstandard eller funktionsspecifikation for  

 telekommunikation for at belyse eller, om nødvendigt supplere den  

 internationale standard, forslaget til international standard eller den  

 internationale tekniske specifikation for telekommunikation, idet man undgår  

 at afvige fra den; - anmodes de samme organer om at udarbejde tekniske specifikationer, der  

 kan danne grundlag for europæiske standarder eller europæiske præstandarder  

 på området, hvor der ikke findes, eller hvor de kan bidrage til udarbejdelsen  

 af, vedtagne internationale standarder for udveksling af oplysninger og data  

 og driftskompatibilitet mellem systemerne; - kontrol af, om produkter og ydelser opfylder standarderne og de  

 funktionsspecifikationer på grundlag af de prøvningskrav, der er specificeret  

 i standarderne og specifikationerne, - certificering af overensstemmelse med standarderne og de  

 funktionsspecifikationer på grundlag af procedurer, der er passende  

 harmoniseret; Artikel 3 1. De specifikke målsætninger i de påtænkte  

 foranstaltninger er beskrevet i bilaget til denne beslutning.
 2. Denne beslutning vedrører:
- standarder inden for informationsteknologi som omhandlet i artikel 5, - funktionsspecifikationer for tjenesteydelser, der specifikt tilbydes  

 gennem offentlige telekommunikationsnet til udveksling af information og data  

 mellem informationsteknologisystemer.
 3. Beslutningen vedrører ikke:
- fælles tekniske specifikationer for terminaludstyr, der er tilsluttet et  

 offentligt telekommunikationsnet, som er omfattet af direktiv (86/361/EØF), - specifikationer for udstyr, der udgør en del af selve  

 telekommunikationsnettet.
Artikel 4 Ved undersøgelsen af behovet for standardisering og ved fastlæggelsen af  

 arbejdsprogrammet med henblik på standardisering samt ved udarbejdelsen af  

 funktionsspecifikationer anvender Kommissionen navnlig de oplysninger, der  

 meddeles den i henhold til direktiv 83/189/EØF.
Kommissionen lader efter høring af det i artikel 7 nævnte udvalg de  

 europæiske standardiseringsorganer eller de specialiserede tekniske organer  

 (CEN, CENELEC og CEPT) udføre det tekniske arbejde, idet den om nødvendigt  

 anmoder dem om at udarbejde tilsvarende europæiske standarder eller  

 funktionsspecifikationer.
De mandater, der gives disse organisationer, skal  

 forelægges til godkendelse for det udvalg, der er nævnt i artikel 5 i  

 direktiv 83/189/EØF i overensstemmelse med fremgangsmåden i dette direktiv.  

 Der gives ikke mandater, der overlapper nogen del af arbejdsprogrammer, der  

 er påbegyndt eller udarbejdet i henhold til direktiv 86/361/EØF.
Artikel 5 1. I betragtning af forskellene mellem eksisterende  

 nationale procedurer træffer medlemsstaterne de fornødne foranstaltninger  

 til, at der henvises til - europæiske standarder og europæiske præstandarder som beskrevet i  

 artikel 2, litra b), - internationale standarder, hvor sådanne er godkendt af den kontraherende  

 myndigheds land, i offentlige indkøbsaftaler vedrørende informationsteknologi, således at  

 udveksling af oplysninger og data samt systemernes driftskompatibilitet  

 bygger på disse standarder.
 2. Med henblik på at skabe fuldstændig kompatibilitet  

 skal medlemsstaterne træffe de nødvendige foranstaltninger for at sikre, at  

 deres respektive teleadministrationer benytter funktionsspecifikationer med  

 henblik på adgang til deres offentlige telekommunikationsnet for de  

 tjenester, der specifikt tager sigte på udveksling af information og data  

 mellem informationsteknologiske systemer, der selv benytter de i stk. 1,  

 omhandlede standarder.
 3. Ved anvendelsen af denne artikel tages der hensyn  

 til de nedenfor beskrevne særlige omstændigheder, som kan berettige  

 anvendelsen af andre standarder og specifikationer end dem, der er fastsat i  

 denne beslutning:
- nødvendigheden af, at de eksisterende systemer fortsat kan fungere, men  

 kun som del af klart fastlagte og vedtagne strategier for en senere overgang  

 til internationale eller europæiske standarder eller  

 funktionsspecifikationer; - visse projekter er rene innovationsprojekter; - når standarden eller funktionsspecifikationen er teknisk mangelfuld til  

 formålet, fordi den ikke giver egnede midler til at sikre udveksling af  

 oplysninger og data eller driftskompatibilitet mellem systemerne, eller der  

 ikke findes midler (herunder afprøvning) til konstatering af et produkts  

 overensstemmelse med den pågældende standard eller funktionsspecifikation,  

 eller hvis europæiske præstandarder ikke er tilstrækkelig stabile til at  

 kunne anvendes.
Andre medlemsstater har mulighed for over for det i artikel 7  

 omhandlede udvalg at påvise, at udstyr, der er i overensstemmelse med denne  

 standard, har været anvendt tilfredsstillende, og at det ikke var berettiget  

 at gøre brug af undtagelsesbestemmelsen; - når det efter omhyggelig konsultation af markedet er fastslået, at på  

 vigtige grunde i forbindelse med pris/effektiviteten brug af standarden eller  

 funktionsspecifikationen ikke er passende.
Andre medlemsstater har mulighed  

 for, over for det i artikel 7 omhandlede udvalg at påvise, at udstyr, der er  

 i overensstemmelse med denne standard, har været anvendt tilfredsstillende på  

 normale forretningsvilkår, og at det ikke var berettiget at gøre brug af  

 undtagelsesbestemmelsen.
 4. Desuden kan medlemsstaterne på samme grundlag som i  

 stk. 1 kræve henvisning til andre forslag til internationale standarder eller  

 europæiske standarder eller europæiske præstandarder end de i artikel 2  

 omtalte.
5. Ordregivende myndigheder, der påberåber sig stk. 3,  

 skal give begrundelse herfor, om muligt i de indledende udbudsbetingelser, og  

 skal under alle omstændigheder anføre denne begrundelse i deres interne  

 materiale samt efter anmodning give sådanne oplysninger til de tilbudsgivende  

 virksomheder og til det i artikel 7 omhandlede udvalg, idet  

 forretningshemmeligheder skal overholdes.
Klager over anvendelse af de i stk.  

 3 nævnte undtagelser vil også kunne indgives direkte til Kommissionen.
 6. Kommissionen sørger for, at bestemmelserne i denne  

 artikel finder anvendelse på alle fællesskabsprojekter og -programmer,  

 herunder offentlige indkøb, der finansieres over Fællesskabets budget.
7. De ordregivende myndigheder kan, hvis de anser det  

 for nødvendigt, anvende andre specifikationer for aftaler, der vedrører  

 mindre beløb end 100.000 ECU, hvis disse indkøb ikke forhindrer, at de  

 standarder, der er nævnt i stk. 1 og 2, anvendes for aftaler, der vedrører  

 større beløb end 100.000 ECU.
Behovet for undtagelsen eller tærsklen i dette  

 stykke tages op til fornyet overvejelse inden for tre år efter beslutningens  

 anvendelse.
Artikel 6 Når medlemsstaterne udarbejder eller ændrer tekniske forskrifter på  

 områder, der er omfattet af denne beslutning, henviser de til de standarder,  

 der er nævnt i artikel 5, når disse på passende vis opfylder de i forskriften  

 krævede tekniske specifikationer.
Artikel 7 1. Et rådgivende udvalg benævnt »gruppen på højt  

 embedsmandsplan vedrørende standardisering inden for  

 informationsteknologi« bistår Kommissionen ved realiseringen af de mål  

 og forvaltningen af de aktioner, der er fastlagt i denne beslutning.
Det  

 består af repræsentanter udpeget af medlemsstaterne, eventuelt bistået af  

 sagkyndige eller rådgivere: formanden er en repræsentant for Kommissionen.
I  

 telekommunikationsspørgsmål er det gruppen på højt embedsmandsplan vedrørende  

 telekommunikation, oprettet i henhold til artikel 5 i direktiv 86/361/EØF,  

 der er kompetent.
2. Kommissionen hører udvalget i forbindelse med  

 fastlæggelse af Fællesskabets prioritering, de i bilaget omhandlede  

 gennemførelsesbestemmelser, når den behandler spørgsmål om kontrol af  

 overensstemmelse med standarder, overvåger gennemførelsen af bestemmelserne i  

 artikel 5 samt andre spørgsmål, der vedrører standardisering inden for  

 informationsteknologi og telekommunikation eller andre områder, hvor der er  

 teknisk overlapning mellem disse.
Den skal ligeledes høre udvalget om den i  

 artikel 8 omhandlede rapport.
 3. Kommissionen koordinerer disse udvalgs arbejde med  

 det i artikel 5 i direktiv 83/189/EØF nævnte udvalg, især hvor der er  

 mulighed for, at henvendelser, der rettes til europæiske  

 standardiseringsorganer i henhold til denne beslutning og direktivet,  

 overlapper hinanden.
 4. Spørgsmål om gennemførelsen af denne beslutning kan  

 forelægges for udvalget efter anmodning fra formanden eller en medlemsstat.
 5. Udvalget holder møde mindst to gange om året.
 6. Udvalget vedtager selv sin forretningsorden.
 7. Kommissionen varetager sekretariatsopgaverne for  

 udvalget.
Artikel 8 Kommissionen forelægger hvert andet år Europa-Parlamentet og Rådet en  

 situationsrapport om standardiseringsbestræbelserne inden for  

 informationsteknologi.
I denne rapport omtales enkeltheder i forbindelse med  

 gennemførelsen i Fællesskabet, de opnåede resultater, disses anvendelse ved  

 offentlige indkøb og i nationale tekniske forskrifter og navnlig deres  

 praktiske betydning for certificering.
Artikel 9 Denne beslutning indskrænker ikke anvendelsen af direktiv 83/189/EØF og  

 direktiv 86/361/EØF.
Artikel 10 Denne beslutning anvendes et år fra dagen for offentliggørelsen i De  

 Europæiske Fællesskabers Tidende.
Artikel 11 Denne beslutning er rettet til medlemsstaterne.
Udfærdiget i Bruxelles,  

 den 22. december 1986 På Rådets vegne G.
Shaw Formand BILAG Foranstaltninger vedrørende standardisering inden for  

 informationsteknologi og telekommunikation 1. Målsætning 2. Beskrivelse af aktioner og arbejdsopgaver 2.1. Fastlæggelse af programmerne og prioriteringen Arbejdsprogrammerne og prioriteringen fastlægges under hensyn til  

 Fællesskabets behov og de økonomiske virkninger af dette arbejde set fra både  

 brugernes, fabrikanternes og telekommunikationsadministrationernes side.
På  

 dette stadium består opgaverne bl.a. af følgende:
 2.1.1. Indsamling af detaljerede oplysninger på grundlag af nationale og  

 internationale programmer, fremlæggelse af disse på en måde, som letter en  

 sammenlignende analyse, samt udarbejdelse af sammenfattende dokumenter, der  

 er nødvendige for udvalgets arbejde.
 2.1.2. Videreformidling af disse oplysninger, undersøgelse af behovene og  

 høring af berørte kredse.
 2.1.3. Synkronisering af arbejdsprogrammerne og de internationale  

 standardiseringsaktiviteter.
 2.1.4. Forvaltning af arbejdsprogrammerne.
 2.1.5. Udarbejdelse af rapporter om arbejdets gennemførelse og dets  

 praktiske resultater.
2.2. Gennemførelsen af standardiseringsarbejdet inden for  

 informationsteknologi Gennemførelsen af standardiseringsprogrammerne kræver, at CEN/CENELEC og  

 CEPT udfører en række forskellige arbejder; disse er opdelt på alle de  

 forskellige etaper, der er nødvendige af hensyn til standardernes  

 troværdighed.
 2.2.1. Præcisering af internationale standarder for at fjerne uklarheder  

 og valgmuligheder, der bevirker, at standarder, der er udformet med henblik  

 på informationsudveksling og driftskompatibilitet mellem systemer, ikke  

 fungerer efter hensigten.
 2.2.2. Udarbejdelse af præstandarder i de tilfælde, hvor en langsom  

 behandling i den internationale standardisering berettiger hertil, eller af  

 de nødvendige standarder på fællesskabsplan, når international  

 standardisering ikke er mulig.
 2.2.3. Fastlæggelse af, hvilke betingelser der skal være overholdt for at  

 fastslå, at en standard opfyldes fuldt ud.
 2.2.4. Udarbejdelse af prøvningsstandarder eller prøvningsspecifikationer,  

 der er indeholdt i standarderne, og tilrettelæggelse af procedurer og  

 strukturer, således at prøveanstalterne på et passende harmoniseret grundlag  

 kan kontrollere, at produktet overholder standarderne.
2.3. Arbejdet vedrørende telekommunikation Det harmoniseringsarbejde, der vedrører telekommunikation, dækker i  

 realiteten to forskellige aktivitetstyper:
- aktiviteter i forbindelse med udarbejdelse af funktionsspecifikationer  

 baseret på internationale eller europæiske standarder/specifikationer, hvor  

 sådanne findes, med henblik på adgang til offentlige telekommunikationsnet  

 for de tjenester, der specifikt tager sigte på udveksling af information og  

 data mellem informationsteknologiske systemer.
Disse aktiviteter, der  

 omfatter harmoniseringsarbejdet inden for telekommunikation, overlades til  

 CEPT efter de fremgangsmåder, der er beskrevet i direktiv 86/361/EØF; - de aktiviteter, der skal gennemføres inden for det område, der både  

 omfattes af informationsteknologi og telekommunikation, nødvendiggør et  

 stærkere samarbejde mellem de pågældende tekniske organer (dvs.  

 CEN/CENELEC/CEPT). Disse aktiviteter skal virke fremmende på konvergensen,  

 således at standarder og funktionsspecifikationer kan iværksættes på en  

 harmoniseret måde inden for flest mulige anvendelsesområder efter den  

 fremgangsmåde, der er beskrevet i direktiv 83/189/EØF.
2.4. Supplerende aktioner Denne del af programmet omfatter følgende aktioner:
 2.4.1. Specifikt metrologiarbejde inden for:
- fremme af udviklingen af prøvnings- og valideringsværktøjer samt af  

 formel definitionsteknik, - støtte af referenceanvendelse, bl.a. indenfor anvendelsesområder, der  

 kræver anvendelse af flere funktionsstandarder baseret på sammenkædning af  

 flere standarder.
 2.4.2. Fremme af udarbejdelsen af vejledninger i anvendelsen af  

 standarderne til brug for den endelige bruger.
2.4.3. Fremme af demonstrationer af driftskompatibilitet opnået ved hjælp  

 af standarden.
Formålet med denne aktion er bl.a. at stille de i punkt 2.4.1.  

 nævnte prøvnings- og metrologiværktøjer til rådighed for de forskellige  

 projekter og sikre, at der gennemføres forsøg med udviklingsstandarderne.
 2.4.4. Fremme af konventioner, der falder uden for den industrielle  

 standardisering, afhænger af aftaler inden for de pågældende erhvervskredse  

 og bidrager til at øge informationsudvekslingens effektivitet  

 (rejsebureautransaktioner, pengeoverførsler, datamatisering af  

 tolddokumenter, produktions- og kontorautomatik samt mikrodatamater, osv.).
 2.4.5. Specifikke projekter og undersøgelser vedrørende standardisering  

 inden for informationsteknologi.
3. Aktioner med sigte på anvendelse af standarder i forbindelse med  

 offentlige indkøb Fastlæggelse af de mest effektive metoder til hurtigst muligt at få  

 indført, at de standarder og tekniske specifikationer, der er omfattet af  

 denne beslutning, anvendes, samtidig med at der sikres en passende  

 forbindelse med aktiviteterne i henhold til Rådets direktiv 77/62/EØF (* 1).
(* 1) EFT nr.
C 36 af 17. 2. 1986, s. 55.
(* 2) EFT nr.
C 303 af 25. 11. 1985, s. 2.
(* 3) EFT nr.
L 109 af 26. 4. 1983, s. 8.
(* 4) EFT nr.
L 217 af 5. 8. 1986, s. 21.
(* 5) EFT nr.
L 13 af 15. 1. 1977, s. 1.
1) EFT nr.
L 13 af 15. 1. 1977, s. 1.
