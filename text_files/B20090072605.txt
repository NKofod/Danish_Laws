Bekendtgørelse om ændring af bekendtgørelse om hold af svin på friland (Tilladelse til andre typer af indhegning) § 1 I bekendtgørelse nr. 642 af 25. juni 2008 om hold af svin på friland foretages følgende ændringer:
 1. I § 2 indsættes som stk. 6:
»Stk. 6. Uanset bestemmelsen i stk. 1 kan fødevareregionen efter ansøgning tillade hold af svin på friland i andre typer af indhegninger, hvis sikringsniveauet svarer til det sikringsniveau, som fremgår af stk. 1, nr. 1 eller 2. Fødevareregionen kan fastsætte vilkår for tilladelsen.
Stk. 2 og 3 gælder tilsvarende for tilladelse efter 1. pkt.« 2. § 10, stk. 1, affattes således:
»Med bøde straffes den, der 1) overtræder § 2, stk. 1-4, og §§ 3-8 eller 2) tilsidesætter vilkår, der er fastsat efter § 2, stk. 6.« § 2 Bekendtgørelsen træder i kraft den 15. juli 2009.
