 I henhold til § 74, stk. 3, i lov nr. 681 af 23. december 1975 om  

 arbejdsmiljø, jfr. § 17 i arbejdsministeriets bekendtgørelse nr. 626 af 18.  

 december 1980 om elevatorer, hejseværker, rulletrapper og rullefortove  

 o.lign. fastsættes:
 § 1.  For hver besigtigelse og afprøvning, der  

 foretages af arbejdstilsynet i henhold til bekendtgørelse nr. 626, skal der  

 til statskassen betales et gebyr som fastsat i § 3.
 Stk. 2.  Betalingspligten påhviler ejeren af elevatoren  

 m.v. eller den, til hvem elevatoren m.v. er udlejet eller på anden måde  

 overdraget til brug.
 § 2.  Til brug ved gebyrets beregning opdeles de af  

 bekendtgørelse nr. 626 omfattede elevatorer i følgende grupper:
 Gruppe A:
tovbårne person- og godselevatorer paternosterelevatorer hydrauliske elevatorer personførende byggeelevatorer personførende skinnestyrede reolbetjeningsanlæg Gruppe B:
 ikke-betrædbare godselevatorer, f. eks.
køkkenelevatorer og palleelevatorer Gruppe C:
rulletrapper rullefortove handicap-elevatorer Gruppe D:
 ikke-personførende byggeelevatorer.
 § 3.  Der betales følgende samlede gebyrer for  

 besigtigelser og afprøvninger:
 § 4.  Gebyret opkræves ved arbejdstilsynets  

 foranstaltning.
 § 5.  Hvis en ejer eller bruger gentagne gange har  

 undladt at betale gebyret ved påkrav, kan direktoratet for arbejdstilsynet  

 ved anbefalet brev meddele pågældende, at gebyret for fremtidige forretninger  

 må betales forud for undersøgelsen.
 § 6.  Bekendtgørelsen træder i kraft den 1. november  

 1984, således at den får virkning for besigtigelser og afprøvninger, der  

 finder sted fra og med denne dato.
 Stk. 2.  Samtidig ophæves bekendtgørelse nr. 91 af 27.  

 februar 1974 om gebyr for faldprøver af mekanisk drevne elevatorer.
