Betænkning afgivet af Boligudvalget den 21. april 2005 Betænkning over Forslag  

 til lov om ændring af lov om almene boliger samt støttede private  

 andelsboliger  

 m.v. og lov om kommunal anvisningsret (Indsats mod ghettoisering) [af socialministeren (Eva Kjer Hansen)] 1. Ændringsforslag Socialministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 10. marts 2005. Lovforslaget blev efter 1. behandling henvist  

 til behandling i Boligudvalget.
Møder Udvalget har behandlet lovforslaget i 3 møder.
Tidligere behandling Lovforslaget er en næsten uændret genfremsættelse af lovforslag  

 nr.
L 135 fra folketingsåret 2004-05, 1. samling.
Udvalget har fået omdelt  

 det  

 materiale, der forelå i forbindelse med behandlingen af L 135, herunder de  

 høringssvar og det høringsnotat, som ministeren sendte til udvalget.
Høring Et udkast til L 135 fra folketingsåret 2004-05, 1. samling, har  

 inden fremsættelsen været sendt i høring, og socialministeren sendte den 15.  

 november  

 2004 dette udkast til udvalget, jf. alm. del  bilag 28, folketingsåret  

 2004-05,  

 1. samling.
Den 8. december 2004 sendte socialministeren de indkomne  

 høringssvar og et notat herom til udvalget.
Nærværende lovforslag har ikke  

 været sendt i fornyet høring.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Danmarks Lejerforeninger.
 Socialministeren har over for udvalget kommenteret henvendelsen.
Spørgsmål Udvalget har stillet 8 spørgsmål til socialministeren til  

 skriftlig besvarelse, som denne har besvaret.
Et af udvalgets spørgsmål og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 (udvalget  

 med undtagelse af SF og EL) indstiller lovforslaget til  

  

 vedtagelse  

  

 med de stillede ændringsforslag.
 Socialdemokraternes og Det Radikale Venstres  

 medlemmer af udvalget mener, at der skal flere og meget mere effektive  

 redskaber på bordet, hvis man for alvor vil skabe nogle attraktive og  

 inspirerende  

 boligområder i Danmark.
Ghettoproblemerne kan ikke løses fra den ene dag til den anden,  

 og der er ingen lette løsninger, men der skal gøres noget, og det kræver  

 mod og handlekraft.
Forslaget her mangler den handlekraft.
Der er ikke noget i forslaget, der modvirker, at ressourcestærke  

 beboere flytter væk fra de belastede områder, og der er heller ingen  

 incitamenter til, at ressourcestærke beboere flytter til de belastede  

 områder.  

 Kvartererne skal have et socialt, kulturelt og økonomisk løft, og meget skal  

 gøres for at genskabe et godt, positivt renommé for det, som vi i dag kalder  

 ghettoområderne.
Socialdemokraterne og Det Radikale Venstre foreslår, at man  

 gennem forhandlinger med bl.a.
Landsbyggefonden får skabt bl.a. de økonomiske  

 rammer til, at sådanne kvarterløft kan igangsættes.
Der skal initiativer i gang for at mindske den sociale ulighed  

 mellem børn og unge, mindske den sociale isolation blandt teenagere, mindske  

 afstanden mellem danskerne og indvandrerne, mindske  

 arbejdsløsheden og mindske  

 afstanden mellem boligområderne og resten af samfundet.Det er desværre det  

 modsatte, der er sket de senere år.
Uligheden er blevet større, også blandt  

 børn og unge; der er blevet større afstand, arbejdsløsheden er steget, murene  

 omkring vores ghettoområder er blevet højere og højere.
Nu skal der mere end  

 flotte ord og udvalg til, der skal handling til.
Forslaget til forbedringer i incitamenterne for privat udlejning  

 kan såmænd lyde rimeligt nok, men igen tror Socialdemokraterne og Det  

 Radikale  

 Venstre ikke på den store effekt.
Vi vil i hvert fald gerne have helt klart  

 og  

 kontant belyst, hvor meget man regner med, at det her vil betyde økonomisk.  

 Der  

 er jo ikke sat penge af i forslaget, så den helt store effekt ud over det  

 beløb, som i hvert fald ikke har vist sig effektfuldt i de forgangne år, er  

 der  

 åbenbart ikke til.
Også her skal der andre og bedre midler til.
En måde er at  

 brede det sociale ansvar ud, så også det private udlejningsbyggeri tager sin  

 del af ansvaret.
Det vil være naturligt, at når privat udlejningsbyggeri  

 modtager direkte økonomisk støtte fra det offentlige, bliver det modsvaret af  

 et krav om kommunal anvisningsret til disse boliger.
 Socialdemokraternes og Det Radikale Venstres medlemmer af  

 udvalget skal desuden særlig bemærke, at Socialdemokraterne og Det Radikale  

 Venstre, i lyset af de mange samstemmende høringssvar, som deler en lav  

 forventning til effekten, under første behandlingen fokuserede på behovet for  

 at se nærmere på den kommunale anvisningsret.
Socialdemokraterne og Det Radikale Venstre har derfor under  

 udvalgsbehandlingen søgt en nærmere opgørelse af anvisningspraksis i  

 kommunerne.
Ikke mindst foranlediget af Århus borgmester Louise Gades  

 forslag  

 om, at kommunerne i en afgrænset periode får fuld anvisningsret til ledige  

 boliger i de almennyttige boligforeninger.
 Svaret fra socialministeren bevidner, dels at der er stor  

 variation i den lokale anvisningspraksis, dels at den kommunale  

 boliganvisningsret kan være svaret på nogle af de udeståender, som  

 regeringens  

 forslag efterlader.
En bedre udnyttelse og eventuel udbyggelse af anvisningsretten  

 kan medvirke til effektivt at modvirke koncentrationen af  

 kontanthjælpsmodtagere i visse boligområder.
Således kan der hermed sikres  

 alternativer for beboere i socialt belastede områder og ikke blot, som i  

 regeringens forslag, forhindres yderligere tilstrømning.
 Socialdemokraterne og Det Radikale Venstre vil derfor arbejde  

 videre med et forslag om gradvis at forøge anvisningsretten i kommuner med  

 socialt belastede boligområder efter lovens definition, såfremt disse  

 kommuner  

 udnytter den eksisterende anvisning til fulde.
Socialdemokraterne og Det Radikale Venstre støtter  

 forslaget, i håbet om at det kan hjælpe nogle enkelte steder.
Men der skal  

 andet og meget mere til.
 Der skal gøres meget mere og andet for at sikre, at vi får nogle  

 bedre boligområder.
Dansk Folkepartis medlemmer af udvalget skal bemærke, at  

 det med lovforslaget bliver muligt for kommunerne at beslutte, at  

 boligorganisationer ved udlejning af almene familieboliger skal afvise  

 boligsøgende på venteliste til almene boliger i boligområder med en høj andel  

 af personer uden for arbejdsmarkedet, der er på kontanthjælp, starthjælp  

 eller  

 introduktionsydelse, og som i en længere periode på 6 sammenhængende  

 kalendermåneder  

 har været på de nævnte ydelser.
Afviste boligsøgende på venteliste skal af  

 kommunalbestyrelsen have anvist en anden passende bolig, så vidt muligt inden  

 for 6 måneder.
Dette medfører et øget anvisningsbehov, og socialministeren  

 kan  

 derfor godkende, at kommunens anvisningsret til de øvrige almene afdelinger i  

 kommunen samlet set forhøjes.
Kommunalbestyrelsen kan vælge selv at stå for  

 anvisningsretten af boliger i afdelingerne, idet kommunalbestyrelsen kan  

 kræve,  

 at boligorganisationen stiller 100 pct. af de ledige boliger i afdelingerne  

 til  

 rådighed for kommunalbestyrelsen med henblik på at styrke  

 beboersammensætningen.  

 Der gives mulighed for fortsat at indgå aftale om anvisningsret i de private  

 ledigblivende lejligheder mod at yde godtgørelse til ejeren.
I mange af de større byer i Danmark har vi i de almene  

 familieboliger i visse boligområder set en stigende koncentration af folk med  

 anden etnisk baggrund og på kontanthjælp.
Af boligområder, vi kender fra  

 pressen, og hvor der findes problemer, kan nævnes Mjølnerparken, Vollsmose og  

 Gjellerupparken.
De problemer, vi læser og hører om, er bl.a. kriminalitet og  

 voldsforbrydelser.
Dette har Dansk Folkeparti aldrig kunnet  

 acceptere.
Den tidligere regering burde for lang tid siden have bremset  

 tilstrømningen af udlændinge, når den ikke kunne løse problemerne i vore  

 boligområder.
Det lykkedes dog for Dansk Folkeparti under den nuværende  

 regering at få frataget retten til, at flygtninge havde retskrav på, at  

 kommunen skulle anvise bolig inden for  

  

 3 måneder.
 Dansk Folkepartis medlemmer af udvalget kan godkende  

 lovforslaget, men vi mener ikke, at forslaget løser vores ghettoproblemer,  

 men  

 det er et skridt i den rigtige retning.
 Et  

  

 mindretal  

  

 i  

 udvalget (SF) vil ved 3. behandling stemme hverken for eller imod  

 lovforslaget.  

 Mindretallet vil stemme hverken for eller imod de stillede ændringsforslag.
Socialistisk Folkepartis medlem af udvalget er enig i, at der  

 skal indføres redskaber, der gør det lettere at ændre beboersammensætningen i  

 boligområder, der er inde i en negativ udvikling med bl.a. en meget stor  

 andel  

 beboere uden for arbejdsmarkedet.
Derfor er SF også indforstået med, at der  

 indføres mulighed for at afvise boligsøgende i stil med den model, der  

 foreslås  

 i lovforslaget.
SF stiller sig dog stærkt kritisk over for dels den ringe  

 forpligtelse til at sikre de afviste boligsøgende en alternativ bolig, dels  

 over for, om forslaget reelt skaffer boliger nok til de afviste.
SF foreslår  

 i  

 stedet, at de afviste boligsøgende får en lovsikret ret til en bolig af en  

 tilsvarende  

 standard inden for 1 måned.
Derfor er der brug for at give kommunerne 100 pct. anvisningsret  

 i de velfungerende almene boligafdelinger, ligesom der ved lov skal indføres  

 anvisningsret i privat udlejningsbyggeri.
I den forbindelse undrer det, at  

 man  

 ikke er mere offensive med de offentligt støttede private udlejningsboliger  

   

 her burde det være helt oplagt at kræve anvisningsret.
 Endelig er det væsentligt, at SF ikke gør sig nogen illusioner  

 om, at det foreliggende lovforslag vil løse de alvorlige problemer i en række  

 af landets boligområder.
Derfor vil SF gerne gå videre og forpligte alle kommuner til at  

 bygge alment byggeri som en bestemt procentdel af boligmassen.
Det er også  

 helt  

 afgørende, at der afsættes tilstrækkeligt med midler til målrettet  

 byfornyelse,  

 finansiering af beboerrådgivere etc. i belastede boligområder.
Derfor er det  

 dybt beklageligt, at regeringen har valgt at beskære netop disse initiativer  

 kraftigt.
Samtidig er der behov for en reform, der gør huslejen i den  

 almene sektor væsentlig lavere.
SF har fremlagt en model, der betyder 25 pct.  

 lavere husleje i nye almene boliger, hvilket er væsentligt for at tiltrække  

 en  

 bredere sammensat beboerskare.
SF tilslutter sig forslagets initiativer, men finder det helt  

 afgørende, at der garanteres alternative boliger til dem, der afvises.
Det  

 har  

 regeringen ikke været villig til, og derfor ser SF sig ikke i stand til at  

 støtte forslaget og vil derfor hverken stemme for eller imod.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de stillede ændringsforslag.
 Tjóðveldisflokkurin, Inuit Ataqatigiit, Siumut, og  

 Fólkaflokkurin var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 socialministeren,  

  

 tiltrådt af et  

  

 flertal  

  

 (V, S, DF, KF og RV):
Til § 1 1)  

  

 Før nr. 1 indsættes som nyt nummer:
»01.  

  

 I  

  

 § 51, stk. 3,  

  

 ændres »§ 59, stk. 1,  

 2.-4. pkt.« til: »§ 59, stk. 1, 3.-5. pkt.«« [Konsekvens af lovforslagets § 1, nr. 2, hvorved § 51, stk. 1,  

 1. pkt., ophæves og erstattes af to nye punktummer.] 2)  

  

 I det under  

  

 nr. 4  

  

 foreslåede  

  

 § 59, stk.  

 5, 2. pkt.,  

  

 ændres »Stk. 1, 2.-4. pkt.« til: »Stk. 1, 3.-5. pkt.« [Konsekvens af forslagets § 1, nr. 2, hvorved § 51, stk. 1, 1.  

 pkt., ophæves og erstattes af to nye punktummer.] Til § 2 3)  

  

 Efter nr. 5 indsættes som nyt  

 nummer:
»01.  

  

 I  

  

 § 4, stk. 1,  

  

 udgår », 1. pkt.«« [Konsekvens af lovforslagets § 2, nr. 2, hvorved der sker en  

 ændret affattelse af lovens § 1, stk. 2.] Bemærkninger Til nr. 1-3 Ændringsforslagene er rent tekniske konsekvenser af  

 lovforslagets § 1, nr. 2, og § 2, nr. 2.
Inge‑Lene Ebdrup (V)  

 Michael Aastrup Jensen (V)  

 Kurt Kirkegaard Jensen (V)  Marion Pedersen (V)  

 Søren Pind (V) Anita Knakkergaard (DF)  

 Henrik Brodersen (DF)  

 Jakob Axel Nielsen (KF) nfmd.  

 Allan Niebuhr (KF) René Skau  

 Björnsson (S) Hüseyin Arac (S) Jytte Andersen (S)  

 Lissa Mathiasen (S) fmd.  

 Rasmus Prehn (S) Charlotte Fischer (RV)  

 Morten Homann (SF)  

 Frank Aaen (EL) Tjóðveldisflokkurin, Inuit Ataqatigiit, Siumut, og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 32 Bilagsnr.
Titel 1 Meddelelse vedrørende tidligere behandling af  

 lovforslaget 2 Udkast til tidsplan for behandling af lovforslaget 3 Orientering om, hvilke boligområder der forventes  

 omfattet af muligheden for kombineret udlejning, fra socialministeren 4 Henvendelse af 8/3-05 fra Danmarks Lejerforeninger 5 Fastsat tidsplan for udvalgets behandling af lovforslaget 6 Yderligere høringssvar, fra KL 7 Ændringsforslag, fra socialministeren 8 1. udkast til betænkning Oversigt over spørgsmål og svar vedrørende L 32 Spm.nr.
Titel 1 Spm. om retssikkerhed og retskrav for afvist  

 boligansøger, til socialministeren, og ministerens svar herpå 2 Spm. om kommuner kan anvise bolig til person/familie, der  

 er blevet afvist efter § 51 b, stk. 1, til socialministeren, og ministerens  

 svar herpå 3 Spm. om kommentar til henvendelse af 8/3-05 fra Danmarks  

 Lejerforeninger, til socialministeren, og ministerens svar herpå 4 Spm. om bevillingerne til henholdsvis byfornyelses- og  

 kvarterløftprojekterne fordelt på årene 1993-2004, til socialministeren, og  

 ministerens svar herpå 5 Spm. om handicaptilgængelighed i de i lovforslaget nævnte  

 lejligheder, til socialministeren, og ministerens svar herpå 6 Spm. om afvisning af handicappede fra ventelister for  

 modtagelse af kontanthjælp og revalidering, til socialministeren, og  

 ministerens svar herpå 7 Spm. om redegørelse for kommunale anvisninger i kommuner,  

 der er omfattet af lovforslaget, og udnyttelsesgraden, til socialministeren,  

 og ministerens svar herpå 8 Spm. om tosprogede elever på skoler i ghettoområder  

 sammenlignet med øvrige skoler i kommunerne, til socialministeren, og  

 ministerens foreløbige svar herpå Bilag 2 Et af udvalgets spørgsmål til socialministeren  

 og dennes svar herpå Spørgsmålet og socialministerens svar herpå er optryk  

 efter ønske fra Venstre, Socialdemokratiet og Det Radikale Venstre.
 Spørgsmål 1:
 Vil ministeren bede justitsministeriet om at udarbejde og  

 oversende en vurdering af retssikkerheden for en afvist boligansøger, der i  

 henhold til lovforslaget skal have anvist en anden bolig, herunder vurdere  

 betydningen af formuleringen »Anvisningen skal så vidt muligt ske senest 6  

 måneder efter den dato, hvor den boligsøgende modtager meddelelse om  

 afvisning«,  

 jf. den foreslåede § 51 b, stk. 8. I vurderingen bedes medtaget om den  

 afviste  

 har et retskrav indenfor en bestemt tidsperiode, om hvilke muligheder en  

 afvist  

 boligansøger har for at forfølge denne rettighed, hvis ikke kommunen efter en  

 periode har anvist en anden passende bolig, samt medtage hvornår en kommune  

 evt. kan gøres erstatningspligtig i henhold til denne lov.
 Svar:
 Jeg har indhentet følgende udtalelse fra Justitsministeriet:
 »Socialministeriet har ved e-mail af 15. marts 2005 anmodet om  

 bidrag til besvarelse af spørgsmål 1 fra Boligudvalget i forbindelse med  

 behandlingen af L 32, forslag til lov om ændring af lov om almene boliger  

 samt  

 støttede private andelsboliger m.v. og lov om kommunal anvisningsret (Indsats  

 mod ghettoisering).
 Spørgsmålet har følgende ordlyd:
»Vil ministeren bede  

 Justitsministeriet  

 om at udarbejde og oversende en vurdering af  

 retssikkerheden for en afvist boligansøger, der i henhold til lovforslaget  

 skal  

 have anvist en anden passende bolig, herunder vurdere betydningen af  

 formuleringen »Anvisningen skal så vidt muligt ske senest 6 måneder efter den  

 dato, hvor den boligsøgende modtager meddelelse om afvisning«, jf. den  

 foreslåede  

 § 51 b, stk. 8. I vurderingen bedes medtaget om den anviste har et retskrav  

 inden for en bestemt tidsperiode, om hvilke muligheder en afvist boligansøger  

 har for at forfølge denne rettighed, hvis ikke kommunen efter en periode har  

 anvist en anden passende bolig, samt medtage hvornår en kommune evt. kan  

 gøres  

 erstatningspligtig i henhold til denne lov.« I den anledning kan  

 Justitsministeriet  

 udtale følgende:
»Justitsministeriet har  i overensstemmelse med sædvanlig  

 praksis  haft lovforslaget til lovteknisk gennemgang, jf. § 24 i  

 Statsministeriets cirkulære nr. 159 om bemærkninger til lovforslag og andre  

 regeringsforslag og om fremgangsmåden ved udarbejdelse af lovforslag,  

 redegørelser, administrative forskrifter m.v.« Den foreslåede § 51 b, stk. 8, har følgende ordlyd:
»Kommunalbestyrelsen skal anvise en anden passende bolig til  

 boligsøgende, som er blevet afvist efter stk. 1, og som er registreret som  

 boligsøgende i boligorganisationen senest på datoen for kommunalbestyrelsens  

 beslutning om, at boligorganisationen skal afvise boligsøgende efter stk. 1.  

 Anvisning skal så vidt muligt ske senest 6 måneder efter den dato, hvor den  

 boligsøgende modtager meddelelse om afvisning.
En passende bolig har enten et  

 rum mere end antallet af husstandsmedlemmer eller samme rumantal, som den  

 bolig, den boligsøgende er blevet afvist fra, medmindre denne bolig ville  

 være  

 blevet beboet af mere end 2 personer pr. beboelsesrum.« Det følger således direkte af ordlyden af § 51 b, stk. 8, at en  

 boligsøgende, som er blevet afvist efter § 51 b, stk. 1, har et retskrav på  

 en  

 erstatningsbolig.
Det følger endvidere af bestemmelsen, at anvisningen så vidt  

 muligt skal ske senest 6 måneder efter den dato, hvor den boligsøgende  

 modtager  

 meddelelse om afvisning.
At anvisningen »så vidt muligt« skal ske inden for  

 denne frist begrundes i lovforslagets bemærkninger med, at der må påregnes en  

 betydelig lokal variation med hensyn til muligheden for at påvirke  

 beboersammensætningen.
Det forudsættes dog, at kommunerne under normale  

 omstændigheder  

 kan løse sine opgaver over for både akut boligsøgende og afviste personer på  

 ventelisten, idet behovet for anvisning af anden passende bolig modsvares af  

 en  

 mulighed for forhøjet anvisningsret.
 Det fremgår af lovforslagets almindelige bemærkninger, at  

 kommunen  såfremt den ikke har haft mulighed for at anvise en anden  

 passende  

 bolig inden for 6 måneder, fordi kommunen ikke har haft passende boliger til  

 rådighed, eller på grund af kommunens varetagelse af påtrængende boligsociale  

 opgaver over for boligsøgende med akut boligbehov - anviser en passende bolig  

 hurtigst muligt herefter.
 Det fremgår endelig af bemærkningerne, at anvisning af bolig til  

 en afvist boligsøgende med et akut boligbehov hører under kommunens  

 sædvanlige  

 boligsociale forpligtelser.
 For så vidt angår mulighederne for at klage over manglende anvisning  

 kan oplyses følgende:
Kommunale myndigheder står ikke i noget almindeligt  

 underordnelsesforhold til andre myndigheder, og rekursordninger i forhold til  

 kommunale myndigheder eksisterer således ikke i kraft af et almindeligt  

 over-underordnelsesforhold, men kræver særlig lovhjemmel.
Socialministeriet  

 har  

 oplyst, at en sådan særlig hjemmel ikke findes i lov om almene boliger samt  

 støttede private andelsboliger mv., hvormed der ikke er administrativ rekurs  

 i  

 disse sager.
 Der er mulighed for at rette henvendelse til statsamtmanden  

 vedrørende en kommunalbestyrelses dispositioner eller undladelser, jf. lov om  

 kommuners styrelse kapitel 6. Statsamtmanden fører tilsyn med kommunerne og  

 kan  

 udtale sig om lovligheden af kommunale dispositioner eller undladelser.  

 Statsamtmanden kan bl.a. pålægge medlemmer af kommunalbestyrelsen tvangsbøder  

 for undladelse af udførelse af en foranstaltning, som den efter lovgivningen  

 har pligt til at udføre, og kan anlægge anerkendelsessøgsmål mod en  

 kommunalbestyrelse, der har undladt at udføre en foranstaltning, som den  

 efter  

 lovgivningen har pligt til at udføre.
Herudover kan klager over kommunalbestyrelsens sagsbehandling  

 indgives til Folketingets Ombudsmand, jf. § 13 i lov om Folketingets  

 Ombudsmand.
Endvidere er der almindelig prøvelsesadgang for domstolene i  

 medfør  

 af grundlovens § 63.
