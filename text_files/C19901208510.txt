 Kirkeministeriets cirkulæreskrivelse af 27. december 1990  

 Cirkulæreskrivelse om arbejdet med registrering af gravminder.
(Til stiftsøvrigheden) I.
Indledning I cirkulæreskrivelse herfra af 21. august 1989 om finansiering m.v. af  

 arbejdet med registrering af gravminder er der i afsnit I.B.2. gjort rede for  

 de særlige tilfælde, hvor der af fællesfonden skal afholdes udgifter til  

 aflønning af den af museumsrådet udpegede sagkyndige, der sammen med  

 menighedsrådet udarbejder forslag til, hvilke gravminder der skal  

 registreres, jf. lov om folkekirkens kirkebygninger og kirkegårde § 21, stk.  

 2.
Det blev heri oplyst, at Statens Museumsnævn havde anmodet  

 amtsmuseumsrådene om at redegøre for, om der i de enkelte amter var områder,  

 hvor det måtte påregnes, at der ikke ved de statsanerkendte lokale museer var  

 personalemæsige ressourcer til at deltage i dette registreringsarbejde inden  

 for en tidshorisont på 10 15 år og med et skønnet tidsforbrug på ca. 3 dag  

 pr. landbykirkegård.
Om bykirkegårde se nedenfor under afsnit II.
 Fra Statens Museumsnævn har Kirkeministeriet nu modtaget underretning om,  

 at der ifølge oplysninger fra amtsmuseumsrådene forekommer sådanne områder i  

 Københavns Amt, Århus Amt, Vestsjællands Amt, Bornholms Amt, Sønderjyllands  

 Amt, Fyns Amt og Nordjyllands Amt, omfattende i alt ca. 280 kirkegårde,  

 hvoraf 10 må karakteriseres som bykirkegårde.
Kirkeministeriet har herefter over for Statens Museumsnævn tilkendegivet,  

 at man kan acceptere, at lønudgiften til sagkyndige, der ansættes til at  

 medvirke ved registreringen på de omhandlede ca. 280 kirkegårde, afholdes af  

 fællesfonden.
Ministeriet har dog forudsat, at registreringsarbejdet og  

 dermed udgifterne fordeles over en årrække i lighed med registreringsarbejdet  

 på landets øvrige kirkegårde.
II.
Arbejdets tilrettelæggelse m.v.
 I overensstemmelse med foranstående er der mellem Statens Museumsnævn og  

 Kirkeministeriet indgået aftale om, at arbejdet med udarbejdelse af forslag  

 til registrering af gravminder på de under afsnit I omtalte kirkegårde af  

 museumsnævnet søges tilrettelagt amtsvis således, at udgifterne herved så  

 vidt muligt fordeles ligeligt over en periode på (8 10 år.
Amtsmuseumsrådene forestår ansættelsen af den nødvendige sagkyndige  

 arbejdskraft til at medvirke ved registreringen af gravminder på de  

 omhandlede kirkegårde.
Museumsrådet fastsætter det vederlag, der tilkommer  

 den sagkyndige i henhold til gældende overenskomst.
Når registreringsarbejdet på en af disse kirkegårde er tilendebragt,  

 udarbejder den sagkyndige en opgørelse over sit vederlag, beregnet på  

 grundlag af tidsforbruget, samt over tilgodehavende befordringsgodtgørelse og  

 diæter, der vedrører den pågældende kirkegård.
Opgørelsen attesteres af  

 menighedsrådet.
Opgørelsen sendes til amtsmuseumsrådet, der attesterer opgørelsen og  

 videresender den til Kirkeministeriet.
Ministeriet foranlediger udgiften  

 afholdt af fællesfonden ved vedkommende stiftsøvrighed og underretter  

 amtsmuseumsrådet og Statens Museumsnævn herom.
Som nævnt under afsnit I forudsættes det gennemsnitlige tidsforbrug for  

 registreringsarbejdet på en landsbykirkegård ikke at overstige ca. 3 1/2 dag.  

 For bykirkegårde vil tidsforbruget være større.
Såfremt det i enkelte  

 tilfælde skønnes, at registreringsarbejdet på en bykirkegård vil vare mere  

 end 3 uger, må der af den sagkyndige udarbejdes en udførlig redegørelse for  

 arbejdets tilrettelæggelse med en begrundelse for det skønnede tidsforbrug  

 samt et specificeret overslag over udgifterne.
Redegørelsen og overslaget  

 sendes til vedkommende amtsmuseumsråd og videresendes med rådets bemærkninger  

 til Kirkeministeriet til godkendelse.
Forinden ministeriets godkendelse  

 foreligger, må arbejdet ikke påbegyndes.
 De i dette afsnit fastsatte bestemmelser træder i stedet for de  

 tilsvarende bestemmelser i den nedenfor under afsnit III nævnte Vejledning om  

 registrering af gravminder, side 12. Bestemmelserne gælder alene i de  

 tilfælde, hvor fællesfonden foruden diæter og befordringsgodtgørelse skal  

 afholde udgifter til aflønning af den sagkyndige.
I alle andre tilfælde, hvor den sagkyndige kun har krav på at få diæter og  

 befordringsgodtgørelse betalt af fællesfonden, gælder bestemmelserne i  

 vejledningen fremdeles.
Herefter skal den sagkyndige gennem museet sende en  

 opgørelse til menighedsrådet over tilgodehavende diæter og  

 befordringsgodtgørelse i forbindelse med registreringsarbejdet.  

 Menighedsrådet attesterer opgørelsen og videresender den til stiftsøvrigheden  

 til anvisning af fællesfonden.
Ved den hermed etablerede ordning skal man understrege, at menighedsråd og  

 stiftsøvrigheder fremover alene kan afholde sådanne udgifter ved registrering  

 af gravminder, som er anført under afsnit I.A. (kirkekassen) og I.B.1.  

 (fællesfonden) i ministeriets cirkulæreskrivelse af 21. august 1989 om  

 finansiering m.v. af arbejdet med registrering af gravminder.
Der er således  

 ikke hjemmel til ud over det foran anførte at afholde lønudgifter af  

 kirkelige ligningsmidler til sagkyndig bistand ved gennemførelse af  

 registreringen af gravminder.
III.
Afsluttende bemærkninger Da gravminderegistreringen på landsbasis må forventes at strække sig over  

 en længere årrække, skal det på ny understreges, at indtil registreringen af  

 gravminder er gennemført på den enkelte kirkegård, må gravminder kun fjernes  

 af menighedsrådet (kirkegårdsbestyrelsen) efter en nøje vurdering af, om der  

 er tale om et gravminde, der er bevaringsværdigt ud fra de kriterier, der er  

 omtalt under afsnit 2 (optrykt som bilag til denne cirkulæreskrivelse) i  

 Vejledning om registrering af gravminder, udsendt i april 1987 af  

 Kirkeministeriet og Statens Museumsnævn.
Der henvises til vejledningen side  

 15.
 Som anført i ovennævnte cirkulæreskrivelse af 21. august 1989, afsnit III,  

 vil initiativet til påbegyndelse af registreringsarbejdet normalt udgå fra  

 vedkommende museum, hvorfor menighedsrådet/kirkegårdsbestyrelsen ikke skal  

 foretage sig noget i så henseende, men afvente henvendelsen fra museet.
 Eksemplarer af denne cirkulæreskrivelse bedes fordelt blandt stiftets  

 menighedsråd, provster og provstirevisorer.
Kirkeministeriet, den 27. december 1990 P.M.V.
Finn Langager Larsen / Steen Henriksen Bilag Uddrag af Vejledning om registrering af gravminder, udsendt i april 1987  

 af Kirkeministeriet og Statens Museumsnævn.
Udvælgelseskriterier Ved udvælgelsen af de gravminder, der må anses for bevaringsværdige,  

 lægges følgende vejledende regler til grund:
 a.
 Alle gravminder, der er mere end 100 år gamle, bør i almindelighed anses  

 for bevaringsværdige.
 b.
 Af de gravminder, der i tidens løb har været typiske for kirkegården, bør  

 i al fald et eksemplar af hver type bevares for eftertiden.
Dette gælder, selv om gravmindet ikke i sig selv er af særlig interesse,  

 og navnlig hvis der er tale om en gravstenstype, der fremfor andre har været  

 foretrukket på egnen.
Også gravmindets indhegning kan være udtryk for et  

 særligt egnspræg eller lokal tradition.
 c.
 Gravminder, hvis udsmykning er af særlig interesse.
 En sådan udsmykning kan f.eks. være relieffer, figurer, portrætter eller  

 symboler, der er udtryk for tidligere tiders smag og idealer, og som derfor  

 kan have kulturhistoriske interesse.
 d.
 Gravminder med lokalhistoriske navne.
Samfundsudviklingen har medført, at lokalsamfundene gradvist er ved at  

 miste deres særpræg.
Flytning fra land til by og omvendt har således  

 medvirket til, at slægtsnavne, der var karakteristiske for en bestemt egn,  

 bliver sjældnere på egnen.
Det er derfor af værdi, at gravminder med sådanne  

 slægtsnavne bevares.
Det samme gælder gravminder med gamle stednavne.
 e.
 Gravminder med særligt fyldige og interessante inskriptioner.
I nogle tilfælde finder man på gamle gravsten meget fyldige inskriptioner,  

 der beskriver de vigtigste begivenheder i afdødes liv, eller som priser  

 afdødes mange gode egenskaber.
Undertiden indeholder de titler eller  

 stillingsbetegnelser, som ikke forekommer mere.
Gravminder med sådanne  

 inskriptioner kan af kultur- og sproghistoriske grunde være bevaringsværdige.
f Gravminder udført af anerkendte kunstnere, eller som har særlig  

 kunsthistorisk interesse.
 Med hensyn til gravminder, der har kunsthistorisk interesse, kan nævnes  

 sådanne, der i sin tid var udtryk for en nyskabelse, og som har dannet  

 forbillede for senere massefremstillede gravminder.
 g.
 Gravminder der bevarer mindet om fortjenstfulde mænd og kvinder.
Det er ikke muligt at give nærmere vejledning med hensyn til, hvorledes  

 man kan bedømme, om en person har gjort sig fortjent til, at hans eller  

 hendes gravminde bevares.
Der kan være tale om en særlig bemærkelsesværdig  

 indsats inden for kunst, videnskab, erhvervsliv, i offentlig tjeneste eller  

 på anden måde.
Ikke alene personer, der har haft betydning for landet som  

 helhed, men også sådanne, hvis virksomhed har haft særlig betydning for et  

 lokalsamfund, kan falde ind under begrebet »fortjenstfulde mænd og  

 kvinder«.
 Ved registreringen på kirkegårde i de sønderjydske landsdele må det haves  

 for øje, at gravminder efter personer, der har haft særlig betydning for den  

 tysksindede del af befolkningen i landsdelene, kan være bevaringsværdige og  

 derfor bør registreres.
