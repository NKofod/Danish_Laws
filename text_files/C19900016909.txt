(Til samtlige ministerier og styrelser) § 1.  Ved tjenesterejser, der foretages på EF-rådets  

 anmodning eller med henblik på deltagelse i et af Rådet indkaldt møde, godtgøres de dermed forbundne rejseudgifter (billetudgiften) af rådssekretariatet.
Ligeledes godtgør EF-Kommissionen rejseudgifter i forbindelse med deltagelse i en af de faste komiteer under Kommissionen eller i en anden komite, der er indkaldt på foranledning af Kommissionen.
Rejseudgifterne refunderes normalt kun for maksimalt to mødedeltagere.
Opholdsudgifter i forbindelse med deltagelse i møder, for hvilke  

 rejseudgifterne refunderes, afholdes over Udenrigsministeriets  

 finanslovsbevilling, forudsat at tjenesterejsen er anmeldt til og arrangeret  

 af Udenrigsministeriet.
Dette gælder også for så vidt angår privatpersoner  

 eller repræsentanter for organisationer m.v., som deltager på en styrelses  

 foranledning.
§ 2.  Anmeldelse af sådanne tjenesterejser skal i så  

 god tid som muligt ske skriftligt eller telefonisk til Wagons-lits Rejsebureau Afdeling Udenrigsministeriet Asiatisk Plads 2 1448 København K Tlf. 33 92 11 70/71/72/73/74 Anmeldelsen af tjenesterejser skal indeholde oplysning om mødedeltagerens  

 navn, styrelsen, på hvis foranledning tjenesterejsen finder sted,  

 tjenesterejsens anledning, herunder om mødet finder sted i råds- eller  

 kommissionsregie, mødetid og -sted samt andre for rejsens tilrettelæggelse  

 relevante oplysninger.
Udenrigsministeriet vil herefter drage omsorg for tegning af sædvanlig  

 forsikring, bestilling af hotel, billet og rejsevaluta.
Billet og rejsevaluta  

 samt oplysning om hotelreservation vil blive tilsendt vedkommende tillige med  

 skema til brug for regnskabsaflæggelse af tjenesterejsen samt vejledning i  

 udfærdigelse af rejseregnskab.
Opmærksomheden henledes på, at Statens Hotelaftaler på baggrund af det  

 store antal overnatninger i Bruxelles har truffet aftale med en række  

 hoteller om en favørpris.
Det henstilles derfor til de rejsende, at de ved  

 anmeldelse af tjenesterejsen angiver, på hvilket af disse hoteller  

 overnatning ønskes.
Betaling for værelser foregår individuelt.
 Sker der ændringer i en tjenesterejse, skal Udenrigsministeriet  

 underrettes.
§ 3.  Rejse- og opholdsudgifter i forbindelse med  

 tjenesterejser til de nævnte møder i EF's organer afregnes efter statens  

 sædvanlige regler for godtgørelse af udgifter ved tjenesterejser i udlandet.  

 Rejseregnskab skal inden to uger efter rejsens afslutning indsendes til Wagon-lits Rejsebureau Afdeling Udenrigsministeriet Asiatisk Plads 2 1448 København K § 4.  I forbindelse med indsendelse af rejseregnskabet  

 til Wagon-lits Rejsebureau, Afdeling Udenrigsministeriet, skal  

 mødeindkaldelse og mødereferat vedlægges.
Såfremt mødeindkaldelsen ikke  

 medfølger rejseregnskabet, vil rejseudgifterne blive opkrævet hos den  

 pågældende eller dennes styrelse.
 § 5.  Ved rejser til møder i Bruxelles, for hvilke  

 udgifterne afholdes i henhold til nærværende cirkulære, skal  

 Udenrigsministeriets særlige taxi-fly som hovedregel benyttes.
 § 6.  I tilfælde, hvor en tjenesterejsende deltager i  

 møder under Kommissionen eller Rådet, og som af Udenrigsministeriet er  

 bemyndiget til at foretage rejsen i egen bil, refunderer Udenrigsministeret  

 transportudgifter på grundlag af prisen for en 1. klasses togbillet t/r.
§ 7.  Der er med såvel Rådets sekretariat som  

 kommissionen truffet den aftale, at embedsmænd, der rejser til møder i EF's  

 organer, skal udfylde den særlige formular, der danner grundlag for  

 EF's refusion af rejseudgifterne, således at refusionsbeløbet ved EF's  

 foranstaltning indbetales til Udenrigsministeriets konto nr. 8059-6 i  

 Danmarks Nationalbank.
Mødedeltagere må således ikke lade sig godtgørelsen  

 udbetale kontant.
 § 8.  Cirkulæret træder i kraft den 1. september 1990,  

 og har virkning for tjenesterejser i forbindelse med møder i EF's organer.
 § 9.  Udenrigsministeriets cirkulære af 20. december  

 1974 om tjenesterejser i forbindelse med møder og om refusion af mødeudgifter  

 i EF's organer ophæves samtidig hermed.
