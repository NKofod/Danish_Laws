 Lovgrundlag: Rådets forordning (EØF) nr. 3699/93 om kriterier og  

 betingelser for EF-strukturinterventioner inden for fiskeri, akvakultur m.m.  

 og bekendtgørelse nr. 1137 af 13. december 1996 om tilskud til etablering og  

 modernisering af akvakulturanlæg.
------------------------------------------------------------ -------- 1. FORMÅL MED TILSKUDSORDNINGEN Fortsat udvikling af akvakulturerhvervet inden for forsvarlige  

 miljømæssige og økonomiske rammer.
Der lægges vægt på forbedring af  

 miljøforholdene ved eksisterende anlæg, forøgelse af åleproduktionen og  

 udvikling af nye produktionsgrene med fisk, bløddyr og krebsdyr.
2. MÅLGRUPPE Tilskud kan ydes til ejere af eksisterende og planlagte akvakulturanlæg.
3. TILSKUDSBERETTIGEDE INVESTERINGER De tilskudsberettigede foranstaltninger kan gælde materielle investeringer  

 i etablering, udvidelse og modernisering af akvakulturanlæg, navnlig:
 - opførelse, modernisering og erhvervelse af bygninger.
 - arbejder til forbedring af vandcirkulationen eller miljøforholdene i  

 akvakulturanlæggene.
 - erhvervelse og installering af nyt udstyr og nye maskiner, der  

 udelukkende er bestemt til akvakulturproduktion.
4. IKKE TILSKUDSBERETTIGEDE INVESTERINGER - Køb af grund og omkostninger forbundet hermed.
Bygninger, som ikke skal  

 anvendes til produktionsformål.
 - Brugt eller renoveret udstyr.
 - Kontorinventar undtagen telefoninstallationer, edb-anlæg, software,  

 telex og telefaxmaskiner.
 - Advokat-, revisor- og konsulenthonorarer.
 - Eget arbejde.
 - Finansieringsomkostninger.
 - Køretøjer til persontransport.
 - Arbejdsbåde til akvakultur må ikke være over 15 m mellem  

 perpendikulærerne, må ikke anvendes til andet end akvakultur og må ikke være  

 bygget uden for EU.
5. MINIMUMSINVESTERING Den samlede tilskudsberettigede omkostninger skal mindst andrage kr.  

 200.000.
6. TILSKUDSSATSER Der ydes til godkendte projekter tilskud på 25% af de tilskudsberettigede  

 udgifter fra Europa-Kommissionen og 5% fra Strukturdirektoratet.
 Mindst 60% af de tilskudsberettigede udgifter skal finansieres af private  

 midler.
7. INDSENDELSE AF ANSØGNINGEN Ansøgningsformular, som kan rekvireres fra Strukturdirektoratet,  

 Toldbodgade 29, 1253 København K., udfyldes og indsendes med bilag i to  

 eksemplarer til den stedlige fiskerikontrol.
8. PÅBEGYNDELSE AF PROJEKTET Projektet må først påbegyndes, når Strukturdirektoratet har modtaget  

 ansøgningen og bekræftet modtagelsen.
Visse forberedende foranstaltninger, som f.eks. bestilling af maskiner,  

 betragtes dog ikke som påbegyndelse af projektet.
Indkøbt udstyr må under  

 ingen omstændigheder installeres, monteres eller ibrugtages før den godkendte  

 påbegyndelsesdato.
Da ansøger har bevisbyrden, anbefales det denne, hvis der  

 i projektet er udbetalt forskud, eller hvis der indgår tidligt indkøbt  

 udstyr, at få den stedlige fiskerikontrol til skriftligt over for  

 Strukturdirektoratet at bekræfte, at projektet ikke er påbegyndt før den  

 godkendte påbegyndelsesdato.
9. UDVÆLGELSESKRITERIER Der vil ved behandlingen af ansøgningen blive lagt vægt på følgende:
a.
Anvendelse af teknikker, som giver en mindre miljøpåvirkning eller en  

 højere rentabilitet end traditionelle anlæg til opdræt af samme arter.
b.
Opdræt af arter, der ikke tidligere har været opdrættet i større  

 målestok.
c.
Projekter, hvor ansøgeren har uddannelse eller erfaring inden for  

 området.
d.
Projekter, hvor ansøgeren finansierer mere end 20% af  

 anlægsinvesteringerne med egne midler.
e.
Rentabilitet.
10. ØVRIGE BETINGELSER Anlægget skal have en kapacitet, hvis størrelse sikrer en varig kommerciel  

 og rentabel udnyttelse.
 Projektet skal være afsluttet senest 2 år efter, at Strukturdirektoratet  

 har meddelt tilsagn om tilskud, og samtlige bilag vedrørende  

 regnskabsaflæggelsen skal være Strukturdirektoratet i hænde senest 6 måneder  

 efter færdiggørelsen af projektet.
Ansøgeren skal dokumentere at være i besiddelse af nødvendige faglige  

 kvalifikationer for projektets gennemførelse.
Dette kan ske gennem uddannelse  

 eller tidligere beskæftigelse med akvakultur.
Såfremt ansøger ikke er  

 tilstrækkelig kvalificeret, skal der tegnes kontrakt med en konsulent på  

 området.
Kopi af konsulentkontrakten vedlægges ansøgningen.
11. UDFYLDNING AF SKEMAET Samtlige sider og rubrikker i ansøgningsskemaet udfyldes.
Følgende  

 dokumentation skal medsendes.
A.
Der skal vedlægges dokumentation for, at alle nødvendige tilladelser er  

 tilstede.
Normalt kræves følgende tilladelser:
 Havbrug - Tilladelse efter saltvandsfiskerilovens § 14.
 Dambrug - Miljøgodkendelse efter miljøbeskyttelseslovens kapitel  

 5.
 - Tilladelse til opstemning af vand, såfremt der tilføres vand ved hjælp  

 af opstemning.
 - Byggetilladelse.
 - Vandindvindingstilladelse, såfremt der tilføres vand fra egen boring.
 - Tilslutningstilladelse, såfremt afløbsvandet afledes gennem offentlig  

 kloak.
 Åleanlæg - Miljøgodkendelse efter miljøbeskyttelseslovens kapitel  

 5.
 - Zonetilladelse efter zoneloven, såfremt anlægget etableres i  

 eksisterende landbrugsbygninger.
 - Byggetilladelse.
 - Vandindvindingstilladelse, såfremt vandet tilføres anlægget fra egen  

 boring.
 - Tilslutningstilladelse, såfremt afløbsvandet afledes gennem offentlig  

 kloak.
 Indpumpningsanlæg - Miljøgodkendelse efter  

 miljøbeskyttelseslovens kapitel 5.
 - Tilladelse til anlæg af vandindtags- og vandafløbsafledninger fra  

 Kystinspektoratet.
 - Dispensation fra fredningsloven, såfremt anlægget etableres i et område  

 med strandbeskyttelseslinier.
 - Vandindvindingstilladelse, såfremt saltvandsindtaget suppleres med  

 ferskvand fra egen boring.
 Ved anlæg, der kombinerer brugen af saltvand og ferskvand, kræves både de  

 tilladelser, der er nævnt under åleanlæg og under indpumpningsanlæg.
 Såfremt en eller flere af ovennævnte tilladelser ikke er nødvendige, bedes  

 ligeledes indsendt dokumentation for dette.
 Samtlige nødvendige tilladelser skal foreligge, før Strukturdirektoratet  

 kan givet et projekt tilsagn om tilskud.
B.
Samtlige udgiftsposter skal dokumenteres med tilbud/overslag fra  

 leverandøren.
C.
Finansieringen af projektet skal dokumenteres.
Dette kan eventuelt  

 gøres med lånetilsagn og/eller bankbekræftelse af  

 egenkapitalens/indskudskapitalens tilstedeværelse.
D.
Der skal vedlægges en redegørelse som skitseret på side 4 i  

 ansøgningsskemaet.
12. TILSKUDSTILSAGN Strukturdirektoratet giver tilskudstilsagn til projekter to gange årligt  

 (juni og december). Et projekt kan højst deltage i to tilsagnsrunder.
13. FORANDRINGER AF GODKENDTE PROJEKTER Det er en forudsætning for ydelse af tilskud, at projektet gennemføres i  

 overensstemmelse med de forelagte planer.
 Såfremt der ønskes foretaget ændringer i et projekt, hvor der er afgivet  

 tilsagn om tilskud, skal disse forelægges Strukturdirektoratet og godkendes,  

 inden de iværksættes.
14. KONTROLFORANSTALTNINGER Ansøgere om og modtagere af tilskud skal på anmodning give  

 Strukturdirektoratet alle oplysninger og dokumenter, der er nødvendige, for  

 at godtgøre om de af Strukturdirektoratet eller Europa-Kommissionen fastsatte  

 betingelser for afgivelse af tilsagn eller udbetaling af tilskud er opfyldt.
Strukturdirektoratet kan kræve rigtigheden af de nævnte oplysninger mv.,  

 der skal danne grundlag for tilsagn om eller udbetaling af tilskud, bekræftet  

 af en registreret eller statsautoriseret revisor samt uden retskendelse mod  

 behørig legitimation foretage eftersyn af ansøgerens virksomhed og efterse  

 regnskabsbøger og forretningspapirer i det omfang, kontrollen med  

 overholdelse af de af Strukturdirektoratet og Europa-Kommissionen fastsatte  

 betingelser for tilskud gør det nødvendigt.
Strukturdirektoratet og  

 Europa-Kommissionen kan bestemme, at tilsagn om tilskud helt eller delvist  

 skal bortfalde, samt at udbetalt tilskud helt eller delvist skal  

 tilbagebetales, Opmærksomheden henledes på, at der til støttede projekter knytter sig en  

 generel tilbagebetalingsklausul, ifølge hvilken det tilskudsstøttede ikke må  

 udlejes eller sælges de første 5 år efter udbetaling af tilskuddene.
 Efter gennemførelsen af et projekt skal ansøgeren give de oplysninger, som  

 Strukturdirektoratet eller Europa-Kommissionen skønner nødvendige for at  

 vurdere projektets effekt.
15. UDBETALING AF TILSKUD Der henvises til særskilt vejledning, som af Strukturdirektoratet  

 fremsendes sammen med tilsagn om tilskud fra Strukturdirektoratet og  

 Europa-Kommissionen.
