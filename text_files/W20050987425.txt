EØS.  

 Attest E 303. Genoptagelse.
Fortolkning af 4-ugers-kravet i artikel 69, stk.  

 1,  

 litra a. 1, litra a.
Medlemmet M var berettiget til en attest E 303, selvom  

 hun  

 havde arbejdet 49 timer i 4-ugers-perioden forud for afrejsen til Frankrig.  

 Dispensation i medfør af forordningens artikel 69, stk. 2,  

  

 sidste led, for for sen hjemkomst til Danmark efter udløb af attest E 303 Den 9. september 2004 traf Arbejdsmarkedets Ankenævn afgørelse om,  

 at De ikke var berettiget til en attest E 303 under arbejdssøgning i Frankrig  

 fra den 3. november 2003 (nævnssag med j.nr. 2004-1-0012).
 Som meddelt Dem ved brev af den 21. februar 2005 har  

 Arbejdsmarkedets Ankenævn besluttet at genoptage Deres sag.
 Ankenævnet har behandlet Deres sag på møde den 10. marts 2005.
Nævnet traf denne A F G Ø R E L S E De var berettiget til en attest E 303 under arbejdssøgning i  

 Frankrig fra den 3. november 2003 til den 2. februar 2004.
 Det forhold, at De fik udbetalt feriedagpenge i attestperioden,  

 berører ikke Deres ret til at få udbetalt EØS-dagpenge for disse dage.
 Ankenævnet forlænger den frist, inden for hvilken De efter udløbet  

 af den attest E 303, De med denne afgørelse er blevet berettiget til, skulle  

 være hjemvendt til Danmark (2. februar 2004) til den 30. april 2004.
B E G R U N D E L S E Retten til en attest E 303  

 med afrejsedato den 3.november 2003 Artikel 69 i Rådets Forordning (EØF) nr. 1408/71 har til mål at  

 medvirke til at sikre arbejdskraftens frie bevægelighed i overensstemmelse  

 med  

 artikel 42 i Traktaten om Det Europæiske Fællesskab, jf. præmis 25 i  

 EF-Domstolens dom af den 21. februar 2002 i sag C-215/00,  

 Arbetsmarknadsstyrelsen  

 mod Petra Rydergård (Rydergård-dommen  refereret under afsnit 6.  

 Regler).
I medfør af artikel 69 kan De som arbejdsløs arbejdstager, uden at  

 miste retten til danske dagpenge, rejse til Frankrig (eller andre EØS-lande)  

 for at søge beskæftigelse, uden at De i denne periode behøver at stille Dem  

 til  

 rådighed for den danske Arbejdsformidling, selvom dette ifølge de danske  

 regler  

 er en betingelse for at modtage danske dagpenge, jf. præmis 17 i  

 Rydergård-dommen.
I forhold til Dem er bestemmelsen en selvstændig EU-baseret  

 undtagelse fra de danske regler, der giver Dem en rettighed, som De ellers  

 ikke  

 ville have haft i medfør af de danske regler.
For at De kan opnå denne  

 rettighed, skal betingelserne i artikel 69 være opfyldt, jf. præmis 18 i  

 Rydergård-dommen.
 Af artikel 69, stk. 1, litra a fremgår, at en helt arbejdsløs  

 arbejdstager, der opfylder de i den danske lovgivning foreskrevne betingelser  

 for ret til danske dagpenge, og som rejser til et andet EØS-land for at søge  

 beskæftigelse dér, bevarer sin ret til danske dagpenge, hvis hun har været  

 tilmeldt som arbejdssøgende og har stået til rådighed for Arbejdsformidlingen  

 i  

 Danmark i mindst 4 uger, efter at hun blev arbejdsløs (4-ugers-kravet).
Ankenævnet bemærker, at vurderingen af, hvorvidt De stod til  

 rådighed for Arbejdsformidlingen i Danmark, skal foretages på grundlag af de  

 danske regler herom.
Det skal f.eks. undersøges, om tabet af retten til  

 (supplerende)  

 dagpenge i de perioder frem til Deres afrejse, hvor De var i midlertidig  

 beskæftigelse, i henhold til dansk lovgivning udelukker, at De kunne  

 betragtes  

 som om, at De stod til rådighed for Arbejdsformidlingen, jf. præmis 26 og 27  

 i  

 Rydergård-dommen.
For som fuldtidsforsikret a-kasse-medlem at være berettiget til  

 (supplerende) dagpenge er det efter de danske regler en betingelse, at man  

 skal  

 være tilmeldt Arbejdsformidlingen.
Man skal endvidere stå til rådighed for at  

 kunne overtage et af Arbejdsformidlingen anvist fuldtidsarbejde dagen efter,  

 at  

 arbejdet er tilbudt, jf. arbejdsløshedsforsikringslovens § 57 og § 62. De var  

 som dimittend tilmeldt Arbejdsformidlingen som arbejdssøgende siden den 30.  

 december 1998. Under Deres kortvarige beskæftigelser i perioden forud for den  

 ansøgte afrejsedato, der ikke var omfattet af noget opsigelsesvarsel,  

 frameldte  

 De Dem ikke Arbejdsformidlingen, og De stod således til rådighed for at  

 overtage et af Arbejdsformidlingen anvist fuldtidsarbejde, dagen efter, at  

 det var  

 blevet tilbudt.
Under beskæftigelsen opfyldte De således forordningens  

 betingelser om at have været tilmeldt som arbejdssøgende og have stået til  

 rådighed for Arbejdsformidlingen.
 4-ugers-kravet i forordningens artikel 69, stk. 1, litra a, har  

 blandt andet til formål at gøre det muligt for myndighederne i afrejselandet  

 (i  

 dette tilfælde Danmark) at sikre sig, at arbejdstageren virkelig er  

 arbejdsløs,  

 dels at tilbyde den arbejdsløse beskæftigelse, inden han for medlemsstatens  

 regning  

 tager af sted for at søge beskæftigelse i en anden EØS-medlemsstat, jf.  

 præmis  

 30 i Rydergård-dommen.
For at dette mål kan nås, er det ikke nødvendigt at kræve, at  

 perioden på fire uger er uafbrudt.
Det er tilstrækkeligt, at De stod til  

 rådighed for Arbejdsformidlingen i en samlet periode på mindst 4 uger, efter  

 at  

 De blev arbejdsløs.
Ankenævnet skal i denne forbindelse bemærke, at det  

 henhører under de danske myndigheders kompetence, på grundlag af danske  

 regler,  

 at fastsætte det tidspunkt, der skal betragtes som arbejdsløshedens  

 begyndelse,  

 jf. præmis 31 i Rydergård-dommen.
Ankenævnet finder, at Deres arbejdsløshed begyndte, da De meldte  

 Dem ledig på Arbejdsformidlingen som dimittend den 30. december 1998. Selvom  

 De  

 i perioden frem til Deres afrejse, havde midlertidige beskæftigelser af  

 kortere  

 varighed, så var De efter nævnets opfattelse, i henhold til såvel de danske  

 regler som i henhold til forordningen, at betragte som arbejdsløs.
Forud for  

 afrejsedatoen den 3. november 2003 havde De været arbejdsløs og stået til  

 rådighed for Arbejdsformidlingen i sammenlagt 4 uger.
Ankenævnet bemærker, at beskæftigelserne i perioden forud for  

 Deres afrejse medførte en reduktion i Deres ret til dagpenge for den periode,  

 De arbejdede, men ikke i øvrigt medførte bortfald af Deres generelle  

 dagpengeret.  

 På afrejsedagen (begyndelsesdatoen for Deres attest E 303) opfyldte De  

 således  

 betingelserne for ret til danske dagpenge.
På afrejsedagen havde De nul  

 timers  

 beskæftigelse og var derfor på denne dag helt arbejdsløs.
På denne baggrund finder Ankenævnet, at De på afrejsedatoen den 3.  

 november 2003 opfyldte betingelserne i forordningens artikel 69, stk. 1,  

 litra  

 a.
Efter Ankenævnets opfattelse var De derfor berettiget til en attest E 303  

 under arbejdssøgning i Frankrig fra den 3. november 2003.
Ankenævnet har noteret sig, at De i perioden fra den 3. til den  

 22. november 2003 fik udbetalt feriedagpenge.
Nævnet finder ikke, at dette  

 skal  

 have betydning for Deres ret til EØS-dagpenge i attestperioden, idet De må  

 formodes ikke at ville have ansøgt om feriedagpenge, hvis De oprindeligt  

 havde  

 fået udstedt en attest E 303 for perioden.
 Dispensation i medfør af  

 forordningens artikel 69, stk. 2, sidste led:
Ankenævnet har noteret sig, at De først tilmeldte Dem  

 Arbejdsformidlingen i Danmark den 30. april 2004, dvs. cirka 2 måneder efter  

 udløbet af den attest-periode, De ansøgte om.
I medfør af artikel 69, stk. 2,  

 andet led i forordningen betyder det som udgangspunkt, at De ved Deres  

 tilbagevenden til Danmark havde mistet enhver ret til danske dagpenge.
I medfør af artikel 69, stk. 2, sidste led kan den kompetente  

 danske myndighed forlænge den frist, inden for hvilken, De skulle være vendt  

 tilbage til Danmark.
Ankenævnet finder, at der er grundlag for at forlænge  

 den  

 frist, inden for hvilken De skulle være hjemvendt til Danmark.
 Ankenævnet har herved lagt vægt på, at direktoratet (og dengang  

 også nævnet) oprindeligt fortolkede 4-ugers-kravet i artikel 69, stk. 1,  

 litra  

 a på en anden måde, hvilket medførte, at De ikke havde mulighed for at agere  

 som om, De var blevet vejledt i forbindelse med en udstedt attest E 303. Hvis  

 De havde fået udstedt en attest E 303 inden Deres afrejse, var De også blevet  

 vejledt om konsekvenserne af hjemvenden til Danmark efter udløbet af  

 gyldighedsperioden for Deres attest E 303 (tab af dagpengeret og reglen om  

 nyt  

 beskæftigelseskrav for genopnåelse af dagpengeret).
Ankenævnet finder, at det må have formodningen for sig, at De, på  

 baggrund af en sådan vejledning, ville være vendt til bage til Danmark (og  

 have  

 tilmeldt Dem Arbejdsformidlingen) inden attestperiodens udløb.
Nævnet finder  

 derfor, at De skal stilles som sådan, og at fristen for hjemvenden til  

 Danmark  

 og tilmelding til Arbejdsformidlingen skal forlænges til den 30. april 2004,  

 hvor De tilmeldte Dem Arbejdsformidlingen i Danmark.
*** Ankenævnet ændrer hermed Arbejdsdirektoratets afgørelse af den 30.  

 oktober 2003 og Arbejdsmarkedets Ankenævns afgørelse af den 9. september  

 2004.
 Ankenævnet har samtidigt hermed anmodet Arbejdsdirektoratet om at  

 foranledige EØS-dagpenge udbetalt til Dem for perioden den 3. november 2003  

 og  

 til og med den 2. februar 2004.
Ankenævnet har i den forbindelse lagt Deres oplysning til grund  

 om, at De ikke opnåede beskæftigelse under sit ophold i Frankrig.
Der er  

 således ikke grundlag for, at der skal ske fradrag i udbetalingen af Deres  

 EØS-dagpenge i attest-perioden.
Erstatning Hvis De mener, at De på grund af Arbejdsdirektoratets vejledning  

 og handlinger i øvrigt har lidt et tab, skal ankenævnet henvise Dem til at  

 anlægge et civilt søgsmål mod Arbejdsdirektoratet ved domstolene.
Ankenævnet henviser til   

 	  

 Artikel 69, stk. 1 og  

 stk. 2 i Rådets Forordning (EØF) nr. 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer,  

 der flytter inden for Fællesskabet,   

 	  

 Artikel 83 i Rådets Forordning  

 (EØF) nr. 574/72 af den 21. marts 1972 om regler til gennemførelse af  

 forordning (EØF) nr. 1408/71 om anvendelse af de sociale sikringsordninger på  

 arbejdstagere,  

 selvstændige erhvervsdrivende og deres familiemedlemmer, som flytter inden  

 for  

 Fællesskabet  

 (Gennemførelsesforordningen),   

 	  

 EF-Domstolens dom af den 21. februar 2002 i  

 sag C-215/00, Arbetsmarknadsstyrelsen mod Petra Rydergård, Samling af  

 Afgørelser 2002, side I-01817ff (Rydergård-dommen), og   

 	  

 § 57 og § 62 i Lov om  

 arbejdsløshedsforsikring mv., jf. lovbekendtgørelse nr. 708 af 13. august  

 2003.
På ankenævnets vegne X X Fuldmægtig De kan læse om afgørelsens faktiske og retlige grundlag på de  

 følgende sider.
 Kopi til:
X A-kasse Arbejdsdirektoratet 1. Sagsforløb Arbejdsdirektoratet fremstillede sagen på denne måde:
  Af afsnittet Betingelser for at få en attest E 303 i  

 vejledningen til ansøgningen fremgår:
    .
De skal sammenlagt have  

 været tilmeldt Arbejdsformidlingen som arbejdssøgende og have stået til  

 rådighed i mindst 4 uger, efter De sidst blev ledig (4-ugers-kravet). Ferie  

 og  

 arbejde kan ikke medregnes til 4-ugers-kravet. De har på ansøgningen om attest E 303 oplyst, at De har haft et  

 arbejdsforhold ved S Symfoniorkester den 10. oktober 2003.
Den 21. oktober 2003 meddelte vi Dem, at De ikke var berettiget  

 til en attest E 303, hvis De fastholdt den 3. november 2003 som nøjagtig  

 afrejsedato fra Danmark, da De ikke opfylder 4-ugers-kravet.
Vi bad Dem om at  

 kontakte direktoratet.
Den 25. oktober 2003 har De skriftligt klaget over direktoratets  

 krav om udsættelse af Deres afrejsedato.
Det fremgår af Deres brev bl.a., at  

 De  

 har været tilmeldt Arbejdsformidlingen som fuldt ledig og stået til rådihed  

 for  

 arbejdsmarkedet, hvorfor De står uforstående over for dette krav.
Videre fremgår det, at De som freelancemusiker ikke har faste  

 arbejdsforhold, men arbejder, når der er brug for Dem til koncerter eller  

 lignende.
Det gælder derfor om at opbygge et netværk, så koncerterne kan  

 akkumulere.
Koncerterne her og der er således et led i opbygning af et  

 netværk,  

 men ikke tale om faste arbejdsforhold.
 Det fremgår også, at De ikke synes det er rimeligt, at Deres  

 forsøg på at udvide Deres netværk og dermed Deres arbejdsmuligheder ved  

 arbejdssøgning i udlandet eventuelt skal reducere Deres arbejdsmuligheder her  

 i  

 landet.
 Endelig fremgår det, at det forekommer Dem helt forkert, hvis De  

 skulle have sagt nej til koncerter i måneden inden Deres afrejse eller  

 eventuelt skulle skubbe Deres afrejse for at opnå en måned, hvor De ingenting  

 foretager Dem, for at sikre Dem muligheden for en attest E 303.
2. Arbejdsdirektoratets  

 afgørelse Direktoratet traf den 30. oktober 2003 denne afgørelse:
 De har ikke ret til en attest E 303 under arbejdssøgning i Frankrig  

 fra den 3. november 2003.
Begrundelse Vi har ved afgørelsen lagt til grund, at De ikke opfylder  

 4-ugers-kravet på det ansøgte afrejsetidspunkt den 3. november 2003.
 Vi har ved afgørelsen lagt vægt på, at De har haft et  

 arbejdsforhold den 10. oktober.
 Vi har også lagt vægt på, at det, af afsnittet Betingelser for at  

 få en attest E 303 i vejledningen til ansøgningen fremgår:
    .
De skal sammenlagt have  

 været tilmeldt Arbejdsformidlingen som arbejdssøgende og have stået til  

 rådighed i mindst 4 uger, efter De sidst blev ledig (4-ugers-kravet). Ferie  

 og  

 arbejde kan ikke medregnes til 4-ugers-kravet. Det følger af artikel 69, stk. 1, litra a) i forordning (EØF) nr.  

 1408/71, at en betingelse for at kunne få dagpenge med til udlandet er, at  

 man  

 før sin afrejse har været tilmeldt som arbejdssøgende og har stået til  

 rådighed  

 for arbejdsformidlingen (AF) i mindst fire uger, efter at man blev  

 arbejdsløs.
 Ifølge direktoratets praksis, som fremgår af vejledning nr. 140 af  

 14. september 1999 om arbejdsløshedsforsikring i relation til EØS-landene,  

 anses en person for arbejdsløs fra det tidspunkt, hvor personen afslutter sin  

 seneste beskæftigelse.
 Direktoratet finder ikke grundlag for at dispensere fra  

 4-ugers-kravet..
3. Klagen til ankenævnet I Deres klage modtaget i Arbejdsdirektoratet den 27. november 2003  

 skrev De følgende:
Jeg har været tilmeldt arbejdsformidlingen som fuldt ledig og  

 stået til rådighed for arbejdsmarkedet, og jeg står derfor uforstående over  

 for  

 dette krav.
Min seneste faste beskæftigelse (studie) ophørte i december 1998.
I min situation som freelancemusiker har jeg ikke faste  

 arbejdsforhold, men arbejder når der er brug for mig til koncerter eller  

 lignende, det være sig i et orkester eller hos en organist, som ønsker at  

 opføre et værk med saxofon, etc.
Det gælder derfor om at opbygge et netværk,  

 så  

 koncerterne kan akkumulere.
Der er altså tale om en koncert her og der som led i opbygningen  

 af et netværk, men ikke tale om faste arbejdsforhold.
Og jeg ophører ikke med  

 at være tilmeldt arbejdsformidlingen eller stå til rådighed for  

 arbejdsmarkedet.
Det netværk, som jeg bygger op, og som gerne med tiden skulle  

 blive stort, er baseret på mine præstationer ved koncerterne og i særdeleshed  

 ved, at jeg er til rådighed for de jobs, som bliver mig tilbudt.
Jeg synes  

 derfor ikke, det er rimeligt, at mine forsøg på at udvide mit netværk og  

 dermed  

 mine arbejdsmuligheder ved arbejdsøgning i udlandet eventuelt skal reducere  

 mine arbejdsmuligheder her i landet.
Endvidere vil de kontakter jeg får i  

 Frankrig også give mig flere arbejdsmuligheder i Danmark, enten i form af  

 turnéer, værker som jeg kan uropføre eller ensembler/dirigenter som ønsker at  

 arbejde med mig.
Jeg har lagt min arbejdssøgning i udlandet i en periode, hvor jeg  

 kan se, at der ikke forekommer brug af saxofon i orkestrene eller andre  

 ensembler i mit netværk i Danmark, altså i en periode hvor jeg ikke risikerer  

 at miste jobs ved at tage væk.
Det forekommer mig derfor helt forkert, hvis  

 jeg  

 skulle have sagt nej til koncerter i måneden inden min afrejse eller  

 eventuelt  

 skal skubbe min afrejse for at opnå en måned, hvor jeg ingenting foretager  

 mig,  

 for at sikre mig muligheden for attest E 303. 4. Arbejdsdirektoratets  

 bemærkninger til klagen Arbejdsdirektoratet skrev følgende den 6. januar 2004:
 Direktoratet sender klage over afgørelse af 30. oktober 2003.
Der er ikke kommet nye oplysninger, der giver direktoratet  

 anledning til at ændre afgørelsen. 5. Nyt efter klagen På møde den 9. september 2004 traf Arbejdsmarkedets Ankenævn følgende  

 afgørelse (nævnssag nr. 2004-1-0012):
 De var ikke berettiget til en attest E 303 under arbejdssøgning i  

 Frankrig fra den 3. november 2003.
B E G R U N D E L S E Ankenævnet har lagt til grund,   

 	  

 at De ansøgte om en  

 attest E 303 med afrejsedato den 3. november 2003,   

 	  

 at De i mindst 4 uger  

 forud for den 3. november 2003 var tilmeldt Arbejdsformidlingen som fuldt  

 ledig  

 og arbejdssøgende,   

 	  

 at De den 10. oktober  

 2003 var i beskæftigelse hos Sjællands Symfoniorkester, og   

 	  

 at Arbejdsdirektoratet  

 ved brev af den 21. oktober 2003 meddelte Dem, at De tidligst ville kunne  

 rejse  

 ud af Danmark og bevare Deres ret til dagpenge, hvis De udskød Deres udrejse  

 til den 8. november 2003 (5 dage), Af artikel 69, stk. 1, litra a i Rådets Forordning (EØF) nr.  

 1408/71 fremgår, at en helt arbejdsløs arbejdstager, der opfylder de i den  

 danske lovgivning foreskrevne betingelser for ret til danske dagpenge, og som  

 rejser til et andet EØS-land for at søge beskæftigelse dér, bevarer sin ret  

 til  

 danske dagpenge, hvis han/hun har været tilmeldt som arbejdssøgende og har  

 stået til rådighed for Arbejdsformidlingen i Danmark i mindst 4 uger, efter  

 at  

 han/hun blev arbejdsløs.
Ankenævnet bemærker, at det henhører under de danske myndigheders  

 kompetence på grundlag af danske regler at fastsætte det tidspunkt, der skal  

 betragtes som arbejdsløshedens begyndelse.
Ankenævnet er enig med  

 Arbejdsdirektoratet  

 i, at De skal anses for arbejdsløs, fra det tidspunkt, hvor De afsluttede  

 Deres  

 seneste beskæftigelse.
 Da De var i beskæftigelse den 10. oktober 2003 begyndte Deres  

 arbejdsløshed den 11. oktober 2003. Den i forordningens artikel 69, stk. 1,  

 litra a nævnte 4-ugers-frist udløb den 7. november 2003, hvorfor De først var  

 berettiget  

 til en attest E 303 med afrejsedato den 8. november 2003.
 De har i Deres klage anført, at det forekommer helt forkert, at De  

 skulle have sagt nej til koncert-jobs i måneden inden Deres afrejse eller  

 have udskudt  

 Deres afrejse for at sikre Dem ret til en attest E 303.
 4-ugers-fristen i forordningens artikel 69, stk. 1, litra a, har  

 blandt andet til formål at gøre det muligt for myndighederne i afrejselandet  

 (i  

 dette tilfælde Danmark) at sikre sig, at arbejdstageren virkelig er  

 arbejdsløs,  

 dels at tilbyde den arbejdsløse beskæftigelse, inden han/hun for  

 medlemsstatens  

 regning tager af sted for at søge beskæftigelse i en anden medlemsstat.
I medfør af artikel 69 kan De som arbejdsløs arbejdstager, uden at  

 miste retten til danske dagpenge, rejse til Frankrig (eller andre EØS-lande)  

 for at søge beskæftigelse, uden at De i denne periode behøver at stille Dem  

 til  

 rådighed for den danske arbejdsformidling, selvom dette ifølge de danske  

 regler  

 er en betingelse for at modtage danske dagpenge.
I forhold til Dem er  

 bestemmelsen  

 en selvstændig EU-baseret undtagelse fra de danske regler, der giver Dem en  

 rettighed, som De ellers ikke ville have haft i medfør af de danske regler.  

 For  

 at De kan opnå denne rettighed, skal betingelserne i artikel 69 imidlertid  

 være  

 opfyldt.
Af artikel 69, stk. 1 fremgår, at retten til at tage danske  

 dagpenge med sig til andre EØS-lande kun tilkommer arbejdstagere, der har  

 været  

  

 helt  

  

 arbejdsløse i hele den i artikel  

 69, stk. 1, litra a nævnte 4-ugers-frist.
På den ansøgte afrejsedato den 3.  

 november 2003 opfyldte De ikke betingelsen om at have været helt arbejdsløs i  

 mindst 4 uger, idet De havde været i beskæftigelse den 10. oktober 2003. De  

 var  

 derfor ikke berettiget til at få udstedt en attest E 303 fra og med den 3.  

 november 2003.
Ifølge artikel 69, stk. 1, litra a, 2. punktum, kan de danske  

 myndigheder give samtykke til, at den arbejdsløse rejser inden udløbet af  

 4-ugers-fristen nævnt i artikel 69, stk. 1, litra a.
Efter sin praksis har  

 Ankenævnet dispenseret fra 4-ugers-fristen, i tilfælde, hvor et medlem er  

 flyttet med sin ægtefælle eller samlever i forbindelse med dennes overtagelse  

 af varigt arbejde i et andet EØS-land.
Ankenævnet finder i denne sag ikke  

 noget  

 grundlag for at dispensere fra 4-ugers-fristen.
 Ankenævnet henviser til artikel 69, stk. 1, litra a i Rådets  

 Forordning (EØF) nr. 1408/71 om anvendelse af de sociale sikringsordninger på  

 arbejdstagere,  

 selvstændige erhvervsdrivende og deres familiemedlemmer, der flytter inden  

 for  

 Fællesskabet.
Ankenævnet tiltræder således direktoratets afgørelse af 30.  

 oktober 2003. Ved brev af den 21. februar 2005 meddelte sekretariatet for  

 Arbejdsmarkedets Ankenævn Dem, at nævnet i sager vedrørende attest E 303  

 efterfølgende har ændret praksis og på den baggrund ad egen drift havde  

 besluttet at genoptage Deres sag.
 Den 22. februar 2005 har Arbejdsformidlingen til nævnssekretariatet  

 oplyst, at De (der havde været tilmeldt Arbejdsformidlingen som fuldt ledig  

 siden den 30. december 1998) den 2. december 2003 afmeldte Dem  

 Arbejdsformidlingen  

 (ingen forklaringstekst i systemet), og at De tilmeldte sig  

 Arbejdsformidlingen  

 igen den 30. april 2004.
Sekretariatet har den 21. og 22. februar 2005 kontaktet Deres  

 a-kasse for at få oplyst yderligere om forløbet i Deres sag.
Kassen har  

 tilsendt nævnssekretariatet yderligere materiale.
 Af Deres dagpengekort fremgår, at De i 4-ugers-perioden forud for  

 den ansøgte afrejsedato den 3. november 2003 var beskæftiget 35 timer ved S  

 Symfoniorkester, 3 timer i H-by Kirke, 3 timer i O-by Kirke og 8 timer med en  

 CD-indspilning  i alt 49 timer.
 De var ifølge dagpengekortet ikke i beskæftigelse den 3. november  

 2003 og modtog feriedagpenge fra den 3. november og til og med den 20.  

 november  

 2003.
 Det fremgår endvidere, at De ved ansøgning dateret den 27. oktober  

 2003 ansøgte om feriedagpenge.
Kassen har endvidere oplyst, at De rejste til Frankrig fra 3. november  

 2003. De afmeldte Dem a-kassen den 1. december 2003. De meddelte kassen om  

 Deres flytning til Frankrig.
De var herefter i Frankrig frem til den 29.  

 april  

 2004 og den 30. april gentilmeldte De Dem Arbejdsformidlingen og orienterede  

 kassen om Deres hjemkomst.
 Af et notat fra kassen fremgår, at De fik afslag på en attest E  

 303 fra Arbejdsdirektoratet 2 dage inden De skulle af sted, at De  

  

 ville  

  

 af sted til Frankrig og havde købt  

 flybillet til Frankrig med afrejse den 3. november 2003 og havde fundet et  

 sted  

 at bo i Paris.
 Den 23. februar 2005 har De til nævnssekretariatet oplyst, at De, efter at  

 det stod Dem klart, at  

 De ikke kunne komme af sted på en attest E 303 den 3. november 2003, fik det  

 råd fra a-kassen, at De kunne tage ferie med feriedagpenge for på den måde at  

 få lidt penge med til Frankrig.
Efter udløbet  

 af Deres ferie tilmeldte De Dem Arbejdsformidlingen i Frankrig og var  

 tilmeldt  

 i hele den periode, De opholdt Dem i Frankrig.
De oplyste, at De ikke opnåede  

 beskæftigelse  

 i Frankrig på noget tidspunkt i perioden, men at De fik skabt Dem et godt  

 netværk under opholdet.
De oplyste, at hun lånte penge for at klare opholdet  

 økonomisk.
 Den 28.  

 februar 2005 har sekretariatet fra Dem modtaget dokumentation for, at De den  

 25. november 2003 blev tilmeldt den franske arbejdsformidling (ANPE og  

 ASSEDIC). Der foreligger også et brev fra den franske arbejdsformidling  

 dateret  

 den 4. maj 2004, hvoraf det fremgår, at arbejdsformidlingen bekræfter at have  

 modtaget Deres oplysning om, at De skiftede bopæl.
6. Regler Rådets forordning (EØF) nr.  

 1408/71 af den 14. juni 1971 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer, der  

 flytter inden for Fællesskabet KAPITEL 6 ARBEJDSLØSHED Afdeling 2 Arbejdsløse, der rejser til en anden medlemsstat end den kompetente  

 stat Artikel 69 Betingelser og grænser for bevarelse af ret til ydelser 1.  

 	  

 En helt arbejdsløs  

 arbejdstager eller selvstændig erhvervsdrivende, der opfylder de i en  

 medlemsstats lovgivning foreskrevne betingelser for ret til ydelser, og som  

 rejser til en eller flere andre medlemsstater for at søge beskæftigelse dér,  

 bevarer sin ret til disse ydelser under følgende betingelser og inden for  

 følgende  

 grænser:
a)  

 	  

 han skal før sin afrejse  

  

 have været tilmeldt som arbejdssøgende og have stået til  

 rådighed for arbejdsformidlingen i den kompetente stat i mindst fire uger,  

 efter at han blev arbejdsløs.
Det kompetente arbejdsformidlingskontor eller  

 den  

 kompetente institution kan dog give samtykke til, at han rejser inden udløbet  

 af denne frist  

  

 ; b)  

 	  

 han  

 skal tilmelde sig som arbejdssøgende ved arbejdsformidlingen i hver af de  

 medlemsstater, han rejser til, og underkaste sig den dér bestående kontrol;  

 denne betingelse anses for opfyldt for tidsrummet forud for tilmeldingen,  

 såfremt denne sker inden syv dage efter det tidspunkt, da den pågældende er  

 ophørt med at stå til rådighed for arbejdsformidlingen i den stat, han har  

 forladt; i undtagelsestilfælde kan det kompetente arbejdsformidlingskontor  

 eller  

 den kompetente institution forlænge denne frist; c)  

 	  

 retten  

 til ydelser bevares i et tidsrum af højst tre måneder, regnet fra det  

 tidspunkt, da den pågældende er ophørt med at stå til rådighed for  

 arbejdsformidlingen  

 i den stat, han har forladt, dog således at det samlede tidsrum, for hvilket  

 der tilkendes ydelser, ikke kan overstige det tidsrum, for hvilket den  

 pågældende har ret til ydelser i medfør af den nævnte stats lovgivning; hvor  

 det drejer sig om en sæsonarbejder, er dette tidsrum yderligere begrænset til  

 den resterende del af den sæson, for hvilken han er ansat.
 2.  

 	  

 Såfremt den pågældende  

 vender tilbage til den kompetente stat inden udløbet af den periode, i  

 hvilken  

 han efter bestemmelserne i stk. 1, litra c), har ret til ydelser, er han  

 fortsat  

 berettiget til ydelser efter denne stats lovgivning; såfremt han ikke vender  

 tilbage til den kompetente stat inden udløbet af nævnte periode, mister han  

 enhver ret til ydelser efter denne stats lovgivning; i undtagelsestilfælde  

 kan  

 det kompetente arbejdsformidlingskontor eller den kompetente institution  

 forlænge denne frist.
Forordning (EØF) nr. 574/72  

 af den 21. marts 1972 om regler til gennemførelse af forordning (EØF) nr.  

 1408/71 om anvendelse af de sociale sikringsordninger på arbejdstagere,  

 selvstændige  

 erhvervsdrivende og deres familiemedlemmer, som flytter inden for  

 Fællesskabet KAPITEL 6 YDELSER VED ARBEJDSLØSHED Gennemførelse af forordningens artikel 69 Artikel 83 Betingelser og grænser for bevarelse af ret til ydelser, når den  

 arbejdsløse rejser til en anden medlemsstat 1.  

 	  

 For at bevare sin ret  

 til ydelser skal den i forordningens artikel 69, stk. 1, omhandlede  

 arbejdsløse  

 for institutionen på det sted, hvortil han er rejst, fremlægge en attest,  

 hvorved den kompetente institution bekræfter, at den pågældende fortsat har  

 ret  

 til ydelser på de i stk. 1, litra b), i den nævnte artikel fastsatte vilkår.  

 Den kompetente institution skal i denne attest navnlig angive:
a)  

 	  

 størrelsen af den  

 ydelse, der efter den kompetente stats lovgivning skal udbetales den  

 arbejdsløse b)  

 	  

 det tidspunkt, hvorfra  

 den arbejdsløse er ophørt med at stå til rådighed for arbejdsformidlingen i  

 den  

 kompetente stat c)  

 	  

 den frist, der er  

 indrømmet efter forordningens artikel 69, stk. 1, litra b), for tilmelding  

 som  

 arbejdssøgende i den medlemsstat, hvortil den arbejdsløse er rejst d)  

 	  

 det længste tidsrum,  

 hvori retten til ydelser kan bevares efter forordningens artikel 69, stk. 1,  

 litra c) e)  

 	  

 forhold, der kan ændre  

 retten til ydelser.
 2.  

 	  

 En arbejdsløs, der  

 agter at rejse til en anden medlemsstat for at søge beskæftigelse der, skal  

 før  

 sin afrejse anmode om at få udstedt den i stk. 1 omhandlede attest.  

 Fremlægger  

 den arbejdsløse ikke nævnte attest, retter institutionen på det sted, hvortil  

 han er rejst, henvendelse til den kompetente institution for at fremskaffe  

 den.  

 Arbejdsformidlingen i den kompetente stat skal sikre sig, at den arbejdsløse  

 er  

 underrettet om de forpligtelser, der påhviler ham i medfør af forordningens  

 artikel 69 og denne artikel.
3.  

 	  

[ ] EF-Domstolens dom af den 21. februar 2002 i sag C-215/00,  

 Arbetsmarknadsstyrelsen  

 mod Petra Rydergård, Samling af Afgørelser 2002, side I-01817ff:
Sagen handlede om fortolkningen af 4-ugers-kravet i artikel 69,  

 stk. 1, litra a.
Uddrag af dommen:
 17.  

 	  

 Det bemærkes, at efter  

 artikel 69 i forordning nr. 1408/71 kan en arbejdsløs arbejdstager uden at  

 miste retten til ydelser ved arbejdsløshed i den kompetente stat i en bestemt  

 periode rejse til en anden medlemsstat for at søge beskæftigelse, uden at han  

 behøver at stille sig til rådighed for arbejdsformidlingen i den kompetente  

 stat, selv om en forpligtelse hertil måtte være fastsat i den nationale  

 lovgivning (dom af 19.6.1980, forenede sager 41/79, 121/79 og 796/79, Testa  

 m.fl., Sml. s. 1979, præmis 4).
18.  

 	  

 Denne bestemmelse er  

 ikke blot en foranstaltning til samordning af de nationale regler vedrørende  

 social sikring.
I forhold til den arbejdstager, der benytter sig af den, er  

 bestemmelsen en selvstændig undtagelse fra den interne rets regler, og den  

 skal  

 fortolkes ensartet i alle medlemsstaterne, uanset hvordan de nationale  

 lovgivninger om bevarelse eller fortabelse af retten til ydelser ved  

 arbejdsløshed er indrettet (Testa-dommen, præmis 5).
 19.  

 	  

 Det følger heraf, at de  

 betingelser, der er fastsat i artikel 69, stk. 1, i forordning nr. 1408/71,  

 skal forstås som udtømmende, og at det ikke er tilladt for medlemsstaternes  

 kompetente myndigheder at fastsætte yderligere betingelser.
 20.  

 	  

 Denne konstatering  

 betyder imidlertid ikke, at det er ufornødent at henholde sig enten til den  

 nationale ret i den medlemsstat, som den arbejdsløse forlader, eller til den  

 nationale ret i den medlemsstat, som han rejser til, med henblik på at  

 efterprøve, om visse af de betingelser, der er fastsat i denne bestemmelse,  

 er  

 opfyldt.
 21.  

 	  

 Dette er bl.a.  

 tilfældet for så vidt angår den betingelse, der er fastsat i artikel 69, stk.  

 1, litra b), i forordning nr. 1408/71, hvorefter arbejdstageren skal  

 underkaste  

 sig arbejdsformidlingens kontrol i den medlemsstat, han rejser til.
 22.  

 	  

 Det samme gør sig  

 gældende med hensyn til den betingelse, der er fastsat i artikel 69, stk. 1,  

 litra c), i forordning nr. 1408/71, hvorefter det samlede tidsrum, for  

 hvilket  

 der tilkendes ydelser, ikke kan overstige det tidsrum, for hvilket  

 arbejdstageren har ret til ydelserne i henhold til lovgivningen i den  

 medlemsstat, som han har forladt.
23.  

 	  

 Efterprøvelsen af disse  

 betingelser forudsætter nødvendigvis anvendelsen af dels lovbestemmelser i  

 den  

 medlemsstat, som arbejdstageren rejser til, der regulerer  

 arbejdsformidlingernes  

 kontrol med de arbejdsløse, og dels lovbestemmelser i den medlemsstat, som  

 den  

 arbejdsløse har forladt, der regulerer varigheden af tidsrummet for hvilket,  

 der kan tilkendes ydelser ved arbejdsløshed.
Disse bestemmelser kan være  

 forskellige  

 fra medlemsstat til medlemsstat uden for så vidt at være til hinder for en  

 ensartet anvendelse af artikel 69 i forordning nr. 1408/71.
 24.  

 	  

 Forordningens artikel  

 69, stk. 1, litra a), hvorefter arbejdstageren skal have været tilmeldt som  

 arbejdssøgende og have stået til rådighed for arbejdsformidlingen i den  

 kompetente stat i mindst fire uger, efter at han blev arbejdsløs, skal ses i  

 denne sammenhæng.
 25.  

 	  

 Den ensartede  

 anvendelse af denne bestemmelse i alle medlemsstaterne - der gør det muligt  

 at  

 nå bestemmelsens mål, som består i at medvirke til at sikre arbejdskraftens  

 frie bevægelighed i overensstemmelse med artikel 42 EF - kræver ikke, at  

 proceduren i forbindelse med tilmeldelse af en arbejdstager som  

 arbejdssøgende  

 og spørgsmålet om, på hvilke betingelser han skal anses for at have stået til  

 rådighed for arbejdsformidlingen i den kompetente stat, er reguleret på en  

 ensartet måde i alle medlemsstaterne.
26.  

 	  

 Det følger heraf, at  

 vurderingen af spørgsmålet om, hvorvidt en person har stået til rådighed for  

 arbejdsformidlingen i den kompetente medlemsstat, skal foretages ifølge denne  

 stats relevante bestemmelser.
I hovedsagen skal den forelæggende ret bl.a.  

 undersøge, om tabet af retten til dagpenge i den periode, hvor den pågældende  

 oppebærer midlertidig forældreydelse, i henhold til svensk lovgivning  

 udelukker, at den pågældende arbejdstager i den periode kan betragtes, som om  

 han står til rådighed for arbejdsformidlingen i den kompetente stat.
 27.  

 	  

 Det første spørgsmål  

 skal derfor besvares med, at bedømmelsen af, på hvilke betingelser en person  

 kan anses for at have stået til rådighed for arbejdsformidlingen i den  

 kompetente stat i den forstand, hvori udtrykket er anvendt i artikel 69, stk.  

 1, litra a), i forordning nr. 1408/71, skal foretages på grundlag af national  

 ret i denne stat.
Det andet spørgsmål 28.  

 	  

 Som fastslået i præmis  

 19 i denne dom er artikel 69 i forordning nr. 1408/71 i forhold til de  

 arbejdstagere, der benytter sig af bestemmelsen, en selvstændig undtagelse  

 fra  

 national ret, der skal fortolkes ensartet, og de betingelser, der er fastsat  

 for anvendelse af denne undtagelse, skal anses for at være udtømmende.
 29.  

 	  

 Artikel 69, stk. 1,  

 litra a), i forordning nr. 1408/71 fastsætter imidlertid alene en periode på  

 mindst fire uger, efter at arbejdstageren blev arbejdsløs, hvori han skal stå  

 til rådighed for arbejdsformidlingen i den kompetente stat.
 30.  

 	  

 Denne betingelse har  

 bl.a. til formål at gøre det muligt for myndighederne i den første stat dels  

 at  

 sikre sig, at arbejdstageren virkelig er arbejdsløs, dels at tilbyde ham  

 beskæftigelse, før han for medlemsstatens regning tager af sted for at søge  

 beskæftigelse i en anden medlemsstat.
31.  

 	  

 For at dette mål kan  

 nås er det ikke nødvendigt at kræve, at perioden på fire uger er uafbrudt.  

 Det  

 er derimod tilstrækkeligt, at den arbejdssøgende har stået til rådighed for  

 arbejdsformidlingen i den kompetente stat i en samlet periode på mindst fire  

 uger, efter han er blevet arbejdsløs.
Det henhører under de nationale  

 myndigheder i hvert tilfælde på grundlag af national ret at fastsætte det  

 tidspunkt, der skal betragtes som arbejdsløshedens begyndelse, og at sikre  

 sig,  

 at denne varighed er nået, idet de bl.a. skal tage højde for det svar, der  

 blev  

 givet på det første spørgsmål (dvs. ved anvendelse af national ret  

 (Ankenævnets  

 tilføjelse)).
 32.  

 	  

 Det andet spørgsmål  

 skal derfor besvares med, at artikel 69, stk. 1, litra a), i forordning nr.  

 1408/71 skal fortolkes således, at en arbejdssøgende for at kunne bevare  

 retten  

 til ydelser ved arbejdsløshed, som omhandlet i denne bestemmelse, skal have  

 stået til rådighed for den kompetente stats arbejdsformidling i en samlet  

 periode på mindst fire uger, efter at han blev arbejdsløs, uanset om denne  

 periode har været afbrudt.
[ ] På grundlag af disse præmisser kender DOMSTOLEN (Femte Afdeling) vedrørende de spørgsmål, der er forelagt af Regeringsrätten ved  

 kendelse af 3. maj 2000, for ret:
 1)  

 	  

 Bedømmelsen af, på  

 hvilke betingelser en person kan anses for at have stået til rådighed for  

 arbejdsformidlingen i den kompetente stat i den forstand, hvori udtrykket er  

 anvendt i artikel 69, stk. 1, litra a), i Rådets forordning (EØF) nr. 1408/71  

 af 14. juni 1971 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer, der  

 flytter inden for Fællesskabet, som ændret og ajourført ved Rådets forordning  

 (EF) nr. 118/97 af 2. december 1996, skal foretages på grundlag af national  

 ret  

 i denne stat.
 2)  

 	  

 Artikel 69, stk. 1,  

 litra a), i forordning nr. 1408/71, som ændret og ajourført ved forordning  

 nr.  

 118/97, skal fortolkes således, at en arbejdssøgende for at kunne bevare  

 retten  

 til ydelser ved arbejdsløshed, som omhandlet i denne bestemmelse, skal have  

 stået til rådighed for den kompetente stats arbejdsformidling i en samlet  

 periode på mindst fire uger, efter at han blev arbejdsløs, uanset om denne  

 periode har været afbrudt.
 Lov om  

 arbejdsløshedsforsikring mv., jf. lovbekendtgørelse nr. 708 af 13. august  

 2003:
§ 57.  

  

 Dagpenge kan kun udbetales til et medlem, som er  

 ledigt, jf. dog kapitel 11 b.
Dagpenge kan ikke udbetales for  

 ledighedsperioder, hvor medlemmet er berettiget til en dagpengegodtgørelse  

 fra  

 arbejdsgiveren, jf. § 84, medmindre andet følger af regler fastsat af  

 direktøren for Arbejdsdirektoratet i medfør af § 84, stk. 11.
Stk. 2.  

  

[ ] Stk. 3.  

  

[ ] Stk. 4.  

  

 Udbetaling af dagpenge kan kun finde sted,  

 hvis den ledige er tilmeldt Arbejdsformidlingen som arbejdssøgende.  

 Tilmelding  

 skal ske, når ledigheden indtræder, og den ledige skal opretholde kontakten  

 med  

 Arbejdsformidlingen i hele ledighedsperioden.
 Stk. 5.  

  

 Direktøren for Arbejdsdirektoratet fastsætter  

 efter forhandling med Beskæftigelsesrådet nærmere regler om de  

 dagpengemæssige  

 konsekvenser af manglende kontakt til Arbejdsformidlingen, samt i hvilke  

 tilfælde manglende tilmelding ikke skal have dagpengemæssige konsekvenser.
Stk. 6.  

  

[ ] § 62.  

  

 Der kan kun udbetales dagpenge til et medlem,  

 som står til rådighed for arbejdsmarkedet.
Det er en betingelse for at være  

 til  

 rådighed, at medlemmet 1)   er aktivt arbejdssøgende, 2)   kan og vil overtage arbejde med dags varsel, 3)   kan og vil deltage i kontaktforløb og tilbud efter lov  

 om en aktiv beskæftigelsesindsats, og 4)   giver arbejdsformidlingen de oplysninger, som er  

 nødvendige for, at medlemmet kan formidles arbejde og gives tilbud efter lov  

 om  

 en aktiv beskæftigelsesindsats.
Stk. 2.  

  

 Dagpenge må ikke udbetales til et medlem, 1)   som er sygt eller i øvrigt ude af stand til at påtage  

 sig arbejde af normalt omfang, 2)  som aftjener værnepligt eller unddrager sig denne, 3)  som ved domstols- eller administrativ afgørelse er  

 berøvet sin frihed, eller som unddrager sig frihedsberøvelse, 4)som forsørges på institution, eller 5)   som af anden grund ikke står til rådighed for  

 arbejdsmarkedet.
Stk. 3.  

  

 Direktøren for Arbejdsdirektoratet fastsætter  

 efter forhandling med Beskæftigelsesrådet nærmere regler for anvendelsen af  

 bestemmelserne i stk. 1 og 2. Der kan herunder fastsættes nærmere  

 bestemmelser om 1)   de betingelser, et medlem skal opfylde for at kunne  

 anses for at stå til rådighed for arbejdsmarkedet, 2)   medlemmets kontakt med arbejdsløshedskassen,  

 arbejdsformidlingen og andre aktører i forbindelse med den aktive  

 beskæftigelsespolitik, samt 3)   tab af dagpengeret som følge af manglende rådighed og  

 generhvervelse af dagpengeret.
