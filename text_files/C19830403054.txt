Den hidtidige ordning, hvorefter måloplysninger m.v. har kunnet leveres af en kontaktperson (tillidsmand) i matrikeldirektoratet, ophører fra 1. oktober 1983.
Rekvisitioner på måloplysninger m.v. som hidtil er blevet ekspederet af tillidsmændene vil fremtidig blive ekspederet af en nyoprettet gruppe (måloplysningsgruppen). Måloplysninger som hidtil har været rekvireret i matrikelarkivet vil ligeledes fra 1. oktober 1983 blive ekspederet af måloplysningsgruppen.
Gruppen består af 6 personer med matrikelkontrollør Kirsten Hougaard Larsen som leder.
Oplysningerne kan bestilles skriftligt eller telefonisk.
Af hensyn til tilrettelæggelsen af arbejdet i måloplysningsgruppen, bør bestillingerne så vidt muligt afgives skriftligt.
Bestillingen bedes defineret så klart som muligt, og indeholde oplysning om, til hvilket formål oplysningerne skal anvendes, på hvilket materiale kopien ønskes leveret og den matrikulære betegnelse.
For så vidt angår måloplysninger bør bestillingen vedlægges en kopi af matrikelkortet, hvorpå de skel der ønskes mål til er fremhævet og evt. journalnumre oplyses.
Ved bestilling af matrikelkortkopier over et større område vedlægges et oversigtskort, hvorpå området er indtegnet.
Det vil iøvrigt være en lettelse hvis der kan gives referencer til området, f.eks. ejerlavskode, opmålingsdistriktsnummer og kortbladsbetegnelse.
Betaling for rekvirerede oplysninger sker efter gældende betalingsbekendtgørelse (bkg. 35/1983).
Ekspedition af oplysninger fra matrikeldirektoratet vil herefter ske således:
Tlf. 01-83 77 33 lokal 343 Ved blandede telefoniske rekvisitioner rettes henvendelse til måloplysningsgruppen.
Skriftlige rekvisitioner stiles til matrikeldirektoratet uden angivelse af underafdeling.
Kopier af sønderjyske arkivalier rekvireres på de sønderjyske amtslandinspektørkontorer.
