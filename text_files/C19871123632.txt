 Justitsministeriet har modtaget oplysninger om et antal tilfælde, hvor der  

 på bil til sættevogn er sket brud i den forskydelige ramme af fabrikat VBG,  

 type 12-100. Årsagen hertil er ifølge en rapport fra TI/Industriel  

 Metallurgi, at der opstår udmattelseskorrossion i svejsningerne på de seks  

 klodser, der fastholder den forskydelige overramme til underrammen.
 De omhandlede forskydelige rammer er fremstillet i perioden 4. kvartal  

 1978 til 3. kvartal 1980.
VBG's forskydelige rammer kan identificeres ved, at de har lodrette  

 låsebolte.
De fejlbehæftede rammer kan derudover identificeres ved, at  

 forbindelsesakslen mellem låseboltene er rund, medens den på senere udgaver  

 hvor holdeklodserne er fastboltede i stedet for svejste er sekskantet.
VBG har efter anmodning fra Justitsministeriet udviklet en metode til  

 ombygning af de omhandlede rammer, se bilag.
Ombygningen består i tilføjelse  

 af to L-profiler, der langs de udvendige kanter fastholder overrammen til  

 underrammen eller chassisets hjælperamme.
De tilføjede profiler har  

 tilstrækkelig styrke til alene at fastholde overrammen til underrammen.
 Ombygningen skal ske snarest, og en bil til sættevogn må ikke godkendes af  

 Statens Bilinspektion med de omhandlede forskydelige rammer, førend den viste  

 ombygning er udført.
 P.M.V.
 E.B.
Ib Rasmussen VIGTIG INFORMATION :
Der er indtruffet et antal tilfælde med korrosionsbrud på en tidlig  

 udførelse af VBGs underramme 12-100. Det er de svejsede klodser, som holder  

 den flytbare overdel sammen med underdelen, der i disse tilfælde har været  

 angrebet, og som efter længere tid har løsnet sig ved store opadgående  

 belastninger i drejeskamlen.
Denne udgave af underrammer skal derfor  

 kompletteres med en forstærkning for at forhindre at brud og adskillelse  

 opstår.
Det aktuelle produkt er produceret frem til 1980, og kan enklest  

 identificeres på den RUNDE tværgående løftearm, som ved vridning med  

 håndtaget, løfter de to vertikale låsebolte.
Det nuværende produkt med  

 sekskantaksel berøres ikke af denne foranstaltning.
Forstærkningen udføres med to vinkeljern, som svejses på begge sider af  

 overrammen, midt ud for drejeskamlens fod.
Vinkeljernet skal gribe under  

 underrammens glideplader, og eventuelt også under bilens hjælperamme (Se  

 vedlagte skitse).
Vinkeljernet skal være af dimension 60 x 40 x 8 mm., og skal være 500 mm  

 langt.
Materialekvaliteten skal mindst modsvare ST 44-2, SS1412.
 Vinkeljernet kan leveres af VB 6 på varenr. 12-197.
 Vinkeljernet svejses ifølge skitsen i hele dens længde med svejseelektrode  

 OK 48.00 eller modsvarende.
 Arbejdet skal udføres af kvalificeret personel, med høj fagmæssig viden.
