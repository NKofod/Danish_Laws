 I henhold til § 1, stk. 4, i lov nr. 84 af 8. marts 1978 om  

 Forskningscentret ved Hørsholm har undervisningsministeriet den 13. marts  

 1980 godkendt følgende:
Vedtægter for Forskningscentret ved Hørsholm Oprettelse § 1.  Institutionens navn er Forskningscentret ved  

 Hørsholm, i det følgende kaldet Forskningscentret.
 Stk. 2.  Forskningscentret er en selvejende institution,  

 jfr. lov nr. 84 af 8. marts 1978.
 Stk. 3.  Forskningscentrets hjemsted er Birkerød  

 kommune.
Formål og virksomhed § 2.  Med det formål at fremme den tekniske og  

 erhvervsmæssige udvikling og dennes gavnlige indflydelse på levevilkårene kan  

 Forskningscentret ved Hørsholm udleje arealer og bygninger på arealerne til  

 offentlige og private institutioner, organisationer og virksomheder til  

 forskning og udvikling eller formidling af resultater heraf og i forbindelse  

 hermed en begrænset produktion.
Arealer til rådighed § 3.  Forskningscentrets virksomhed drives på de  

 arealer i Birkerød kommune, der ved tillæg til partiel byplanvedtægt nr. 7,  

 godkendt af boligministeriet den 22. januar 1968 er udlagt til  

 forskningscenterformål, og som i henhold til lov nr. 84 af 8. marts 1978 er  

 overdraget til Forskningscentret, eller som senere måtte blive overdraget  

 dette.
Bestyrelse § 4.  Forskningscentret ledes af en bestyrelse på 5-7  

 medlemmer.
Formand og næstformand samt øvrige bestyrelsesmedlemmer beskikkes  

 af undervisningsministeren.
 Stk. 2.  Undervisningsministeren udpeger bestyrelsens  

 medlemmer efter samråd med:
Akademiet for de Tekniske Videnskaber, Arbejderbevægelsens Erhvervsråd, Industrirådet, Planlægningsrådet for Forskningen, Statens teknisk-videnskabelige Forskningsråd og Teknologirådet.
 Endvidere gives der den siddende bestyrelse lejlighed til at fremkomme med  

 en udtalelse.
 Stk. 3.  Forskningscentrets lejere kan udpege en  

 repræsentant, der uden stemmeret kan deltage i bestyrelsens møder.
Stk. 4.  Bestyrelsens medlemmer beskikkes for en periode  

 af 3 år.
Genbeskikkelse kan normalt kun finde sted een gang.
Ingen, der er  

 fyldt 70 år, kan beskikkes eller genbeskikkes.
 Stk. 5.  Bestyrelsen fastsætter selv sin  

 forretningsorden.
 Stk. 6.  Hvervet som medlem af bestyrelsen er ulønnet.
Regler for bestyrelsens virke § 5.  Bestyrelsen afholder mindst 2 møder årligt.  

 Yderligere møder afholdes, når behandlingen af sager gør det nødvendigt, og i  

 øvrigt når formanden finder dette hensigtsmæssigt, eller når 2  

 bestyrelsesmedlemmer fremsætter krav derom.
 Stk. 2.  Bestyrelsens forhandlinger refereres i en  

 Forhandlingsprotokol.
 § 6.  Bestyrelsen er beslutningsdygtig, når mindst  

 halvdelen af medlemmerne er til stede.
Stk. 2.  Afgørelser træffes ved simpel stemmeflerhed.  

 Til beslutning om køb, salg eller pantsætning af fast ejendom, optagelse af  

 lån, Forskningscentrets nedlæggelse og om ændring af vedtægterne kræves dog,  

 at mindst 2/3 af samtlige bestyrelsesmedlemmer stemmer for.
Hvor afgørelse  

 træffes ved simpel stemmeflerhed, er formandens stemme afgørende i tilfælde  

 af stemmelighed.
 § 7.  For bestyrelsens medlemmer gælder dansk rets  

 almindelige erstatningsregler, men medlemmerne hæfter i øvrigt ikke  

 personligt for Forskningscentrets økonomiske forpligtelser.
 Stk. 2.  Et bestyrelsesmedlem kan ikke deltage i  

 behandlingen af sager, i hvis udfald den pågældende har en personlig eller  

 økonomisk interesse, eller hvor den pågældende er knyttet til sagens parter  

 ved ægteskab eller tilsvarende samlivsforhold, ved slægtskab eller svogerskab  

 i ret op- eller nedstigende linie eller i sidelinien så nært som søskende.
 § 8.  Deltagere i bestyrelsesmøder har tavshedspligt,  

 hvor det efter sagens natur er påkrævet.
Personale § 9.  Bestyrelsen ansætter en daglig leder, der med  

 ansvar over for bestyrelsen forestår Forskningscentrets daglige drift.
 Stk. 2.  Bestyrelsen antager efter indstilling fra den  

 daglige leder det til Forskningscentrets administration nødvendige øvrige  

 personale.
Stk. 3.  Det ansatte personale aflønnes efter de for  

 statens personale gældende regler.
Den daglige leders lønvilkår skal  

 godkendes af undervisningsministeriet.
Tegningsregler § 10.  Forskningscentret forpligtes ved retshandler,  

 som på Forskningscentrets vegne indgås af den samlede bestyrelse.  

 Forskningscentret tegnes endvidere af formanden - eller ved dennes forfald  

 næstformanden - i forening med den daglige leder.
 Stk. 2.  Den daglige leder varetager under ansvar over  

 for bestyrelsen og efter dennes eventuelle retningslinier den daglige  

 administrative og økonomiske ledelse af Forskningscentret.
Byggemodning, byggeri og fællesanlæg § 11.  Forskningscentret kan foretage almindelig  

 byggemodning af arealerne.
Forskningscentret kan endvidere på arealerne  

 opføre bygninger med henblik på udlejning, og kan etablere fællesanlæg og  

 fællesfaciliteter.
Retningslinjer for udlejningen § 12.  Bestyrelsen udarbejder generelle retningslinjer  

 for udlejning af grunde og bygninger, herunder principperne for  

 lejefastsættelsen, og for lejernes benyttelse af fællesanlæg og  

 fællesfaciliteter.
 Stk. 2.  Retningslinjerne skal indeholde regler om  

 ejendomsforholdene for bygninger og anlæg, som lejerne opfører for egen  

 regning på grunde udlejet af Forskningscentret.
 Stk. 3.  Retningslinjerne skal endvidere indeholde  

 regler om, hvorvidt og i hvilket omfang Forskningscentret skal erstatte  

 værdien af bygninger m.v., som lejerne har opført, i tilfælde af opsigelse af  

 lejemål fra Forskningscentrets side.
 Stk. 4.  Retningslinjerne skal godkendes af  

 undervisningsministeriet.
Retningslinjer for brugen af det lejede § 13.  Bestyrelsen fastsætter almindelige  

 retningslinjer for lejernes rettigheder og forpligtelser i forbindelse med  

 brugen af lejede arealer og bygninger, fællesanlæg og fællesfaciliteter.
 Stk. 2.  Lejerne er forpligtet til på anfordring at  

 meddele bestyrelsen sådanne oplysninger, som af bestyrelsen skønnes  

 nødvendige for at sikre, at love, vedtægter og reglementer overholdes.
Lejernes interne forhold § 14.  Lejernes interne forhold er med de i §§ 12 og  

 13 nævnte undtagelser Forskningscentret uvedkommende.
Regnskab og revision § 15.  Forskningscentrets regnskabsår er finansåret.
Stk. 2.  Før regnskabsårets påbegyndelse udarbejder  

 bestyrelsen et drifts- og anlægsbudget, som skal godkendes af  

 undervisningsministeriet.
I forbindelse med godkendelse af budgettet må også  

 bebyggelsesplaner og lignende forelægges ministeriet til godkendelse.
Stk. 3.  Der udarbejdes månedlige regnskabsoversigter,  

 som sendes til undervisningsministeriet og rigsrevisionen.
Efter hvert  

 regnskabsårs afslutning aflægger bestyrelsen senest den 1. maj regnskab over  

 for undervisningsministeriet. Årsregnskabet sendes af  

 undervisningsministeriet til revision i rigsrevisionen.
 Stk. 4.  Revisionen foretages efter reglerne for den  

 statslige revision, jfr. § 3 i lov nr. 321 af 26. juni 1975 om revision af  

 statens regnskaber m.m.
 Stk. 5.  Et eventuelt driftsoverskud kan kun anvendes  

 til fremme af Forskningscentrets formål.
Anbringelsesmåde for formue § 16.  Bortset fra driftsmidler, fast ejendom og  

 inventar skal Forskningscentrets øvrige aktiver anbringes efter reglerne i  

 justitsministeriets bekendtgørelse nr. 332 af 16. september 1966 om  

 anbringelse af midler, der tilhører legater m.v. under offentlig bestyrelse  

 eller offentligt tilsyn, som ændret ved bekendtgørelse nr. 354 af 24. juli  

 1972.
Årsberetning § 17.  Senest den 1. maj afgiver bestyrelsen til  

 undervisningsministeren beretning om Forskningscentrets virksomhed i det  

 forløbne regnskabsår.
I beretningen gives en oversigt over de institutioner,  

 som i årets løb har haft aktiviteter på Forskningscentrets areal.
Vedtægtsændring § 18.  Ændringer i disse vedtægter godkendes af  

 undervisningsministeriet efter udtalelse fra bestyrelsen.
Ophævelse § 19.  Nedlægges Forskningscentret som selvejende  

 institution, overgår Forskningscentrets arealer, egne bygninger og anlæg samt  

 formue i øvrigt til staten.
Undervisningsministeriet, den 25. marts  

 1980 P.
M.V.
E.
B.
