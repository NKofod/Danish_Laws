(Til samtlige ministerier m.v.) I hovedparten af de tilfælde, hvor tjenestemænd er ansat på åremål i  

 staten i henhold til lov nr. l73 af 28. april 1971, er det i  

 ansættelsesvilkårene aftalt, at der ved åremålets udløb tilkommer  

 tjenestemanden tjenestefrihed med løn i en måned for hvert års  

 åremålsansættelse.
I visse tilfælde er den åremålsansatte tjenestemand efter åremålets udløb  

 blevet ansat varigt i stillingen, og da det kan påregnes, at dette også vil  

 kunne ske fremover, har finansministeriet overvejet, hvorvidt  

 forudsætningerne for ydelse af ovennævnte tjenestefrihed i fuldt omfang kan  

 siges at være til stede i sådanne tilfælde.
Spørgsmålet har været optaget til  

 forhandling med tjenestemændenes centralorganisationer, og der er herefter  

 den 14. juni 1977 indgået aftale om følgende:
l.
Såfremt tjenestemænd, der har været ansat på åremål i staten, og for  

 hvem der er aftalt ydelse af tjenestefrihed ved åremålets udløb, ansættes  

 varigt i åremålsstillingen, fastsættes tjenestefriheden til 1/2 måned for  

 hvert års åremålsansættelse.
Der ydes under tjenestefriheden den for  

 stillingen ved varig besættelse fastsatte løn.
 2. Tjenestefriheden skal afvikles på en sådan måde, at  

 den er til mindst mulig gene for tjenestens udførelse, og kan afholdes i  

 flere dele over et længere tidsrum, dog så vidt muligt højst 3 år.  

 Tjenestefriheden skal fortrinsvis anvendes til studieformål eller lignende.
 3. De aftalte retningslinier har virkning for varige  

 ansættelser i åremålsstillinger, der finder sted fra og med den 1. juli 1977.
Det tilføjes, at finansministeriet har optaget forhandling med  

 tjenestemændenes centralorganisationer med henblik på ændrede retningslinier  

 og vilkår for åremålsansættelser m.v.
Under hensyn hertil skal man anmode om,  

 at eksisterende åremålsstillinger i staten ikke genbesættes eller nybesættes  

 på åremålsvilkår, forinden en udtalelse herom er indhentet fra  

 finansministeriet.
Finansministeriet, den 29. juni 1977 P.M.V.
 E.B.
