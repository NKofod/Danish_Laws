 I medfør af § 3, stk. 1, og § 152 i lov om luftfart, jf. lovbekendtgørelse  

 nr. 118 af 12. marts 1993, fastsætter Statens Luftfartsvæsen herved efter  

 bemyndigelse fra Trafikministeriet, jf. bekendtgørelse nr. 55 af 30. januar  

 1991 om forbud mod eller indskrænkning af luftfart i visse områder, følgende:
1. I afsnit 2, Berørte områder, Restriktionsområder,  

 udgår pkt. 7 (EK R25) Isefjord, og pkt. 8 (EK R30) Jægerspris 2. I afsnit 2, Berørte områder, Restriktionsområder,  

 tilføjes nyt pkt. 7 med følgende ordlyd:
7. (EK R17) Isefjord.
Overflyvning af det militære øvelsesterræn  

 ved Isefjord i en højde af mindre end 3.650 m (12.000 ft) over havets  

 overflade og inden for nedennævnte område, må kun finde sted efter forud  

 indhentet tilladelse fra den eller de lufttrafiktjenesteenheder, der i AIP  

 Danmark er angivet for området EK R17. Militære luftfartøjer, der ikke er  

 under kontrol af en civil lufttrafiktjenesteenhed, følger de bestemmelser,  

 der er fastsat af Flyvertaktisk Kommando.
Isefjord.
Et område begrænset af rette linier, som forbinder  

 følgende punkter:
a. 555537 nordlig bredde 115235 østlig længde b. 555335 nordlig bredde 115018 østlig længde c. 554940 nordlig bredde 115213 østlig længde d. 554851 nordlig bredde 114547 østlig længde e. 555347 nordlig bredde 114342 østlig længde f. 555543 nordlig bredde 114701 østlig længde og herfra til pkt. a.
 3. I afsnit 2, Berørte områder, Restriktionsområder,  

 tilføjes nyt pkt. 8 med følgende ordlyd:
8. (EK R18) Jægerspris.
Overflyvning af det militære øvelsesterræn  

 ved Jægerspris i en højde af mindre end 3.650 m (12.000 ft) over havets  

 overflade og inden for nedennævnte område, må kun finde sted efter forud  

 indhentet tilladelse fra den eller de lufttrafiktjenesteenheder, der i AIP  

 Danmark er angivet for området EK R18. Militære luftfartøjer, der ikke er  

 under kontrol af en civil lufttrafiktjenesteenhed, følger de bestemmelser,  

 der er fastsat af Flyvertaktisk Kommando.
Jægerspris.
Et område begrænset af rette linier, som forbinder  

 følgende punkter:
a. 555457 nordlig bredde 115151 østlig længde b. 555402 nordlig bredde 115800 østlig længde c. 555021 nordlig bredde 115800 østlig længde d. 554940 nordlig bredde 115213 østlig længde e. 555335 nordlig bredde 115018 østlig længde og herfra til pkt. a.
4. Ikrafttræden Denne BL træder i kraft den 28. april 1994.
