Kundgørelse om Politiets optagelse og  

 brug af fingeraftryk og personfotografi i medfør af  

 udlændingeloven 1. Fingeraftryk.
 1.1.
 Udlændingelovens § 40 a:
§ 40 a.
Der kan optages fingeraftryk af en udlænding:
1) som søger om opholdstilladelse efter § 7, stk. 1 og  

 2, 2) som søger om opholdstilladelse efter § 7, stk. 1 eller 2,  

 og som kan afvises, udvises, overføres eller tilbageføres efter  

 § 48a, stk. 1, eller 3) som ikke søger om opholdstilladelse efter § 7, stk. 1 og  

 2, og som skal afvises, udvises eller udrejse af landet, jf. § 30 stk. 1,  

 såfremt der på baggrund af pågældendes dokumenter,  

 ejendele, økonomiske midler og andre personlige forhold er bestemte  

 grunde til at antage, at den pågældende vil indrejse på ny  

 og ansøge om opholdstilladelse efter § 7, stk. 1 og 2.
 Stk. 2. Der kan endvidere optages fingeraftryk af en  

 udlænding, hvis dette skønnes hensigtsmæssigt med henblik  

 på identifikation af den pågældende eller med henblik  

 på udstedelse eller fremskaffelse af rejsedokument.
Stk. 3. Fingeraftryk, der optages i medfør af stk. 1 eller  

 2, kan registreres i et særligt edb-register, der føres af  

 Rigspolitichefen.
Politiet og Udlændingestyrelsen kan anvende registret  

 i forbindelse med behandlingen af udlændingesager.
Indenrigsministeren  

 fastsætter efter lovgivningen om offentlige registre forskrifter for  

 registret.
 Stk. 4. Fingeraftryk, der modtages fra udenlandske  

 udlændingemyndigheder i forbindelse med behandlingen af  

 udlændingesager, kan registreres i det i stk. 3 nævnte  

 edb-register.
 Stk. 5. Fingeraftryk, der i medfør af stk. 3 og 4 er  

 registreret i det i stk. 3 nævnte edb-register, slettes 10 år  

 efter registreringen af fingeraftrykket i registret.
 Stk. 6. Fingeraftryk, der registreres i det i stk. 3 nævnte  

 edb-register, kan til brug for identifikation af den pågældende  

 udlænding manuelt eller elektronisk sammenholdes med fingeraftryk  

 optaget efter retsplejelovens bestemmelser herom.
 Stk. 7. Søgning og videregivelse af oplysninger fra  

 registret til politiet til brug for efterforskningen af et strafbart kan  

 foretages, hvis:
1) efterforskningen vedrører en lovovertrædelse, der  

 efter loven kan medføre fængsel i 1 år og 6 måneder  

 eller derover, og 2) søgningen må antages at være af  

 afgørende betydning for efterforskningen.
 Stk. 8. Søgning og videregivelse af oplysninger fra  

 registret til politiet til brug for en international efterlysning kan  

 foretages under de i stk. 7 nævnte betingelser.
Stk. 9. Afgørelse om søgning og videregivelse af  

 oplysninger efter stk. 7 og 8 træffes af retten ved kendelse.
I  

 kendelsen anføres de konkrete omstændigheder i sagen,  

 hvorpå det støttes, at betingelserne for søgning er  

 opfyldt.
Kendelsen kan til enhver tid omgøres.
Kendelsen kan  

 kæres efter reglerne i retsplejelovens kapitel 85. Retsplejelovens  

 kapitel 62 og 63 finder tilsvarende anvendelse.
 Stk. 10. Politiet og Udlændingestyrelsen kan uden  

 udlændingens samtykke elektronisk eller manuelt videregive oplysninger  

 fra registret vedrørende fingeraftryk, der i medfør af stk. 3  

 og 4 er registreret i edb-registret, til udenlandske  

 udlændingemyndigheder.
 Udlændingelovens § 40, stk. 3:
§ 40 stk. 3. Drager politiet omsorg for en udlændings udrejse,  

 skal udlændingen meddele de nødvendige oplysninger hertil og  

 medvirke til tilvejebringelse af nødvendig rejselegitimation og visum  

 og til udrejsen i øvrigt.
Retten kan på begæring af  

 politiet, hvis det skønnes fornødent, bestemme, at en  

 udlænding, der ikke ønsker at medvirke dertil, skal fremstilles  

 for hjemlandets eller et andet lands repræsentation, eller at  

 udlændingens fingeraftryk, der er optaget i medfør af § 40 a,  

 stk. 1 og 2, kan videregives til hjemlandets eller et andet lands  

 repræsentation.
Retten beskikker en advokat for udlændingen.  

 Rettens afgørelse træffes ved kendelse, der kan kæres  

 efter reglerne i retsplejelovens kapitel 37. Kæremål har ikke  

 opsættende virkning.
Ved rettens behandling af sagen finder  

 retsplejelovens kapitel 43 a i øvrigt tilsvarende anvendelse.
 1.2. Fingeraftryk optages på 10-fingerblanket ( P 461), der  

 mærkes "OPTAGET I MEDFØR AF UDLÆNDINGELOVEN".  

 Journalnummeret, som skal anføres på blanketten, er sagens  

 udlændingenummer, eller - hvis aftrykkene er optaget i medfør af  

 udlændingelovens § 40 a, stk. 1, nr. 3, - et journalnummer under  

 gerningsindholdskoden 35121.
 1.3. Fingeraftrykkene indsendes til Kriminalteknisk afdeling,  

 CFI-sektionen, hvor de registreres i et edb-fingeraftryksregister - AFIS - i  

 en særskilt fil (B-fil), som alene indeholder fingeraftryk, der er  

 optaget i medfør af udlændingelovens bestemmelser.
 1.4. I forbindelse med optagelsen af fingeraftryk skal  

 udlændingen ved anvendelse af blanket P 612-85 på det relevante  

 sprog gøres bekendt med følgende:
a.
Fingeraftrykkene optages med henblik på, at aftrykkene kan  

 anvendes i en udlændingeretlig sammenhæng.
Fingeraftrykkene vil  

 alene kunne anvendes i strafferetlig sammenhæng, såfremt  

 nærmere angivne betingelser er opfyldt og da alene efter retskendelse,  

 jf. udlændingelovens bestemmelser.
b.
Fingeraftrykkene vil blive registreret i et  

 edb-fingeraftryksregister i en særskilt fil (B-fil), som alene  

 indeholder fingeraftryk, der er optaget i medfør af  

 udlændingelovens bestemmelser.
I en anden særskilt fil (A-fil)  

 registreres fingeraftryk, som er optaget i forbindelse med strafbare  

 forhold.
c.
Udlændingens fingeraftryk, der som nævnt registreres  

 i B-filen, vil i identifikationsøjemed blive sammenholdt med de  

 fingeraftryk, som er registreret i A-filen.
d.
Politiet og Udlændingestyrelsen kan uden  

 udlændingens tilladelse videregive fingeraftryk og oplysninger fra  

 B-filen i edb-fingeraftryksregisteret til udenlandske  

 udlændingemyndigheder med henblik på en udlændingeretlig  

 anvendelse.
 Har udlændingen søgt om asyl, vil aftrykkene aldrig blive  

 videregivet til hjemlandet eller til det land, hvor udlændingen  

 føler sig forfulgt, medmindre der foreligger et endeligt afslag  

 på asylansøgningen.
Udenlandske udlændingemyndigheder vil blive orienteret om, at  

 fingeraftrykkene er optaget i en udlændingeretlig sammenhæng, og  

 at aftrykkene alene må anvendes i denne sammenhæng.
Udenlandske  

 udlændingemyndigheder vil videre blive orienteret om, at eventuelle  

 oplysninger om identiske fingeraftryk fra modtagerlandets register i Danmark  

 alene vil blive anvendt i en udlændingeretlig sammenhæng,  

 herunder til fastlæggelse af identitet og rejserute.
e.
Politiet har truffet bestemmelse om at optage fingeraftryk af  

 alle udlændinge, når betingelserne herfor er opfyldt efter  

 udlændingeloven.
 Politiet har endvidere truffet bestemmelse om, at alle fingeraftryk, som  

 er optaget i medfør af udlændingelovens bestemmelser,  

 registreres i B-filen, og at alle aftrykkene vil blive sammenholdt med  

 aftryk, som er registreret i A-filen.
 Endelig har politiet bestemt, at fingeraftrykkene vil blive videregivet  

 til udenlandske udlændingemyndigheder, når betingelserne herfor  

 er opfyldt, ligesom politiet vil give udenlandske udlændingemyndigheder  

 oplysninger fra B-filen i edb - fingeraftryksregisteret, når  

 betingelserne herfor er opfyldt.
f.
Politiets afgørelser kan påklages til  

 Indenrigsministeriet.
En eventuel klage har ikke opsættende  

 virkning.
 1.5. Det skal fremgå af rapporten, at udlændingen har  

 modtaget denne orientering og klagevejledning.
Politikredsene skal sikre sig, at udlændingen forstår  

 indholdet af blanketten.
Om nødvendigt skal der anvendes tolk.
 Klager udlændingen over afgørelsen om optagelse af  

 fingeraftryk, sendes sagen til Indenrigsministeriet gennem Rigspolitichefen,  

 Afdeling E, Den Centrale Politiafdeling.
 2. Personfotografi.
 2.1. Udlændingeloven indeholder følgende bestemmelser om  

 optagelse og brug af personfotografi:
 Udlændingelovens § 40 b:
§ 40 b.
Der kan optages personfotografi af en udlænding, der  

 søger om opholdstilladelse efter §7.
 Stk. 2. Der kan optages personfotografi af en udlænding, hvis  

 dette skønnes hensigtsmæssigt med henblik på  

 identifikation af den pågældende, med henblik på udstedelse  

 af identitetskort eller andet legitimationsdokument eller med henblik  

 på udstedelse eller fremskaffelse af rejsedokument.
 Stk. 3. Personfotografi optaget i medfør af stk. 1 og 2 kan  

 uden udlændingens samtykke videregives til indenlandske og udenlandske  

 udlændingemyndigheder i forbindelse med behandlingen af  

 udlændingesager.
 2.2. Med henblik på at sikre en korrekt anvendelse af  

 bestemmelserne skal der forholdes således:
 1) Personfotografi af asylansøgere, som fra politikredsene  

 overføres til Modtagecenter Sandholm optages af Den Centrale  

 Politiafdeling.
2) Personfotografi af andre udlændinge, herunder  

 asylansøgere som afvises i medfør af udlændingelovens §  

 48a, stk. 2, og som ikke overføres til Modtagecenter Sandholm, optages  

 af politikredsen.
Et eksemplar af fotografiet sendes til Den Centrale  

 Politiafdeling, Modtagecenter Sandholm, med oplysning om, hvorvidt  

 identiteten på den pågældende må anses for fastlagt,  

 hvor og hvornår fotografiet er optaget, og om der er optaget  

 fingeraftryk af vedkommende.
 3) Politikredsene må ikke uden forudgående tilladelse  

 fra Den Centrale Politiafdeling videregive personfotografier optaget i  

 medfør af udlændingeloven til udenlandske myndigheder, da  

 udlændingen kan have en verserende ansøgning om asyl i  

 Danmark.
 2.3. I forbindelse med optagelsen af personfotografi skal  

 udlændingen ved anvendelse af blanket P 612-85 gøres bekendt med  

 følgende:
a.
Politiet optager Personfotografi af udlændingen med  

 henblik på, at fotografiet kan anvendes i forbindelse med behandlingen  

 af udlændingesagen.
Personfotografiet vil blive videregivet til  

 indenlandske og udenlandske udlændingemyndigheder i forbindelse med  

 behandlingen af udlændingesagen.
b.
Har udlændingen søgt om asyl i Danmark, vil  

 personfotografiet ikke blive videregivet til hjemlandets myndigheder,  

 førend der er givet endeligt afslag på asyl, og oplysning om  

 ansøgningen om eller afslaget på asyl vil heller ikke blive  

 videregivet til hjemlandets myndigheder.
Personfotografiet vil heller ikke  

 blive videregivet til hjemlandets myndigheder, hvis asylsagen er  

 genoptaget.
c.
Politiet har truffet bestemmelse om at optage og videregive  

 personfotografi af alle udlændinge, nar betingelserne herfor er opfyldt  

 efter udlændingeloven.
d.
Politiets afgørelser kan påklages til  

 Indenrigsministeriet.
En eventuel klage har ikke opsættende  

 virkning.
 2.4. Det skal fremgå af rapporten, at udlændingen har  

 modtaget denne orientering og klagevejledning.
Politikredsene skal sikre sig, at udlændingen forstår  

 indholdet af blanketten.
Om nødvendigt skal der anvendes tolk.
 Klager udlændingen over afgørelsen om optagelse af  

 personfotografi, sendes sagen til Indenrigsministeriet gennem  

 Rigspolitichefen, Afdeling E, Den Centrale Politiafdeling.
 Kundgørelse B nr. 21, pkt. 2.4., udgår.
Rundskrivelse af 26. juli 1995 (Hj.nr. 1995-140-6), rundskrivelse af 25. juni 1997 (Hj.nr. 1997-000-102) og rundskrivelse af 2. juli 1997 (Hj.nr. 1997-000-102) ophæves.
