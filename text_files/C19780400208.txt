(ABR75) Specialnorm for Planlægning, som omtalt i Forordet, er under udarbejdelse.
 Juni 1979.
Forord Disse Almindelige Bestemmelser for teknisk Rådgivning og bistand (ABR) er  

 udarbejdet med henblik på teknisk rådgivning og bistand indenfor bygge- og  

 anlægsområdet.
ABR er det fælles grundlag for aftaler om rådgivning inden for  

 det arbejdsområde, som omfattes af specialnormerne for arkitekt- og  

 ingeniørmæssig bistand.
 Normkomplekset (ABR og specialnormer) regulerer forholdet mellem klient og  

 rådgiver og fastlægger de principper, som skal lægges til grund for  

 aftaleforholdet ved en given opgave.
 Det er forudsat, at normtekst og bemærkninger betragtes som en helhed,  

 idet stoffets karakter af såvel tekniske som aftaleretlige bestemmelser har  

 gjort det uhensigtsmæssigt at opretholde en sædvanlig sondring mellem norm-  

 og bemærkningstekst.
 ABR og de tilhørende specialnormer for:
Anlægsarbejder Arkitektarbejder Bygningsinstallationer Bygningskonstruktioner og Planlægning er udarbejdet af et teknikerudvalg nedsat af:
Praktiserende Arkitekters Råd (PAR)/Danske Arkitekters Landsforbund (DAL), Dansk Ingeniørforening (DIF) og Ingeniør-Sammenslutningen (I-S) i samarbejde med boligministeriets udvalg om teknikerregler som  

 repræsenterer:
Staten, Amtsrådsforeningen, Kommunernes Landsforening, Københavns Kommune, Frederiksberg Kommune, og Boligselskabernes Landsforening.
 Nærværende udgave af ABR er revideret på følgende punkter i forhold til  

 den tidligere udgave af marts 1977, i forordet er sidste afsnit udgået,  

 endvidere er bemærkningsteksten til pkt. 9.0.1,2 og 3. afsnit samt pkt. 9.0.3  

 ændret.
København juli 1978 for Praktiserende Arkitekters Råd's Honorarudvalg/Danske Arkitekters  

 Landsforbund Gunnar Krohn Dansk Ingeniørforenings/Ingeniør-Sammenslutningens Honorarudvalg Poul Bolet Boligministeriets udvalg om teknikerregler E.
Engberg INDHOLDSFORTEGNELSE 1. ALMENT 1.0 Reglernes anvendelse og formål 1.0.1 Bestemmelserne finder anvendelse på teknisk rådgivning og bistand  

 inden for bygge- og anlægsområdet, herunder arkitektmæssig, ingeniørmæssig,  

 landskabsarkitektmæssig og planlægningsmæssig bistand.
ad 1.0.1 Bestemmelserne er udarbejdet med henblik på anvendelse specielt inden for  

 bygge- og anlægsområdet, men tænkes også anvendt på anden teknisk rådgivning.
 1.0.2 I bestemmelserne forstås ved »rådgiver« den, der påtager  

 sig løsning af en given opgave inden for bestemmelsernes område, og ved  

 »klient« den, der antager rådgiveren til løsning af opgaven.
1.0.3 Bestemmelserne gælder for retsforholdet mellem rådgiveren og hans  

 klient, hvor ikke andet følger af deres aftale.
Fravigelse af reglerne er kun  

 gældende, når det tydeligt og udtrykkeligt angives, på hvilke punkter  

 fravigelse skal ske.
ad 1.0.3 Det følger af almindelige retsregler, at bevisbyrden for en fravigelse  

 påhviler den, der gør fravigelsen gældende.
Kravet om, at fravigelse sker  

 tydeligt og udtrykkeligt vil normalt sige skriftligt og udførligt.
1.1 Rådgiverens virke 1.1.1 Rådgiveren er sin klients tillidsmand og varetager dennes interesser  

 i det omfang, disse ikke strider imod kravene til hans professionelle  

 standard.
Hvis dette er tilfældet, skal han orientere klienten herom.  

 Rådgiveren er forpligtet til at iagttage diskretion med hensyn til særlige  

 forhold og forretningshemmeligheder inden for klientens virksomhed, som han  

 måtte få kendskab til gennem sit arbejde for denne.
ad 1.1.1 Det forudsættes, at en rådgiver ikke må overtage en opgave, som tidligere  

 har været overdraget en kollega, uden at han har sikret sig, at forholdet  

 imellem denne og klienten er afviklet eller indgivet til retlig bedømmelse  

 under forsvarlige forhold.
1.1.2 Rådgiveren modtager sit honorar af klienten.
Han må ikke under nogen  

 form - hverken direkte eller indirekte - modtage eller kræve ydelser, såsom  

 provision eller rabat, som ikke fuldtud kommer klienten til gode.
1.1.3 Står rådgiveren i et sådant forretnings-, familie- eller lignende  

 forhold til en entreprenør eller en anden i sagen involveret part, at der vil  

 kunne rejses tvivl om hans virke som klientens tillidsmand, skal han  

 orientere klienten om forholdet og om betydningen heraf.
Bevisbyrden for, at  

 klienten har modtaget en rettidig og fyldestgørende orientering, påhviler  

 rådgiveren.
 1.1.4 Har rådgiveren en licens- eller lignende ret over en bygning, en  

 bygningsdel, et materiale, en inventargenstand eller lignende, der påtænkes  

 anvendt i forbindelse med løsningen af opgaven, er han pligtig at oplyse  

 klienten herom.
 1.1.5 Rådgiveren medvirker til, at rimelige aftaler indgås imellem  

 klienten og de entreprenører, som klienten antager til sagens gennemførelse.
1.2 Klientens virke 1.2.1 Den kontraktretlige gennemgang af de af rådgiveren udarbejdede  

 udkast til udbudsgrundlag, accepter, entrepriseaftaler m.v. påhviler  

 klienten.
ad 1.2.1 Bestemmelsen tager sigte på at fordele ansvaret mellem klient og rådgiver  

 efter disses forudsætninger.
Rådgiveren udarbejder og formulerer  

 udbudsgrundlag m.m., men ansvaret for korrekt formulering af den del af  

 dokumenter m.v., som er specifikt kontraktretlig, f.eks. fravigelser eller  

 udfyldninger af »Almindelige betingelser for arbejder og  

 leverancer«, skal påhvile klienten.
 1.2.2 Klienten kan udpege en person, der er bemyndiget til at disponere på  

 hans vegne i forhold til rådgiverne.
ad 1.2.2 Behovet for at lade een person repræsentere bygherren er størst, hvor  

 bygherren er et byggeudvalg eller et andet kollektiv.
Det vil formentlig være  

 praktisk, at offentlige bygherrer i videst muligt omfang gør brug af  

 bestemmelsen.
Bestemmelserne indeholder ingen regler om fuldmagtsforholdet mellem klient  

 og rådgiver.
Det er ikke skønnet hensigtsmæssigt at forsøge at udbygge  

 aftalelovens almindelige regler om fuldmagtsforhold.
Det må herefter bl.a.  

 bero på sædvaner inden for rådgivningsvirksomhed, hvorledes  

 fuldmagtsforholdet er, eller forholdet må fastlægges i de enkelte aftaler.
2. RÅDGIVNINGEN 2.1 Rådgivningsaftalen 2.1.1 I rådgivningsaftalen skal være fastlagt rådgivningens omfang og  

 honorarform, hvilket grundlag klienten skal give rådgiveren for opgavens  

 løsning, i hvilken organisationsform rådgivningen skal gennemføres, hvilke  

 beslutninger klienten skal tage under opgavens løsning, og i hvilken form  

 løsningen skal fremtræde.
ad 2.1.1 og 2.1.2 Bestemmelserne angiver de forhold, som der i alle tilfælde bør tages  

 stilling til i forbindelse med rådgivningsaftalen.
 Yderligere henvises til specialnormerne og disses ydelsesbeskrivelser.
Som eksempel på konkretisering af bestemmelsen kan nævnes, at såfremt  

 klienten ønsker rådgiverens bistand i forbindelse med programlægning, må det  

 påhvile klienten dels at fremkomme med et programoplæg, der udtrykker hans  

 ønsker og ideer, dels at besvare de ham af rådgiveren stillede spørgsmål  

 vedrørende byggegrundens udnyttelse, herunder meddele oplysninger om  

 servitutter m.v.
Klienten må i forhold til rådgiveren bære den fulde risiko  

 for, at sådanne besvarelser er udtømmende.
 2.1.2 I aftalen skal endvidere være taget stilling til, om tidsfrister  

 skal fastsættes, jfr. afsnittene 5. og 6.1.
 2.1.3. Eventuelle ændringer i de forhold, der nævnes i 2.1.1 og 2.1.2,  

 skal udtrykkelig aftales og fastlægges.
 2.1.4 Rådgiverens ydelse fremgår af specialnormerne i det omfang, andet  

 ikke er aftalt.
 2.1.5 Finder rådgiveren, at der til sagens gennemførelse er behov for  

 speciel rådgivning udover den, han selv påtager sig at yde, skal han oplyse  

 klienten herom, forinden aftale indgås.
ad 2.1.5 Bestemmelsen skal sikre klienten imod, at der senere viser sig at mangle  

 relevant rådgivningsmæssig bistand til sagens gennemførelse med deraf  

 følgende ekstraudgifter til rådgivning.
Med ordene »speciel rådgivning« tænkes på en sådan særlig  

 konsulent- eller specialistbistand indenfor opgaveløsningen, som klienten  

 normalt ikke vil have mulighed for at kende nødvendigheden af.
Bestemmelsen  

 indeholder ikke et krav om oplysningspligt med hensyn til sådanne rådgivere,  

 som klienten normalt må forudsættes at vide, skal tilknyttes løsningen af  

 sagen (som f.eks. arkitekt, landskabsarkitekt, konstruktions- og  

 installationsingeniør).
2.1.6 Klienten kan ændre opgaven eller grundlaget for denne.
Medfører  

 ændringen et ikke uvæsentligt merarbejde, har rådgiveren krav på tilsvarende  

 regulering af honoraret.
 Kravet skal fremsættes umiddelbart efter, at det kan erkendes, at  

 merarbejdet ikke er uvæsentligt.
ad 2.1.6 Spørgsmålet om regulering af tidsfrister nævnes ikke i bestemmelsen, idet  

 dette forhold er omhandlet i bestemmelserne i 5.2.
2.2 Rådgivningens former 2.2.1 Delt rådgivning Ved delt rådgivning forstås en rådgivningsform, hvor den samlede opgave  

 løses af flere rådgivere, der hver især har indgået aftale med klienten.
2.2.2 Totalrådgivning Ved »totalrådgiver« forstås en rådgiver eller en gruppe af  

 selvstændige rådgivere, der påtager sig løsning af samtlige eller de  

 væsentligste rådgivningsopgaver ved et projekt.
2.3 Rådgivningens faser 2.3.1 Ved løsning af opgaver kan rådgivende bistand ydes i følgende  

 hovedfaser:
1. Ide 2. Planlægning og studier 3. Program 4. Forslag 5. Projektering 6. Udførelse 7. Drift Om indholdet og eventuel underinddeling af de enkelte hovedfaser henvises  

 til de enkelte specialnormer.
2.3.2 De enkelte faser gennemløbes hver for sig og afsluttes med  

 anskueliggørende materiale.
På grundlag heraf træffer klienten beslutning om  

 fortsættelse til næste fase.
2.4 Forhold under rådgivningen 2.4.1 Rådgiveren er pligtig at samarbejde med de øvrige rådgivere, som  

 måtte være tilknyttet til sagen.
 Til at forestå koordineringen af de tekniske rådgiveres og  

 specialkonsulenters ydelser og til varetagelse af kontakten mellem klienten  

 og de enkelte rådgivere udpeges en projekteringsleder.
 2.4.2 Ved projekteringsleder forstås den rådgiver, der står for  

 samordningen af rådgivernes indsats.
 Projekteringslederen vil efter opgavens art normalt være den af  

 rådgiverne, der i forbindelse med projektets tilblivelse forestår de  

 grundlæggende projekteringsarbejder, hvortil de øvrige rådgivere bidrager  

 hver inden for deres speciale.
 Ved delt rådgivning udpeger klienten projekteringslederen efter  

 indstilling fra de tekniske rådgivere, der på tidspunktet for udpegningen er  

 knyttet til opgaven.
 Aftaler med senere til opgaven knyttede rådgivere indgås af klienten efter  

 samråd med projekteringslederen.
 Projekteringslederen fastlægger samarbejdsformen i forståelse med de  

 øvrige rådgivere og klienten, herunder afgrænsningen af de engagerede  

 rådgiveres arbejdsområder på grundlag af de med klienten indgåede aftaler.
 Projekteringslederen formidler samarbejdet mellem de i sagen engagerede  

 rådgivere og påser herunder, at de dele af projektet, som de enkelte  

 rådgivere udfører, koordineres.
Projekteringslederen udarbejder projekteringstidsplan og påser, at denne  

 bliver fulgt.
Endvidere overvåges projektets økonomi ved udarbejdelse af  

 økonomiske oversigter på grundlag af de øvrige rådgiveres overslag.
 Projekteringslederen drager omsorg for, at klienten får den fornødne  

 orientering, og at det nødvendige beslutningsgrundlag forelægges klienten.
 Projekteringslederen påser, at tilladelser fra relevante myndigheder  

 indhentes af de respektive rådgivere.
 Projekteringslederen overtager ikke ansvar for fejl og forsømmelser i de  

 enkelte rådgiveres arbejde.
I tilfælde af divergerende synspunkter træffer projekteringslederen  

 afgørelse om, hvilke synspunkte der skal nyde fremme.
Han skal herved tage  

 hensyn til alle rådgivningsgruppens parter.
Finder en rådgiver, at hans synspunkter tilsidesættes væsentligt af  

 projekteringslederen, skal han sammen med denne forelægge problemet for  

 klienten.
Forelæggelsen skal være baseret på en skriftlig redegørelse, der  

 indeholder begge parters synspunkter.
 Henskyder klienten afgørelsen til rådgiverne, er projekteringslederens  

 afgørelse endelig.
ad 2.4.2 Såfremt klienten varetager et eller flere af specialnormernes  

 arbejdsområder, betragtes han desuden som rådgiver.
 Vedrørende honorering af projekteringsledelse, se specialnormerne.
 2.4.3 Ved totalrådgivning er projekteringsledelsen inkluderet i  

 rådgivningsydelsen og udpegningen af projekteringsleder et internt  

 rådgiveranliggende.
 2.4.4 Rådgiveren deltager i de møder og forhandlinger med myndigheder og  

 andre, som opgavens løsning kræver.
 Rådgiveren holder klienten løbende orienteret om opgavens løsning og skal  

 straks underrette ham, hvis der opstår vanskelighed ved at løse opgaven som  

 aftalt.
 2.4.5 Rådgiveren kan anvende fremmed bistand til løsning af opgaven, hvor  

 der er sædvane herfor, eller hvor bistanden er af mindre væsentlig betydning.
 Med mindre andet er aftalt med klienten, betales sådan bistand af  

 rådgiveren, og denne hæfter for bistanden som for eget arbejde.
3. HONORERING 3.0 Generelt 3.0.1 For løsningen af den opgave, som er overladt rådgiveren, oppebærer  

 denne et honorar, hvis beregningsgrundlag eller størrelse fastsættes i  

 aftalen med klienten.
3.0.2 Honoraret skal i forhold til såvel klienten som rådgiveren være  

 rimeligt.
Honoraret skal dække opgavens forsvarlige gennemførelse og en  

 fyldestgørende varetagelse af klientens interesser.
 3.0.3 Rådgiveren har krav på honoraret for hele den aftalte  

 bistandsydelse, dog under iagttagelse af reglerne om ophævelse, udskydelse,  

 misligholdelse og standsning, jfr. afsnit 7 og 8. Det bevirker ikke fradrag i  

 honoraret, at enkelte ydelser i en fase ikke har foreligget særskilt, hvis  

 den aftalte opgave er løst på fyldestgørende måde.
3.1 Honorarformer 3.1.1 Hovedformer 3.1.1.1 Fast honorar Ved fast honorar forstås en mellem klienten og rådgiveren aftalt fast sum  

 som honorar.
Honoraret kan kun forlanges revideret, såfremt der sker  

 ændringer i aftalens forudsætninger.
 Ved aftale om fast honorar er det en forudsætning, at omfanget og  

 indholdet af og tidsplan for rådgiverens opgave er defineret.
3.1.1.2 Honorar baseret på fysiske enheder Herved forstås et honorar, der fremkommer som et produkt af et enhedsbeløb  

 og et antal fysiske enheder.
 Ved aftale om honorar baseret på fysiske enheder er det en forudsætning,  

 at omfanget, indholdet af og tidsplan for rådgiverens opgave er defineret.
3.1.1.3 Honorar efter regning Herved forstås et honorar udregnet på grundlag af lønudgifter for den tid,  

 der er anvendt af medarbejdere og indehavere til opgavens løsning.
Ovennævnte  

 lønudgift tillægges dækningsbidrag.
 Anvendes på opgaven elektronisk databehandling (EDB) eller andet  

 specialudstyr afregnes lønudgiften til medarbejdere og indehavere som ovenfor  

 angivet, medens brug af EDB-anlæg og EDB-programmer godtgøres efter nærmere  

 aftale.
3.1.1.4 Honorar efter byggeudgift Herved forstås et honorar, der fremkommer som en procentdel af  

 byggeudgiften.
Honoraret beregnes efter følgende formel:
H = honorar E = honorarberettiget byggeudgift (excl. merværdiafgift) beregnes som  

 angivet i de enkelte specialnormer S = den i de enkelte specialnormer angivne størrelsesfaktor K = den i de enkelte specialnormer angivne klassifikationsfaktor B = den i de enkelte specialnormer angivne basisprocent Hvis der i opgaven, der er omfattet af rådgiverens bistand, indgår opgaver  

 under forskellige specialnormer, beregnes det samlede honorar for bistanden  

 som en summation af honoraret for hver specialnorm.
ad 3.1.1.4 Beregning af honorar efter byggeudgift fastlægges således, at honorarets  

 størrelse er uafhængig af den byggeprisudvikling, som finder sted i perioden  

 mellem rådgiverens ydelse og byggeriets udførelse, jfr. de enkelte  

 specialnormer.
ad S De i specialnormerne anførte honorarberettigede byggeudgifter i  

 størrelsesfaktortabellerne har et bestemt byggeprisniveau til forudsætning.
 For bestemmelse af størrelsesfaktoren sker regulering til dette niveau som  

 beskrevet i de enkelte specialnormer.
ad B De i specialnormerne anførte basisprocenter har til forudsætning et  

 bestemt forhold mellem byggeprisniveau og omkostningsniveau for rådgivende  

 virksomheder.
 Normkompleksets parter regulerer basisprocenten når ændringer i forholdet  

 begrunder det.
 Bestemmelse herom fremgår af de enkelte specialnormer.
3.1.1.5 Skønsmæssigt fastsat honorar Herved forstås et honorar, der efter aftale mellem klient og rådgiver  

 fastsættes af rådgiveren under hensyn til arbejdets art og økonomiske  

 betydning.
3.1.2 Kombinerede former 3.1.2.1 Blandingshonorar Ved blandingshonorar forstås en honoreringsform, hvor den eller de enkelte  

 bistandsydelser honoreres efter en kombination af forskellige honorarformer.
3.1.2.2 Delt honorar Ved delt honorar forstås en honoreringsform, hvorefter forskellige dele af  

 den rådgivende samlede bistand honoreres efter forskellige honorarformer.
3.2 Udlæg 3.2.1 Rådgiverens honorar omfatter ikke de udlæg, som rådgiveren anviser  

 eller afholder på klientens vegne i forbindelse med sagens gennemførelse.
 3.2.2 Som udlæg betragtes:
 Udgifter til reproduktion af materiale til gensidig orientering af  

 rådgiverne ved delt rådgivning, medmindre anden aftale indgås.
 Udgifter til mangfoldiggørelse af beskrivelser, regnskabsudskrifter,  

 mødereferater o.lign.
ad a) Det forudsættes, at der i den enkelte aftale sker en nærmere præcisering  

 vedrørende omfanget af rejser og rejsemåder (tog, skib, fly, bil) samt  

 fraværsgodtgørelse og udstationeringsudgifter.
 Udgifter til eventuelle studierejser refunderes efter aftale med klienten.
ad b) Udgifterne betragtes også som udlæg, når reproduktionen og  

 mangfoldiggørelsen finder sted på rådgiverens tegnestue.
 Ved totalrådgivning betragtes reproduktion af materiale til gensidig  

 orientering af rådgivningsgruppens medlemmer som reproduktion af materiale  

 til egen anvendelse.
3.2.3 Regninger vedrørende udgifter som anført i 3.2.2, pkt. b) c) d) e)  

 anvises normalt af rådgiveren.
Såfremt rådgiveren efter aftale med klienten  

 udlægger beløbet, refunderes dette med tillæg på 5 %. Dette gælder dog ikke  

 egne regninger.
 Om udbetaling af udlæg, se 3.4.
 3.2.4 Eventuelle andre, i forbindelse med bistanden, opståede udgifter ud  

 over de under 3.2.2. nævnte refunderes efter aftale med klienten.
3.3 Merværdiafgift 3.3.1 De rådgiveren tilkommende honorarer, udlæg m.v. betales med tillæg  

 af merværdiafgift efter de gældende bestemmelser.
3.4 Udbetaling Rådgiverens honorar for de af ham præsterede ydelser forfalder til  

 udbetaling i henhold til den procentvise fordeling af honoraret som  

 specificeret i den enkelte specialnorm eller kontrakt.
Rådgiveren er berettiget til at kræve honorar for de af ham præsterede  

 ydelser betalt aconto månedsvis bagud.
Acontobegæringen må ikke overstige  

 honoraret for de af ham på ethvert tidspunkt præsterede ydelser indenfor den  

 enkelte fase.
Ved arbejde, hvor rådgiverens ydelse gennem alle faser eller  

 dele heraf er knyttet til en projekteringstidsplan, kan klienten eller  

 rådgiveren fordre, at der til denne knyttes en stipuleret månedlig  

 udbetalingsplan.
 Hvor der er pålignet rådgiveren en dagbod for tidsfristoverskridelser i  

 forbindelse med en forud fastlagt projekteringstidsplan, skal der til  

 tidsplanen knyttes en udbetalingsplan.
 Rådgiveren er berettiget til at kræve afholdte udlæg betalt månedsvis  

 bagud.
 Betaler klienten ikke rådgiverens acontobegæring eller udlæg inden 30 dage  

 efter modtagelsen, eller slutregning inden 3 måneder efter modtagelsen,  

 påløber derefter en rente svarende til Nationalbankens til enhver tid  

 gældende diskonto med tillæg af 2 %.
ad 3.4 Der kan i den enkelte aftale træffes bestemmelse om sikkerhedsstillelse,  

 f.eks. i form af bankgaranti, for rådgiverens ydelse og/eller klientens  

 betaling.
 Såfremt rådgiverens sikkerhedsstillelse sker ved tilbageholdelse i  

 honoraret, forrentes det tilbageholdte beløb med en rente svarende til  

 Nationalbankens til enhver tid gældende diskonto med et tillæg af 2 %.
4. OPHAVSRET ad 4.
 Med bestemmelserne er tilsigtet en gengivelse af de i lov om ophavsret  

 herom gældende bestemmelser.
4.1 Klienten er i det omfang, det er aftalt eller forudsat i aftalen,  

 berettiget til at anvende det materiale, som er udarbejdet for opgavens  

 løsning.
Rådgiveren har i øvrigt alle rettigheder over sine ideer og det  

 materiale, han har udarbejdet.
4.2 Rådgiveren må ikke uden klientens samtykke offentliggøre det af ham  

 udarbejdede materiale eller dele heraf, før opgaven er løst.
Klienten er  

 pligtig at forelægge rådgiveren formen for eventuel offentliggørelse af det  

 af denne udarbejdede materiale, inden offentliggørelse finder sted.
 4.3 Ved offentlig gengivelse af det af rådgiveren udarbejdede materiale  

 eller dele heraf, såvel som ved offentlig gengivelse af bygninger eller  

 anlæg, hvortil rådgiverens materiale er anvendt, skal rådgiverens navn  

 anføres.
 4.4 I det omfang, rådgiveren i henhold til aftalen foretager tværgående  

 undersøgelser, omfattende funktionsanalyser og lignende, er klienten  

 berettiget til at disponere over det herved fremkomne materiale.
ad 4.4 Bestemmelsen tager sigte på at klargøre forholdet, hvor f.eks. offentlige  

 myndigheder gennemfører udredninger, forsøgsvirksomhed m.v.
5. Tidsfrister 5.1 I aftalen kan der fastsættes tidsfrister for rådgiverens løsning af  

 opgaven eller for dele af denne, for beslutninger, som klienten skal træffe,  

 for klientens afgivelse af materiale, som er nødvendig for opgavens løsning,  

 samt for klientens egne ydelser.
ad 5.1 Aftale om tidsfrister vil normalt ikke være hensigtsmæssig i  

 forslagsfasen.
 5.2 Rådgiveren kan kræve forlængelse af aftalte tidsfrister, når løsningen  

 af opgaven forsinkes:
ad 5.2 f) Bestemmelsen tilsigter i en forenklet form at gengive en force  

 majeure-regel, jfr. tillige principperne i købelovens § 24.
 5.3 Rådgiveren kan kun påberåbe sig bestemmelserne i pkt. 5.2 i det  

 omfang, han ved rimelige dispositioner har søgt at hindre eller begrænse  

 forsinkelsen.
 5.4 Rådgiveren skal ufortøvet skriftligt meddele klienten, når han anser  

 sig berettiget til forlængelse af tidsfrister, og på forlangende godtgøre, at  

 forsinkelsen skyldes et forhold, der berettiger til fristforlængelse.
 5.5 Klienten kan kræve forlængelse af tidsfrister, når ham påhvilende  

 ydelser eller beslutninger forsinkes:
 I givet fald gælder også bestemmelserne i 5.3 og 5.4.
ad 5.5 Formuleringsforskellene i 5.5 a) og b) i forhold til 5.2 d) og e) er  

 begrundet i, at udeblivelsen af bevillinger eller offentlige tilskud,  

 bevillingsnedskæringer o.lign. ikke kan give en offentlig eller offentligt  

 støttet bygherre fristforlængelse.
 Som yderligere eksempel på offentlige myndigheder kan nævnes  

 arbejdstilsynet.
 5.6 Såfremt en tidsfristforlængelse er længere end to år, er rådgiveren  

 berettiget til at anse opgaven som standset, jfr. 7.1.3.
6. ANSVAR 6.1 ANSVAR FOR TIDSFRISTOVERSKRIDELSER 6.1.1 I aftalen kan fastsættes en dagbod, som rådgiveren er pligtig at  

 betale klienten, hvis rådgiveren overskrider fastsatte tidsfrister uden at  

 have krav på tidsfristforlængelse, jfr. 5.2. Erstatningskrav for forsinkelse  

 kan ikke rejses udover dagbodens beløb.
Er dagbod ikke fastsat, er rådgiveren  

 i de nævnte tilfælde ansvarlig for tab efter dansk rets almindelige regler om  

 forsinkelse, jfr. 6.2.2 - 6.2.8.
 6.1.2 Overskrider klienten tidsfrister som i 5.1 bestemt uden at have krav  

 på fristforlængelse efter 5.5, er han pligtig at erstatte rådgiveren lidte  

 tab efter dansk rets almindelige erstatningsregler.
6.1.3 Er dagbod aftalt, og ønsker klienten at gøre gældende, at rådgiveren  

 har overskredet en tidsfrist, er klienten pligtig skriftligt at fremsætte  

 krav om betaling af bod med angivelse af bodens størrelse inden 30 dage efter  

 det tidspunkt, hvortil løsningen eller den pågældende del af løsningen skulle  

 have været præsteret.
Fremsættes kravet ikke som nævnt, er klienten afskåret  

 fra at kræve dagbod.
ad 6.1.3 Bestemmelsen tjener til at sikre rådgiveren imod, at klienten fremsætter  

 dagbodskrav på et tidspunkt, hvor rådgiveren ikke længere har mulighed for at  

 fremskaffe oplysninger, der kan støtte hans eventuelle påstand om, at dagbod  

 ikke er forskyldt.
Såfremt krav på dagbod er rejst og størrelsen angivet  

 inden for den nævnte frist, vil dagbodsbeløbet kunne bringes i modregning  

 over for rådgiverens krav på klienten under forudsætning af, at de  

 almindelige betingelser for modregning er opfyldt.
6.2 Ansvar for fejl og forsømmelser 6.2.1 Rådgiveren er ansvarlig efter dansk rets almindelige  

 erstatningsregler for fejl og forsømmelser ved opgavens løsning.
ad 6.2.1 Reglen er formuleret som en »retsstandard«, og det er henskudt  

 til praksis ved voldgiftsret og domstole at formulere reglens detaljerede  

 indhold.
 I den hidtidige Vedtægt for arkitektvirksomhed og i Almindelige  

 Bestemmelser for rådgivende Ingeniørvirksomhed fremhæves.
 at rådgiveren er ansvarlig for skader, som opstår i forbindelse  

 med arbejde, han har påtaget sig, når skaden skyldes hans eller hans folks  

 mangel på fornøden faglig dygtighed eller omhu,  at  rådgiveren  

 således ikke hæfter for skader, der opstår som følge af forhold, der ikke kan  

 betragtes som almindeligt kendt inden for fagkredse, for hændelige skader og  

 ej heller for fejl, begået af bygherren eller af andre af denne engagerede.
Den teknologiske udvikling inden for bygge- og anlægsarbejder sammenholdt  

 med de stadigt stigende krav til byggeriernes økonomi har i ansvarsmæssig  

 henseende skabt et særligt problem omkring risikoen ved anvendelse af nye  

 materialer og metoder i et forsøg på at billiggøre byggerierne.
En sådan  

 anvendelse af nye materialer og metoder sker primært på bygherrens risiko og  

 kun, hvor rådgiveren i sin rådgivning om valg af nye materialer og metoder  

 har handlet uforsvarligt - herunder i forbindelse med sin information af  

 klienten -, kan rådgiveren gøres ansvarlig for de skader, som følger af en  

 sådan rådgivning.
 Da såvel bemærkningerne i Vedtægt for arkitektvirksomhed og i Almindelige  

 Bestemmelser for rådgivende Ingeniørvirksomhed som bemærkningerne med hensyn  

 til nye materialer følger af de almindelige erstatningsretlige regler, er der  

 ikke i teksten medtaget særlige bemærkninger herom.
 6.2.2 Der kan træffes aftale imellem klienten og rådgiveren om størrelsen  

 af rådgiverens ansvar og om rådgiveransvarets forsikringsdækning.
ad 6.2.2 Med den uensartethed, som karakteriserer bygge- og anlægsopgaver, er det  

 fundet rigtigt at overlade det til forhandling i den konkrete sag at bedømme  

 størrelsen af en mulig ansvarsbegrænsning og forsikringsdækning af  

 rådgiveransvaret.
Er der ikke indgået aftale mellem klienten og rådgiveren om  

 størrelsen af rådgiverens ansvar, er dette reguleret af erstatningsrettens  

 almindelige regler, jfr. 6.2.1.
6.2.3 Rådgiverens ansvar ophører 5 år efter afslutningen af den  

 rådgivningsopgave, som fejlen eller forsømmelsen vedrører.
Ved rådgivning i  

 forbindelse med udførelsen af bygninger og anlæg ophører rådgiveransvaret dog  

 tidligst 5 år efter afleveringen af den bygning eller det anlæg, fejlen eller  

 forsømmelsen vedrører.
Klienten mister dog retten til at gøre ansvar gældende  

 imod rådgiveren, såfremt klienten ikke skriftligt reklamerer over for  

 rådgiveren, så snart klienten er eller burde være blevet opmærksom på  

 tilstedeværelsen af rådgiverens mulige erstatningsansvar.
ad 6.2.3 Bestemmelsen omfatter primært skjulte fejl, idet synlige fejl er dækket af  

 reklamationsreglen i sidste punktum.
 Ved begrebet aflevering sigtes til de i Almindelige Betingelser for  

 Arbejder og Leverancer indeholdte regler for aflevering af byggerier og  

 anlæg.
 Uanset bestemmelsen kan det i tilfælde, hvor rådgiveren har handlet  

 svigagtigt eller med særlig grov uagtsomhed, tænkes, at en domstol eller  

 voldgiftsret vil fastholde rådgiveransvaret ud over 5 års-fristen.
 Den i sidste punktum i bestemmelsen indeholdte reklamationsregel svarer  

 til bestemmelsen i Købelovens § 52 og i Almindelige Betingelser for Arbejder  

 og Leverancer, § 22, stk. 4.
 6.2.4 Rådgiveren hæfter ikke for driftstab, avancetab eller andet  

 indirekte tab.
 6.2.5 Er foruden rådgiveren en eller flere andre ansvarlige over for  

 klienten for et tab i forbindelse med et bygge- eller anlægsarbejde eller  

 forberedelsen hertil, da hæfter rådgiveren kun for så stor en del af  

 klientens tab, som svarer til den del af den samlede skyld, der er udvist af  

 rådgiveren.
ad 6.2.5 Bestemmelsen indfører i tilfælde af, at flere er ansvarlige, et  

 prorata-ansvar i modsætning til dansk rets almindelige regel om solidarisk  

 hæftelse for skadelidtes tab, (med efterfølgende regres mellem  

 skadevolderne).
 Bestemmelsen er ikke anvendelig på de enkelte rådgivere i et  

 totalrådgivningsforhold, jfr. 6.2.8.
 6.2.6 Har rådgiveren på klientens vegne påtaget sig at udøve kontrol med,  

 at aftalte ydelser er kontraktmæssige, er han kun ansvarlig for det tab,  

 klienten måtte lide ved, at rådgiveren ikke rettidig har påtalt, at en ydelse  

 ikke er kontraktmæssig.
ad 6.2.6 Bestemmelsen er et udtryk for, at rådgiveren for tilsynsfejl alene er  

 subsidiært ansvarlig i forhold til en forudsat primært ansvarlig entreprenør,  

 hvilket i praksis vil sige, at rådgiveren er ansvarlig i det omfang,  

 entreprenørens ansvar er forældet eller uerholdeligt.
 6.2.7 Ansvar imod rådgiverens medarbejdere kan ikke gøres gældende i  

 videre omfang, end det kan gøres gældende imod rådgiveren.
ad 6.2.7 Bestemmelsen skal sikre rådgiverens medarbejdere, som efter dansk rets  

 almindelige regler, er personligt ansvarlige for fejl, som de begår, mod at  

 blive ansvarlige på de områder, hvor rådgiveren i disse »Almindelige  

 bestemmelser«, som er et særligt aftaledokument mellem ham og klienten,  

 i forskellig henseende har begrænset sit ansvar.
6.2.8 Udøves totalrådgivning af en gruppe, jfr. 2.2.2, hæfter gruppens  

 medlemmer over for klienten solidarisk for opgavens løsning og optræder over  

 for klienten som een rådgiver.
Gruppen udpeger en leder, som optræder på  

 gruppens vegne i forhold til klienten.
ad 6.2.8 Bestemmelsen fastslår, at i de tilfælde, hvor totalrådgivning udøves af  

 flere rådgivere, hæfter disse alle fuldt ud for opgavens løsning.
Den  

 solidariske hæftelse vedrører såvel naturalopfyldelse af rådgivningsaftalen  

 som ansvaret for fejl og forsømmelser og eventuelt ansvar for overskridelse  

 af tidsfrister, alt dog i overensstemmelse med reglerne i afsnit 6.
 I de tilfælde, hvor totalrådgivning udøves af een rådgiver, er denne  

 ansvarlig for de rådgivningsfirmaer, han eventuelt måtte inddrage i arbejdet.
7. UDSKYDELSE OG STANDSNING AF OPGAVER 7.1 UDSKYDELSE AF OPGAVER 7.1.1 Udskydes løsningen af en opgave, efter at løsningen af opgaven er  

 påbegyndt, uden at udskydelsen skyldes rådgiverens forhold, er rådgiveren  

 berettiget til - foruden honorar for de indtil udskydelsen udførte arbejde -  

 at kræve de udgifter dækket, som han får i anledning af, at opgaven udskydes,  

 herunder løn til overflødiggjort arbejdskraft og leje af overflødiggjorte  

 lokaler.
Rådgiveren er pligtig at søge disse udgifter begrænset mest muligt.
ad 7.1.1 Det er en betingelse, at rådgiveren har lidt et tab, og bevisbyrden herfor  

 påhviler rådgiveren.
Lønudgifter omfatter både løn til medarbejdere og  

 indehavere.
 7.1.2 Genoptages en opgave, som har været udskudt, er rådgiveren  

 berettiget til at kræve honorar for det merarbejde, som er forbundet med  

 opgavens genoptagelse.
ad 7.1.2 Det påhviler rådgiveren at godtgøre at der foreligger merarbejde.
 7.1.3 Stilles løsningen af en opgave i bero i mere end to år, er  

 rådgiveren berettiget til at anse opgaven for standset.
7.2 Standsning af opgaver ad 7.2 I relation til 7.2 anses projektering for påbegyndt, når rådgiveren er  

 anmodet om at fortsætte opgavens løsen efter godkendt projektforslag.
 7.2.1 Standses en påbegyndt opgave, har rådgiveren krav på dækning af  

 udgifter som bestemt i pkt. 7.1.1.
 Standses en opgave, efter at projekteringen er påbegyndt, har rådgiveren  

 tillige krav på en rimelig godtgørelse for klientens anvendelse af det af  

 rådgiveren udarbejdede materiale eller dele deraf, jfr. 7.2.3.
 7.2.2 Standses en opgave, førend projekteringen er påbegyndt, er klienten  

 berettiget til for sagens fortsættelse at anvende analyser og beregninger og  

 andet materiale, hvori forudsætninger for opgavens løsning indeholdes.
 7.2.3 Standses en opgave, efter at projekteringen er påbegyndt, er  

 klienten berettiget til for den påbegyndte sag at anvende det af rådgiveren  

 udarbejdede materiale eller dele heraf.
ad 7.2.3 Det er en forudsætning, at klienten har opfyldt de ham i henhold til 7.2.1  

 påhvilende økonomiske forpligtelser.
Betaling for anvendelsen fastlægges ved  

 aftale mellem klient og rådgiver.
 7.2.4 I tilfælde, hvor klienten, jfr. 7.2.2 og 7.2.3 fortsat ønsker at  

 gøre brug af det af rådgiveren udarbejdede materiale, er denne berettiget til  

 at kræve, at hans navn ikke må benyttes i forbindelse med materialets  

 fortsatte anvendelse.
 7.2.5 Standses en opgave, førend projekteringen er afsluttet, og ønsker  

 klienten fortsat at gøre brug af det af rådgiveren udarbejdede materiale, er  

 denne ikke ansvarlig for materialets fortsatte brug, uanset eventuelle fejl  

 eller mangler i det før opgavens standsning udarbejdede materiale.
7.2.6 Uanset det i 7.2.3 fastsatte er klienten ikke berettiget til at lade  

 det før standsningen udarbejdede materiale anvende som grundlag for en  

 produktion med salg for øje.
Dette gælder også i tilfælde, hvor rådgiverens  

 bistand jfr. 4.1, omfatter udvikling af produkter med produktion og salg for  

 øje.
8. MISLIGHOLDELSE 8.1 Gør rådgiveren sig skyldig i væsentlig misligholdelse af aftalen med  

 klienten, eller gør han sig skyldig i en sådan adfærd, at han ikke billigvis  

 kan fordre at fortsætte som rådgiver for klienten, er denne berettiget til  

 straks at ophæve rådgivningsaftalen.
 8.2 Ophæves aftalen efter 8.1, har rådgiveren kun krav på honorar for så  

 stor en del af det før ophævelsen udførte arbejde, som er anvendeligt for  

 klienten i forbindelse med den samlede opgaves løsning.
8.3 Ophæves aftalen efter 8.2, har klienten krav på dækning af sit tab  

 efter dansk rets almindelige regler.
Desuden finder bestemmelserne i 7.2.2,  

 7.2.3, 7.2.4 og 7.2.5 anvendelse.
8.4 Gør klienten sig skyldig i væsentlig misligholdelse af aftalen med  

 rådgiveren, eller gør han sig iøvrigt skyldig i en sådan adfærd, at det ikke  

 billigvis kan fordres, at rådgiveren fortsætter sit hverv, er rådgiveren  

 berettiget til at ophæve rådgivningsaftalen.
I så fald forholdes der mellem  

 parterne som ved standsning af opgaver.
9. TVISTER 9.0.1 Tvister mellem klienten og rådgiveren i anledning af løsningen af  

 opgaven - jfr. dog 9.0.3 - afgøres endeligt og bindende af den i Almindelige  

 Betingelser for Arbejder og Leverancer (A.B. 72) i § 31 hjemlede voldgiftsret  

 i overensstemmelse med de for voldgiftsretten fastsatte regler.
ad 9.0.1 Bestemmelsen tilsigter at gøre Byggeriets Voldgiftsret kompetent med  

 hensyn til tvister imellem rådgiveren og hans klient, således at alle tvister  

 inden for bygge- og anlægsvirksomheden henhører under Voldgiftsrettens  

 kompetence.
Ifølge 9.0.3 kan rene honorartvister afgøres ved et af organisationerne  

 etableret rets-, honorar- eller responsumudvalg.
Denne undtagelse er indsat  

 for at undgå at belaste voldgiftsretten med sager, der alene vedrører  

 honorarberegning.
Bestemmelsen i 9.0.3. fastslår, at voldgiftsretten i rene  

 honorartvister mindst skal kunne fungere som appelinstans over for  

 organisationsorganerne.
 9.0.2 Syn og skøn kan inden for det i 9.0.1 omhandlede sagsområde udmeldes  

 i overensstemmelse med de herfor i A.B. 72 § 30 indeholdte regler til  

 konstatering af omfanget og beskaffenheden af det af rådgiveren faktisk  

 udførte arbejde eller dele heraf.
 9.0.3 Såfremt der i en rådgivningsaftale, jfr. 2.1, ikke er truffet  

 beslutning om behandling af honorartvister, skal disse behandles af et af  

 organisationen herfor nedsat permanent udvalg.
 Honorartvister behandlet af ovennævnte udvalg kan af såvel klient som  

 rådgiver indbringes for voldgiftsretten.
 Såfremt rådgiverens honorar er gjort gældende som modkrav over for et af  

 klienten fremsat erstatningskrav for forsinkelser, fejl eller mangler ved  

 løsningen af opgaven, kan honorartvister alene behandles ved voldgiftsretten.
