 Statsamtet havde bestemt, at et børnebidrag fortsat skulle erlægges  

 halvårsvist.
 Civilretsdirektoratet ændrede statsamtets afgørelse, idet  

 bidragspligtiges protest mod kvartalsvist forfald, der var begrundet i, at  

 den halvårlige betaling indgik i hans budget, ikke mod bidragsberettigedes  

 begrundede ønske kunne begrunde, at bidraget ikke skulle forfalde  

 kvartalsvist forud.
 Statsamtet havde fastsat halvårsvis betaling af et børnebidrag.  

 Bidragsberettigede ansøgte senere om at få bidraget udbetalt kvartalsvist,  

 idet hun fandt det svært at administrere bidraget, og idet hun foretrak, at  

 udbetaling af bidraget fandt sted samtidig med udbetaling af børnechecken fra  

 staten.
 Bidragspligtige protesterede under henvisning til, at den halvårlige  

 betaling indgik i hans budget.
 Civilretsdirektoratet ændrede til kvartalsvis betaling i medfør af  

 børnelovens § 16, da bidragspligtiges indsigelse ikke kunne begrunde afslag  

 på den begrundede ansøgning.
