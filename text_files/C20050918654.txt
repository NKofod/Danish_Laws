Skrivelse  

 om salg af råde over ejendomme (Samtlige kommunalbestyrelser) Socialministeriet har modtaget flere spørgsmål vedrørende  

 procedure og fastsættelse af salgsprisen i forbindelse med overdragelse af  

 ejendomme, som kommunalbestyrelsen efter tidligere gældende  

 byfornyelseslovgivning  

 har overtaget mod erstatning, dvs. de såkaldte råde over ejendomme.  

 Ministeriet  

 finder derfor anledning til at redegøre for reglerne herom.
Lov om byfornyelse (efter 1. januar 2001) Tilbudspligt I henhold til lov om byfornyelse, jf. lovbekendtgørelse nr. 260  

 af 7. april 2003, § 17, stk. 1, skal kommunalbestyrelsen efter  

 bygningsfornyelsesarbejdernes afslutning tilbyde lejerne at overtage  

 ejendomme  

 med 6 boliger eller derover på andelsbasis.
 Lejerne har efter lovens § 17, stk. 2, mulighed for, at  

 danne en privat andelsboligforening efter reglerne i lov om  

 andelsboligforeninger og andre boligfællesskaber eller en almen  

 andelsboligforening  

 efter reglerne i lov om almene boliger samt støttede private andelsboliger  

 m.v.
Fastsættelse af købesum Fastsættelse af den købesum, som lejerne skal have ejendommen  

 tilbudt til, sker efter bestemmelserne i lovens § 17, stk. 3 og 4.
 Udgangspunktet er, at ejendommen skal overdrages til  

 andelsboligforeningen til en købesum, der svarer til ejendommens værdi som  

 udlejningsejendom, jf. § 17, stk. 3.
 Købesummen skal dog nedsættes, hvis ydelsen på de lån, der ikke  

 vedrører byfornyelsesarbejderne, overstiger et beløb, der i henhold til  

 lovens § 17,  

 stk. 4, beregnes som:
-  

 	  

 det kapitalafkast, der  

 før byfornyelsesarbejdernes iværksættelse lovligt kunne opkræves efter lov om  

 midlertidig regulering af boligforholdene med tillæg af -  

 	  

 det kapitalafkast, der  

 kunne være krævet for tidligere gennemførte forbedringer, og et -  

 	  

 kapitalafkast af  

 erhvervsarealer, der beregnes som erhvervslejen med fradrag af den del af  

 ejendommens  

 driftsudgifter, der vedrører erhvervsarealerne.
 Nedsættelse af købesummen sker således, at den samlede ydelse på  

 andre lån end lån, der vedrører byfornyelsesudgifter, kommer til at svare til  

 det  

 nævnte kapitalafkast.
Berigtigelse af købesum Den praktiske fremgangsmåde i forbindelse med tilbud til  

 beboerne vil herefter være, at kommunen må foretage en vurdering af  

 ejendommens  

 handelsværdi som udlejningsejendom, eventuelt med sagkyndig bistand.
Ved  

 vurderingen skal der tages hensyn til, at der til lån, som dækker  

 byfornyelsesudgifterne,  

 ydes forbedringstilskud, jf. lov om byfornyelse § 61.
 Udbetaling:  

  

 Købesummen  

 berigtiges herefter ved, at 20 pct., for så vidt angår en privat  

 andelsboligforening  

 og 2 pct., for så vidt angår en almen andelsboligforening, erlægges kontant,  

 jf. lovens § 17, stk. 5.
Indestående lån fra før  

 byfornyelsen:  

  

 Kommunalbestyrelsen bestemmer, i hvilket omfang indestående  

 lån fra før byfornyelsen skal overtages.
Begrundelsen er, at nedsættelsen af  

 købesummen beregnes på grundlag af ydelsen på lånene.
Foreningen kan derfor  

 på  

 kommunens og statens bekostning få en urimelig fordel, hvis den overtager lån  

 med en kort restløbetid og dermed en høj ydelse i forhold til restgælden.
 Den resterende del af  

 købesummen  

  

 berigtiges ved,  

 at der  

 optages et 30-årigt realkreditlån eller et kommunalt lån på tilsvarende  

 vilkår.  

 Lånet skal dække byfornyelsesudgifterne samt eventuel resterende købesum.
 Vedrørende  

  

 lån til dækning  

 af byfornyelsesudgifterne  

  

 bemærkes, at hvis der allerede er optaget et lån  

 til delvis dækning af byfornyelsesudgifterne, kan dette lån overtages af  

 andelsboligforeningen.
Ombygningstab Viser det sig, at byfornyelsesudgifterne overstiger købesummen,  

 dvs. ejendommens handelsværdi som udlejningsejendom, vil den del af  

 udgifterne,  

 der ligger ud over købesummen - ombygningstabet - blive dækket med et  

 tilskud,  

 jf. byfornyelseslovens § 62.
Støtte til de værdiforøgende  

 byfornyelsesudgifter Til den del af byfornyelsesudgifterne, der dækkes med et  

 30-årigt realkreditlån, ydes forbedringstilskud.
Forbedringstilskuddet  

 beregnes  

 og aftrappes, som om lånet var optaget på skæringsdagen.
Tidligere byfornyelseslovgivning (før 1. januar 2001) Købsprisen  

  

 vedrørende  

 råde over ejendomme, der henhører under byfornyelseslovgivning, som var  

 gældende før 1. januar 2001, fastsættes efter de samme principper, som nævnt  

 ovenfor.
 Berigtigelse af købesummen  

  

 vedrørende ejendomme, hvori der allerede er optaget støttede lån efter  

 finansieringsbestemmelser, der var gældende før 1. januar 2001, skal ske  

 således, at andelsboligforeningen i videst muligt omfang overtager støttede  

 lån, der vedrører værdiforøgende byfornyelsesudgifter.
Til nye lån til dækning af byfornyelsesudgifter ydes støtten  

 efter de samme regler som øvrige støttede lån til værdiforøgende udgifter i  

 ejendommen.
Støtte beregnes og aftrappes, som om lånet var optaget på  

 skæringsdagen.
Provenuet fra nye lån til dækning af værdiforøgende  

 byfornyelsesudgifter skal anvendes til nedbringelse af allerede optagne lån  

 til  

 dækning af ombygningstab.
