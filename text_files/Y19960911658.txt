Efter bestemmelserne i § 8, stk. 1, i lov nr. 316 af 16. maj 1990 om  

 trafikhavne m.v. styres de kommunalt styrede trafikhavne af  

 kommunalbestyrelsen.
Den umiddelbare forvaltning varetages af havneudvalget,  

 jf. § 19, stk. 2, i lov om kommunernes styrelse.
 Efter § 9, stk. 1, i trafikhavneloven er en kommunalt styret  

 trafikhavn en selvstændig virksomhed, hvis midler skal være regnskabsmæssigt  

 adskilt fra kommunens.
 Efter § 19, stk. 2, 1. pkt., i den kommunale styrelseslov skal der i  

 kommuner, hvor kommunalbesttyrelsen er havnebestyrelse, nedsættes et  

 havneudvalg til varetagelse af den umiddelbare forvaltning af havnens  

 anliggender.
 Udtalt, at det følger af disse bestemmelser, at havneudvalget  

 varetager den umiddelbare forvaltning af alle havnens anliggender, herunder  

 funktionen som kasse- og regnskabsudvalg, og at havneudvalget foretager  

 indstillinger direkte til kommunalbestyrelsen uden forelæggelse for  

 økonomiudvalget.
 Det bemærkes herved, at den kompetence, der er tillagt økonomiudvalget  

 efter styrelseslovens § 18, stk. 2 og 3, vedrører kommunens forhold og ikke  

 den selvstændige havnevirksomhed, hvis organisatoriske forhold er reguleret i  

 loven om trafikhaven (og styrelseslovens § 19, stk. 2).
 Havnens anliggender styres således udelukkende af havneudvalget og  

 kommunalbestyrelsen (havnebestyrelsen).
 (Indenrigsministeriets brev af 2. januar 1996 til en kommune - 1. k.kt.  

 j.nr. 1995/1072-707-2).
 I brev af 28. november 1995 (j.nr. 00.01.A01) har Grenaa Kommune i henhold  

 til den kommunale styrelseslovs § 65 c ansøgt om dispensation fra § 18, stk.  

 2, i den kommunale styrelseslov, således at budget-, regnskabs- og  

 bevillingssager for Grenaa Havns område efter behandling i havneudvalget kan  

 indstilles direkte til Grenaa Byråd uden forudgående behandling i  

 økonomiudvalget.
 Det anføres samtidig, at der i kommunen er nogen tvivl om, hvorvidt en  

 sådan dispensation for fornøden, idet Grenaa Havn som en kommunalt styret  

 trafikhavn efter Havnesammenslutningens opfattelse ikke er underlagt  

 økonomiudvalgets komeptence.
 I denne anledning skal Indenrigsministeriet udtale følgende:
Efter bestemmelserne i § 8, stk. 1, i lov nr. 316 af 16. maj 1990 om  

 trafikhavne m.v. styres de kommunalt styrede trafikhavne af  

 kommunalbestyrelsen.
Den umiddelbare forvaltning varetages af havneudvalget,  

 jf. § 19, stk. 2, i lov om kommunernes styrelse.
 Efter § 9, stk. 1, i trafikhavneloven er en kommunalt styret trafikhavn en  

 selvstændig virksomhed, hvis midler skal være regnskabsmæssigt adskilt fra  

 kommunens.
 Efter § 19, stk. 2, 1. pkt., i den kommunale styrelseslov skal der i  

 kommuner, hvor kommunalbestyrelsen er havnebestyrelse, nedsættes et  

 havneudvalg til varetagelse af den umiddelbare forvaltning af havnens  

 anliggender.
 Det følger af disse bestemmelser, at havneudvalget varetager den  

 umiddelbare forvaltning af alle havnens anliggender, herunder funktionen som  

 kasse- og regnskabsudvalg, og at havneudvalget foretager indstillinger  

 direkte til kommunalbestyrelsen uden forelæggelse for økonomiudvalget.
 Det bemærkes herved, at den kompetence, der er tillagt økonomiudvalget  

 efter styrelseslovens § 18, stk. 2 og 3, vedrører kommunens forhold og ikke  

 den selvstændige havnevirksomhed, hvis organisatoriske forhold er reguleret i  

 loven om trafikhavne (og styrelseslovens § 19, stk. 2).
 Havnens anliggender styres således udelukkende af havneudvalget og  

 kommunalbestyrelsen (havnebestyrelsen).
 Det følger heraf, at en dispensation i henhold til styrelseslovens § 65 c  

 til det angivne formål ikke er fornøden.
