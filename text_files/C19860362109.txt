 Arbejdsformidlingskontorerne.
En lærling kom den 26. marts 1983 alvorligt til skade ved en  

 færdselsulykke, hvorved lærlingen bl.a. mistede venstre underben.
Som følge  

 af færdselsulykken var lærlingen fraværende fra lærestedet i lidt over 8  

 måneder, og genoptog først arbejdet den 6. januar 1984. Under sygdomsforløbet  

 deltog lærlingen i den obligatoriske skoleundervisning, samtidig med at han  

 modtog sygedagpenge.
 Direktoratet for erhvervsuddannelserne har i sin afgørelse lagt vægt på,  

 at udbetalingen af sygedagpenge til lærlingen under skoleopholdet må anses  

 som en tilkendegivelse af, at lærlingens helbredstilstand ikke tillod  

 genoptagelse af læreforholdet, og at deltagelse i skoleundervisningen ikke  

 kunne forventes at have sædvanlig form (f.eks. deltagelse i praktiske  

 øvelser) eller give sædvanligt udbytte, men i højere grad måtte anses for en  

 revalideringsforanstaltning end en egentlig fortsættelse af uddannelsen.
 Som følge heraf har direktoratet fundet, at der ved opgørelsen af  

 gennemsnittet for virksomhedens antal af lære- og praktikpladser bør bortses  

 fra hele den langvarige fraværsperiode fra ulykkestilfældets indtræden til  

 arbejdets genoptagelse i virksomheden.
 Såfremt arbejdsformidlingskontorerne skulle komme ud for lignende  

 langvarige sygefravær i andre sager, skal arbejdsdirektoratet anmode  

 kontorerne om, forinden der træffes afgørelse om, hvorvidt sådant langvarigt  

 sygefravær skal indgå/ikke skal indgå i opgørelsen af virksomhedens  

 gennemsnit, at indhente en udtalelse fra direktoratet for  

 erhvervsuddannelserne.
 P.D.V.
 E.B.
