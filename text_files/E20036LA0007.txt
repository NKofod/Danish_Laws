 Lønsumsafgiftslovens § 20 indeholder en bemyndigelse til  

 skatteministeren, som kan fastsætte nærmere regler til gennemførelse af  

 loven, herunder regnskabsbestemmelser.
 Denne bemyndigelse har skatteministeren benyttet i  

 lønsumsafgiftsbekendtgørelsen, nr. 431 af 5. juni 1999, kapitel  

 6.
G.1 Regnskabets indhold - bek. § 7 Virksomheder, der er registreret efter lønsumsafgiftsloven, skal føre  

 et regnskab, således at de beløb, der lægges til grund for beregningen af  

 afgiften for hver opgørelsesperiode, fremgår af regnskabet.
Regnskabet skal føres i det almindelige forretningsregnskab.
Regnskabet  

 skal føres på en klar og overskuelig måde, og det skal indeholde sådanne  

 specifikationer, at det kan danne grundlag for regionernes kontrol med  

 beregningen af lønsumsafgiften.
Virksomhederne skal føre et regnskab over den samlede lønsum.
Dele af  

 lønsummen, som ikke skal medregnes til afgiftsgrundlaget, skal fremgå  

 særskilt af regnskabet eller af en opgørelse for den enkelte periode.
 Bogføringen for en opgørelsesperiode skal omfatte beløb, som skal  

 medregnes til lønsummen i den pågældende  

 periode.
G.2 Løbende regnskabsførelse - bek. §  

 8 Virksomhedens regnskab for en opgørelsesperiode skal være ført, inden  

 angivelsen indsendes.
 De statslige told- og skattemyndigheder kan kræve, at virksomhedens  

 bogføring efter en frist på mindst 14 dage skal være ajourført for  

 opgørelsesperioder, for hvilke fristen for indsendelse af angivelse er  

 overskredet.
G.3 Opbevaring af regnskabet - bek. §  

 9 Virksomhederne skal opbevare regnskabet, regnskabsbilag og andet  

 regnskabsmateriale, i 5 år efter udløbet af det pågældende  

 regnskabsår.
 Det materiale, der skal opbevares, er således bl.a. årsregnskaber,  

 regnskabsbøger, journaler, kladdebøger, løsbladebøger med tilhørende  

 bilag, ordrebøger, lagerbøger, ugesedler og arbejdssedler.
 Anvendes EDB ved lønanvisning, kan samlelister med oplysning om  

 indholdet af hver enkelt lønbilag træde i stedet for kopier af de nævnte  

 bilag.
