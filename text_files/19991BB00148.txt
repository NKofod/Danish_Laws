Fremsat den 13. april 2000 af  

 justitsministeren (Frank Jensen) Forslag til folketingsbeslutning om udkast til rammeafgørelse om styrkelse af  

 beskyttelsen mod  

 falskmøntneri.
»Folketinget meddeler sit samtykke til, at Danmark i  

 Rådet for Den Europæiske Union medvirker til vedtagelsen af  

 udkastet til rammeafgørelse om styrkelse af beskyttelsen mod  

 falskmøntneri ved hjælp af strafferetlige og andre sanktioner, i  

 forbindelse med indførelsen af euroen.« Bemærkninger til forslaget 1. Formålet med fremsættelse af forslaget til  

 folketingsbeslutning Formålet med fremsættelsen af forslaget til  

 folketingsbeslutning er efter grundlovens § 19 at opnå  

 Folketingets samtykke til, at regeringen på Danmarks vegne medvirker  

 til Rådet for Den Europæiske Unions vedtagelse af et udkast til  

 rammeafgørelse om styrkelse af beskyttelsen mod falskmøntneri  

 ved hjælp af strafferetlige og andre sanktioner, i forbindelse med  

 indførelsen af euroen.
 Udkastet til rammeafgørelse er på grundlag af  

 et tysk forslag udarbejdet med hjemmel i artikel 34, stk. 2, litra b), i  

 Traktaten om Den Europæiske Union (TEU), hvorefter Rådet på  

 initiativ af en medlemsstat eller Kommissionen med enstemmighed kan vedtage  

 rammeafgørelser om indbyrdes tilnærmelse af medlemsstaternes  

 love og administrative bestemmelser.
Rammeafgørelser er et nyt retsinstrument, som Den  

 Europæiske Union efter Amsterdam-traktatens ikrafttræden den 1.  

 maj 1999 kan benytte sig af inden for det mellemstatslige samarbejde på  

 det politimæssige og strafferetlige område (TEU afsnit VI).  

 Rammeafgørelser er bindende for medlemsstaterne med hensyn til det  

 tilsigtede mål, men overlader det til de nationale myndigheder at  

 bestemme form og midler for gennemførelse.
Rammeafgørelser  

 indebærer ikke umiddelbar anvendelighed.
Rammeafgørelser har således karakter af en  

 folkeretlig forpligtelse for medlemsstaterne, der indtræder ved  

 Rådets vedtagelse af rammeafgørelsen.
Medlemsstaterne vil  

 være forpligtede til at sikre gennemførelsen af  

 rammeafgørelsen i national ret, herunder om nødvendigt i kraft  

 af lovgivningsmæssige initiativer.
 På den baggrund forudsætter Danmarks medvirken  

 til Rådets vedtagelse af rammeafgørelser, der kræver  

 ændringer af dansk lovgivning, Folketingets forudgående samtykke  

 efter grundlovens § 19, stk. 1.
 Udkastet til rammeafgørelse om styrkelse af  

 beskyttelsen mod falskmøntneri indeholder bl.a. bestemmelser,  

 hvorefter medlemsstaterne skal sikre, at juridiske personer, der begår  

 falskmøntneri, kan ifalde strafansvar.
 Straffeloven indeholder ikke sådanne bestemmelser,  

 hvorfor det vil kræve en lovændring at gennemføre udkastet  

 til rammeafgørelse i dansk ret.
 Dette indebærer, at Danmarks medvirken til  

 Rådets vedtagelse af rammeafgørelsen forudsætter  

 Folketingets forudgående samtykke, jf. grundlovens § 19,  

 stk. 1.
 På den baggrund fastholdt Danmark på  

 rådsmødet (retlige og indre anliggender) den 27. marts 2000,  

 hvor man nåede til politisk enighed om udkastet til  

 rammeafgørelse, et parlamentarisk forbehold over for udkastet til  

 rammeafgørelse.
 Vedtagelsen af udkastet til rammeafgørelse  

 forventes at kunne finde sted på rådsmødet (retlige og  

 indre anliggender) den 29.   30. maj 2000, og formålet med  

 beslutningsforslaget er at gøre det muligt for Danmark at hæve  

 det parlamentariske forbehold og medvirke til vedtagelsen af udkastet til  

 rammeafgørelse.
2. Baggrunden for udkastet til rammeafgørelse Der er i en konvention med tilhørende protokol fra  

 1929 fastsat nærmere regler for bekæmpelse af  

 falskmøntneri. 1929-konventionen er ratificeret af Danmark den 5.  

 februar 1931. De øvrige EU-lande - bortset fra Sverige og Luxembourg -  

 har ligeledes ratificeret 1929-konventionen.
 Baggrunden for udkastet til rammeafgørelse er et  

 ønske om at ajourføre og supplere 1929-konventionen samt i  

 EU-landene at sikre en passende og effektiv strafferetlig beskyttelse mod  

 falskmøntneri, herunder falskmøntneri med hensyn til  

 euroen.
 I Rådets forordning nr. 974/98 af 3. maj 1998 om  

 indførelse af euroen fastsættes det, at eurosedler og  

 euromønter skal sættes i omløb fra den 1. januar 2002, og  

 at de deltagende medlemsstater skal sikre, at der findes passende sanktioner  

 mod efterligning og forfalskning af eurosedler og euromønter.
I handlingsplanen om organiseret kriminalitet, vedtaget af  

 Rådet den 28. april 1997, henstilles det, at Kommissionen  

 undersøger behovet for fælles foranstaltninger med henblik  

 på beskyttelse af euroen mod falskmøntneri.
Kommissionen har i  

 sit arbejdsprogram for svig i perioden 1998-99 ligeledes anført, at  

 det er vigtigt at skabe et tilstrækkeligt retsgrundlag for en ensartet  

 beskyttelse af euroen, som bl.a. særligt skal omfatte en fælles  

 definition af falskmøntneri samt retlig beskyttelse af euroen.
 Beskyttelsen af euroen er endvidere behandlet i  

 Kommissionens meddelelse af 31. juli 1998 til Rådet, Europa-Parlamentet  

 og Den Europæiske Centralbank med titlen »Beskyttelse af euroen mod  

 falskmøntneri« samt i den Den Europæiske Centralbanks  

 henstilling af 7. juli 1999 om vedtagelse af eurosedlers og  

 euromønters retlige beskyttelse.
Endelig vedtog Rådet den 28. maj 1999 en resolution  

 om styrkelse af den strafferetlige beskyttelse mod falskmøntneri i  

 forbindelse med indførelsen af euroen.
Det fremgår af den  

 nævnte resolutions pkt.
B, at der skal udarbejdes et bindende juridisk  

 instrument, som bygger på 1929-konventionen.
 Det er på baggrund af Rådets resolution, at  

 der nu er udarbejdet et udkast til rammeafgørelse om styrkelse af  

 beskyttelsen mod falskmøntneri ved hjælp af strafferetlige og  

 andre sanktioner, i forbindelse med indførelsen af euroen.
 Europa-Parlamentet har den 17. februar 2000 afgivet  

 udtalelse om udkastet til rammeafgørelse, og visse af  

 Europa-Parlamentets ændringsforslag er efterfølgende blevet  

 indarbejdet i udkastet til rammeafgørelse.
 Udkastet til rammeafgørelse har tidligere  

 været forelagt for Folketingets Retsudvalg og Europaudvalg til  

 orientering.
3. Indholdet af udkastet til rammeafgørelse Artikel 1 i udkastet til rammeafgørelse  

 indeholder definitioner på udtrykkene »konvention«, »penge« og  

 »juridisk person«.
Udtrykket »juridisk person« i udkastet til  

 rammeafgørelse omfatter enhver enhed, der har denne status i henhold  

 til den nationale lovgivning, der finder anvendelse, dog ikke stater og andre  

 offentlige organer under udøvelsen af offentligretlige  

 beføjelser samt offentligretlige internationale organisationer.
Af udkastets artikel 2 fremgår, at  

 formålet med rammeafgørelsen er at supplere 1929-konven-tionens  

 bestemmelser, dog således at de forpligtelser, der følger af  

 1929-konventionen ikke berøres.
Det fremgår endvidere, at de  

 medlemsstater, der endnu ikke har ratificeret 1929-konventionen, forpligter  

 sig til at gøre dette.
 I udkastets artikel 3 opregnes de handlinger, som  

 medlemsstaterne efter rammeafgørelsen forpligter sig til at sikre er  

 strafbare efter deres nationale lovgivning.
 Medlemsstaterne forpligter sig således efter  

 udkastets artikel 3 til at sikre, at følgende handlinger er  

 strafbare:
- enhver fremstilling eller forandring af penge i  

 bedragerisk hensigt, uanset hvilke midler, der anvendes - udgivelse af falske penge i bedragerisk hensigt - indførsel, udførsel, transport, modtagelse  

 eller anskaffelse af falske penge med henblik på udgivelse, vel vidende  

 at de er falske.
Medlemsstaterne forpligter sig efter udkastets artikel 3  

 til ligeledes at sikre, at forsøg på og medvirken til  

 ovennævnte handlinger er strafbart Endelig forpligter medlemsstaterne sig efter udkastets  

 artikel 3 til at sikre, at fremstilling, modtagelse, anskaffelse eller  

 besiddelse, der foretages i bedragerisk hensigt, af - redskaber, genstande, edb-programmer og alle andre  

 midler, som er bestemt til fremstilling eller forandring af penge, - hologrammer eller andre sikkerhedselementer til  

 beskyttelse af penge mod forfalskning er strafbar.
 Efter udkastets artikel 4 forpligter  

 medlemsstaterne sig endvidere til at sikre, at ovennævnte handlinger er  

 strafbare, hvis de begås under anvendelse af lovlige pengeudstedende  

 myndigheders faciliteter eller materiale, men ved krænkelse af de  

 kompetente myndigheders rettigheder eller i strid med betingelserne for de  

 kompetente myndigheders ret til at udstede penge, og uden disse myndigheders  

 tilsagn.
 I udkastets artikel 5 fastslås det, at  

 medlemsstaterne skal sikre, at ovennævnte handlinger er strafbare ikke  

 blot for så vidt angår falskmøntneri med hensyn til  

 eksisterende valuta, men også for så vidt angår  

 falskmøntneri med hensyn til eurosedler og euromønter, der  

 begås, før euroen sættes i omløb den 1. januar  

 2002.
Af udkastets artikel 6 fremgår det, at  

 medlemsstaterne skal tage de nødvendige skridt for at sikre, at  

 ovennævnte handlinger kan straffes med strafferetlige sanktioner, der  

 er effektive, står i et rimeligt forhold til overtrædelsen og har  

 afskrækkende virkning, herunder frihedsstraf, der kan medføre  

 udlevering.
Af udkastets artikel 6 fremgår endvidere, at der for  

 så vidt angår fremstilling og forandring af penge i bedragerisk  

 hensigt skal fastsættes en strafferamme på mindst 8 års  

 fængsel.
Udkastets artikel 7 indeholder bestemmelser om  

 straffemyndighed og om koordination af retsforfølgning.
Efter  

 bestemmelsen er hver medlemsstat således forpligtet til at have  

 straffemyndighed når en af de af rammeafgørelsen omfattede  

 lovovertrædelser er begået helt eller delvis på  

 medlemsstatens territorium.
Herudover fastslås det i artikel 7, at  

 1929-konventionens artikler 8, 9 og 17 tillige finder anvendelse på de  

 lovovertrædelser, der er omfattet af udkastet til  

 rammeafgørelse.
Dette indebærer bl.a., at medlemsstater, der  

 ikke udleverer egne statsborgere, har pligt til at foretage  

 retsforfølgning af strafbare handlinger omfattet af  

 rammeafgørelsen, som deres egne statsborgere måtte have  

 begået i udlandet.
 Herudover fastslås det i artikel 7, stk. 2, at  

 medlemsstaterne skal sikre, at falskmøntneri   som et minimum  

 forfalskning af euroen   i det mindste i de medlemsstater, der har  

 indført euroen, kan retsforfølges uafhængigt af  

 gerningsmandens nationalitet og af gerningsstedet.
 Endelig fremgår det af artikel 7, stk. 3, at  

 medlemsstaterne skal samarbejde for at afgøre, hvem af dem der skal  

 retsforfølge gerningsmanden i en situation, hvor mere end én  

 medlemsstat måtte have straffemyndighed og faktisk mulighed for at  

 retsforfølge for det samme forhold.
Udkastets artikel 8 indeholder nærmere regler  

 for juridiske personers strafansvar.
Bestemmelsen forpligter medlemsstaterne  

 til at sikre, at juridiske personer kan gøres ansvarlige med hensyn  

 til de handlinger, der er beskrevet i rammeafgørelsen, i det omfang  

 handlingerne er begået for at skaffe den juridiske person vinding og er  

 begået af en person, der handler enten individuelt eller som medlem af  

 et organ under den juridiske person, og som har en ledende stilling inden for  

 den juridiske person.
 Endvidere forpligtes medlemsstaterne efter bestemmelsen  

 til at sikre, at juridiske personer også kan straffes i tilfælde,  

 hvor f.eks. utilstrækkelig kontrol eller tilsyn fra den juridiske  

 persons side har gjort det muligt for en person, der er underlagt den  

 juridiske persons myndighed, at begå de nævnte  

 lovovertrædelser.
 Ifølge udkastets artikel 9 er  

 medlemsstaterne forpligtede til at sikre, at der overfor juridiske personer  

 kan iværksættes sanktioner, der er effektive, proportionelle og  

 har afskrækkende virkning, herunder bødestraf eller andre  

 sanktioner som f.eks. udelukkelse fra offentlige ydelser og tilskud og forbud  

 mod at udøve kommerciel virksomhed.
 Efter udkastets artikel 10 skal medlemsstaterne  

 senest den 31. december 2000 have gennemført de foranstaltninger, der  

 er nødvendige for at opfylde den forpligtelse, de har til at beskytte  

 euroen mod falskmøntneri, før den sættes i  

 omløb.
 Endvidere skal medlemsstaterne inden for 12 måneder  

 efter vedtagelsen af udkastet til rammeafgørelse have  

 gennemført de foranstaltninger, der er nødvendige for at  

 opfylde de øvrige forpligtelser, der følger af  

 rammeafgørelsen.
 Herudover skal Rådet efter bestemmelsen senest den  

 30. juni 2001, på baggrund af indberetninger fra medlemsstaterne om de  

 gennemførte foranstaltninger og på baggrund af en rapport  

 udfærdiget af Kommissionen, foretage en vurdering af, i hvor vid  

 udstrækning medlemsstaterne har gennemført de foranstaltninger,  

 der er nødvendige for at opfylde de forpligtelser, der følger  

 af rammeafgørelsen.
 Efter udkastets artikel 11 træder  

 rammeafgørelsen i kraft samme dag, som den bliver offentliggjort i De  

 Europæiske Fællesskabers Tidende.
4. De lovgivningsmæssige konsekvenser af udkastet til  

 rammeafgørelse Danmark ratificerede 1929-konventionen om bekæmpelse  

 af falskmøntneri den 5. februar 1931. Straffelovens kapitel 18 om  

 forbrydelser vedrørende penge bygger i vid udstrækning på  

 denne konvention.
Efter straffelovens § 166 er det strafbart at  

 eftergøre eller forfalske penge, ligesom det er strafbart at skaffe  

 sig eller andre eftergjorte eller forfalskede penge med henblik på at  

 bringe dem i omsætning som ægte.
Efter straffelovens § 167  

 er det tillige strafbart at udgive eftergjorte eller forfalskede penge.
 De strafbare handlinger, der opregnes i de  

 foreslåede bestemmelser i artikel 3 og 4 i udkastet til  

 rammeafgørelse, må   blandt andet i lyset af straffelovens  

 §§ 21 og 23 om forsøg og medvirken anses for at være  

 omfattede af straffelovens regler, navnlig § 166 og § 167.
 Efter den foreslåede bestemmelse i artikel 5 i  

 udkastet til rammeafgørelse skal de foreslåede bestemmelser i  

 artikel 3 og 4 i udkastet til rammeafgørelse tillige finde anvendelse  

 på falskmøntneri med hensyn til euroen, der begås, inden  

 euroen sættes i omløb den 1. januar 2002.
Det må anses for tvivlsomt, om straffelovens  

 § 166 og § 167 finder anvendelse i forhold til penge, der endnu  

 ikke er sat i omløb.
I det omfang dette ikke er tilfældet,  

 må falskmøntneri med hensyn til euroen, der begås inden  

 den 1. januar 2002   efter omstændighederne efter reglerne om  

 forsøg og medvirken   imidlertid anses for omfattet af straffelovens  

 § 171 om dokumentfalsk eller straffelovens § 279 om bedrageri.
Den  

 foreslåede bestemmelse i artikel 5 i udkastet til rammeafgørelse  

 kræver således ikke lovændring.
 Efter den foreslåede bestemmelse i artikel 6,  

 stk. 2, i udkastet til rammeafgørelse skal fremstilling eller  

 forandring af penge i bedragerisk hensigt straffes med fængsel, og der  

 skal fastsættes en strafferamme på mindst 8 års  

 fængsel.
 Strafferammen for falskmøntneri er efter  

 straffelovens § 166, stk. 1, fængsel i indtil 12 år,  

 mens formindskelse af værdien af gangbar mønt efter  

 straffelovens § 166, stk. 2, alene straffes med fængsel i  

 indtil 4 år.
Danmark vil i forbindelse med vedtagelsen af udkastet til  

 rammeafgørelse afgive en erklæring, hvorefter artikel 6,  

 stk. 2, ikke finder anvendelse på falskmøntneri, der sker  

 ved formindskelse af værdien af gangbar mønt.
Det er  

 Justitsministeriets opfattelse, at den foreslåede bestemmelse i hvert  

 fald på den baggrund ikke kræver lovændring.
Efter den foreslåede bestemmelse i artikel 7,  

 stk. 1, i udkastet til rammeafgørelse forpligter medlemsstaterne  

 sig til at have straffemyndighed, når en af de af  

 rammeafgørelsen omfattede strafbare handlinger er begået helt  

 eller delvist på medlemsstatens territorium.
Herudover fastslås  

 det, at bl.a. artikel 8 og 9 i 1929-konventionen finder anvendelse på  

 de strafbare handlinger, der er opregnet i de foreslåede bestemmelser i  

 artikel 3-5 i udkastet til rammeafgørelse.
 Af artikel 8 i 1929-konventionen fremgår det, at  

 lande, der ikke anerkender princippet om udlevering af egne statsborgere, som  

 udgangspunkt skal påtage sig strafforfølgningen af egne  

 statsborgere, der efter at have begået en lovovertrædelse i  

 udlandet måtte være vendt tilbage til hjemlandet.
Efter artikel 9 i 1929-konventionen skal udlændinge,  

 der i udlandet har begået nogen af de i konventionen opregnede  

 lovovertrædelser, og som befinder sig i et land, hvis lovgivning som  

 almindelig regel anerkender princippet om strafforfølgning af  

 lovovertrædelser begået i udlandet, straffes på samme  

 måde, som hvis forbrydelsen var begået på sidstnævnte  

 lands territorium.
Forpligtelsen til strafforfølgning er i denne  

 situation betinget af, at der er fremsat begæring om udlevering, og at  

 det land til hvilket begæringen er rettet, af en grund, der ikke har  

 forbindelse til forbrydelsen, ikke har kunnet udlevere den sigtede.
 Efter den foreslåede bestemmelse i artikel 7,  

 stk. 2, i udkastet til rammeafgørelse, skal medlemsstaterne  

 sikre, at falskmøntneri - som et minimum forfalskning af euroen - i  

 det mindste i de medlemsstater, der har indført euroen, kan  

 retsforfølges uafhængigt af gerningsmandens nationalitet og af  

 gerningsstedet.
Efter straffelovens § 8, nr. 5, hører  

 handlinger, der foretages i udlandet, under dansk straffemyndighed, når  

 handlingen er omfattet af en mellemfolkelig overenskomst, ifølge  

 hvilken Danmark er forpligtet til at foretage retsforfølgning.
Det  

 må antages, at bestemmelsen ikke blot omfatter tilfælde, hvor den  

 konventionsmæssige jurisdiktionspligt er formuleret som en pligt til at  

 »foretage retsforfølgning«, men også tilfælde, hvor  

 pligten er formuleret som en pligt til at »have straffemyndighed«.
 Med hensyn til konventionsbestemte jurisdiktionspligter  

 indeholder straffeloven således hjemmel til dansk straffemyndighed,  

 selv om jurisdiktionspligten rækker ud over den danske  

 straffemyndighed, der er hjemlet i straffelovens § 6  

 (territorialprincippet), § 7 (personalprincippet), og § 8, nr. 1-4  

 og 6, herunder når udlevering af sigtede til retsforfølgning i  

 et andet land afslås.
 Det er således Justitsministeriets opfattelse, at en  

 opfyldelse af de jurisdiktionspligter, der er indeholdt i den  

 foreslåede bestemmelse i artikel 7, stk. 1, i udkastet til  

 rammeafgørelse, ikke kræver lovændringer.
 For så vidt angår den foreslåede  

 bestemmelse i artikel 7 stk. 2, i udkastet til rammeafgørelse vil  

 denne bestemmelse alene indebære en forpligtelse for Danmark, hvis  

 Danmark tilslutter sig ØMUens tredje fase med den fælles valuta,  

 og Danmark vil i så fald i kraft af straffelovens § 8, nr. 5,  

 kunne opfylde sin forpligtelse efter denne bestemmelse.
 Som nævnt ovenfor, følger det af den  

 foreslåede bestemmelse i artikel 8 i udkastet til  

 rammeafgørelse, at medlemsstaterne skal sikre, at juridiske personer  

 kan gøres ansvarlige med hensyn til de handlinger, der er beskrevet i  

 rammeafgørelsen, i det omfang handlingerne er begået for at  

 skaffe den juridiske person vinding og er begået af en person, der  

 handler enten individuelt eller som medlem af et organ under den juridiske  

 person, og som har en ledende stilling inden for den juridiske person.
 Endvidere forpligtes medlemsstaterne efter bestemmelsen  

 til at sikre, at juridiske personer også kan straffes i tilfælde,  

 hvor f.eks. utilstrækkelig kontrol eller tilsyn fra den juridiske  

 persons side har gjort det muligt for en person, der er underlagt den  

 juridiske persons myndighed, at begå de nævnte strafbare  

 handlinger.
Straffeloven indeholder ikke hjemmel til at straffe  

 juridiske personer for overtrædelse af straffelovens bestemmelser om  

 falskmøntneri, dokumentfalsk og bedrageri.
Opfyldelse af den  

 foreslåede pligt til at kunne straffe juridiske personer, der foretager  

 ovennævnte lovovertrædelser, vil derfor kræve  

 lovændring.
 Det vil således være nødvendigt at  

 indsætte en bestemmelse i straffeloven, hvorefter juridiske personer  

 kan pålægges strafansvar for de lovovertrædelser, der er  

 omfattet af udkastet til rammeafgørelse.
 En bestemmelse om juridiske personers strafansvar er for  

 nylig indsat i straffelovens § 306. Efter denne bestemmelse, der blev  

 indsat i straffeloven ved lov nr. 228 af 4. april 2000 om ændring af  

 straffeloven (Grov momssvig, EU-svig og bestikkelse af udenlandske  

 tjenestemænd mv.), kan der pålægges selskaber m.v.  

 (juridiske personer) strafansvar efter reglerne i 5. kapitel for  

 overtrædelse af en række bestemmelser i straffeloven om  

 bestikkelse mv.
Bilag 1 Udkast til rammeafgørelse om styrkelse af  

 beskyttelsen mod falskmøntneri ved hjælp af strafferetlige og  

 andre sanktioner, i forbindelse med indførelsen af euroen RÅDET FOR DEN EUROPÆISKE UNION HAR under henvisning til traktaten om Den Europæiske Union, særlig  

 artikel 31, litra e), og artikel 34, stk. 2, litra b), efter initiativ fra Forbundsrepublikken Tyskland, under henvisning til udtalelse fra Europa-Parlamentet, og ud fra følgende betragtninger:
I Rådets forordning (EF) nr. 974/98 af 3. maj 1998 om  

 indførelse af euroen1 fastsættes det, at  

 eurosedler og euromønter skal sættes i omløb fra den 1.  

 januar 2002, og at de deltagende medlemsstater skal sikre, at der findes  

 passende sanktioner mod efterligning og forfalskning af eurosedler og  

 euromønter; Kommissionen forelagde den 23. juli 1998 Rådet, Europa-Parlamentet  

 og Den Europæiske Centralbank en meddelelse med titlen »Beskyttelse af  

 euroen mod falskmøntneri«; Europa-Parlamentet vedtog den 17. november 1998 en beslutning om  

 Kommssionens meddelelse af 23. juli 1998 til Rådet, Europa-Parlamentet  

 og Den Europæiske Centralbank med titlen »Beskyttelse af euroen mod  

 falskmøntneri«2 Den Europæiske Centralbank udsendte den 7. juli 1998 en henstilling  

 om vedtagelse af visse foranstaltninger til forbedring af eurosedlers og  

 euromønters retlige beskyttelse3; der bør tages hensyn til bestemmelserne i den internationale  

 konvention af 20. april 1929 til bekæmpelse af falskmøntneri og  

 protokollen dertil; der bør tages hensyn til euroens særlige betydning i Europa  

 og princippet om ikke-forskelsbehandling i 1929-konventionens artikel 5, som  

 gør det nødvendigt at sikre, at der kan idømmes strenge  

 straffe for alvorlige tilfælde af falskmøntneri i forbindelse  

 med euroen eller andre valutaer; euroen vil på grund af sin betydning på verdensplan være  

 særlig udsat for forfalskning; der er allerede konstateret tilfælde af svigagtig adfærd i  

 forbindelse med euroen; det bør sikres, at euroen beskyttes på passende vis i alle  

 medlemsstater gennem effektive strafferetlige foranstaltninger, endnu inden  

 eurosedlerne og euromønterne sættes i omløb fra og med  

 den 1. januar 2002, med henblik på at forsvare den nye valutas  

 nødvendige troværdighed, og derved undgå alvorlige  

 økonomiske følger; Rådet vedtog den 28. maj 1999 en resolution om styrkelse af den  

 strafferetlige beskyttelse mod falskmøntneri i forbindelse med  

 indførelsen af euroen4 med retningslinjer for  

 udarbejdelsen af et bindende juridisk instrument - VEDTAGET FØLGENDE RAMMEAFGØRELSE:
Artikel 1 Definitioner I denne rammeafgørelse forstås ved -	»konvention«: den internationale konvention af 20. april 1929 til  

 bekæmpelse af falskmøntneri og protokollen dertil -	»penge«: papirpenge, herunder banksedler, og metalpenge hvis  

 omløb er autoriseret ved lov, herunder eurosedler og  

 euromønter, der er sat i omløb med lovhjemmel i Rådets  

 forordning (EF) 974/985 -	»juridisk person«: enhver enhed, der har denne status i henhold til  

 den nationale lovgivning, der finder anvendelse, dog ikke stater og andre  

 offentlige organer under udøvelsen af offentligretlige  

 beføjelser samt offentligretlige internationale  

 organisationer.
Artikel 2 Forhold til konventionen 1.	Denne rammeafgørelse har til formål, i overensstemmelse  

 med nedenstående bestemmelser, at supplere konventionens bestemmelser  

 og gøre konventionen lettere at anvende for medlemsstaterne.
 2.	De medlemsstater, der endnu ikke har tiltrådt konventionen,  

 forpligter sig derfor til at gøre dette.
 3.	De forpligtelser, der følger af konventionen, berøres  

 ikke.
Artikel 3 Generelle strafbare handlinger 1.	Hver medlemsstat træffer de nødvendige foranstaltninger  

 for at sikre, at følgende adfærd er strafbar:
a.	enhver fremstilling eller forandring af penge i bedragerisk hensigt,  

 uanset hvilke midler der anvendes; b.	udgivelse af falske penge i bedragerisk hensigt; c.	indførsel, udførsel, transport, modtagelse eller  

 anskaffelse af falske penge med henblik på udgivelse, vel vidende at de  

 er falske; d.	fremstilling, modtagelse, anskaffelse eller besiddelse, der  

 foretages i bedragerisk hensigt, af -	redskaber, genstande, edb-programmer og alle andre midler, som  

 ifølge deres natur er bestemt til fremstilling eller forandring af  

 penge, eller -	hologrammer eller andre sikkerhedselementer til beskyttelse af penge  

 mod forfalskning.
 2.	Hver medlemsstat træffer de nødvendige foranstaltninger  

 til at sikre, at deltagelse i og anstiftelse af den adfærd, der er  

 nævnt i stk. 1, samt forsøg på den adfærd, der er  

 nævnt i stk. 1, litra a), b) og c), er strafbart.
Artikel 4 Andre strafbare handlinger Hver medlemsstat træffer de nødvendige  

 foranstaltninger for at sikre, at den adfærd, der er nævnt i  

 artikel 3, er strafbar, også med hensyn til pengesedler eller  

 mønter, der fremstilles eller er blevet fremstillet under anvendelse  

 af lovlige faciliteter eller materialer, men ved krænkelse af de  

 kompetente myndigheders rettigheder til at udstede penge eller betingelserne  

 herfor, uden disse myndigheders tilladelse.
Artikel 5 Penge, der ikke er udstedt, men som er bestemt til at  

 sættes i omløb Den enkelte medlemsstat træffer de nødvendige  

 foranstaltninger for at sikre, at den i artikel 3 og 4 omhandlede  

 adfærd er strafbar, hvis a)	den vedrører fremtidige euro-pengesedler og  mønter og  

 begås inden den 1. januar 2002 b)	den vedrører pengesedler og mønter, der endnu ikke er  

 udstedt, men er bestemt til at blive sat i omløb, og er en valuta, der  

 er lovligt betalingsmiddel.
Artikel 6 Sanktioner 1.	Hver medlemsstat træffer de nødvendige foranstaltninger  

 til at sikre, at den i artikel 3-5 omhandlede adfærd kan straffes med  

 strafferetlige sanktioner, der er effektive, står i et rimelig forhold  

 til overtrædelsen og har afskrækkende virkning, herunder  

 frihedsstraf, der kan medføre udlevering 2.	Fremstilling eller forandring af penge i bedragerisk hensigt, jf.  

 artikel 3, stk. 1, litra a), straffes med fængsel, og  

 strafferammen skal være på mindst otte år.
Artikel 7 Straffemyndighed 1.	Med forbehold af denne artikels stk. 2:
-	træffer hver medlemsstat de nødvendige foranstaltninger  

 til at fastlægge sin straffemyndighed med hensyn til de i artikel 3-5  

 omhandlede strafbare handlinger, når den strafbare handling helt eller  

 delvis er begået på dens territorium; -	finder artikel 8, 9 og 17 i konventionen anvendelse på de i  

 artikel 3-5 i denne rammeafgørelse omhandlede strafbare  

 handlinger 2.	Medlemsstaterne træffer de nødvendige foranstaltninger  

 for at sikre, at falskmøntneri   som et minimum forfalskning af euroen  

   kan retsforfølges i det mindste i de medlemsstater, der har  

 indført euroen, uafhængigt af gerningsmandens nationalitet og af  

 gerningsstedet.
 3.	Hvis mere end én medlemsstat har straffemyndighed og faktisk  

 mulighed for at retsforfølge for en lovovertrædelse på  

 grundlag af de samme forhold, samarbejder de pågældende  

 medlemsstater for at afgøre, hvem af dem der skal retsforfølge  

 gerningsmanden eller gerningsmændene, med henblik på om muligt at  

 samle retsforfølgning i en enkelt medlemsstat.
Artikel 8 Juridiske personers ansvar 1.	Hver medlemsstat træffer de nødvendige foranstaltninger  

 til at sikre, at juridiske personer kan kendes ansvarlige for de i artikel  

 3-5 omhandlede strafbare handlinger, som for at skaffe dem vinding er  

 begået af en person, der handler enten individuelt eller som medlem af  

 et organ under den juridiske person, og som har en ledende stilling inden for  

 den juridiske person baseret på -	beføjelse til at repræsentere den juridiske person,  

 eller -	beføjelse til at træffe beslutninger på den  

 juridiske persons vegne, eller -	beføjelse til at udøve intern kontrol samt for medvirken til eller anstiftelse af sådanne strafbare  

 handlinger eller forsøg på at begå de i artikel 3,  

 stk. 1, litra a) og b) omhandlede strafbare handlinger.
 2.	Ud over de i stk. 1 omhandlede tilfælde træffer  

 hver medlemsstat de nødvendige foranstaltninger for at sikre, at en  

 juridisk person kan kendes ansvarlig, når utilstrækkeligt tilsyn  

 eller kontrol fra en af de i stk. 1 omhandlede personers side har gjort  

 det muligt for en person, der er underlagt den juridiske persons myndighed,  

 at begå en strafbar handling som omhandlet i artikel 3-5 for at skaffe  

 den juridiske person vinding.
 3.	En juridisk persons ansvar i henhold til stk. 1 og 2 udelukker  

 ikke strafferetlig forfølgelse af fysiske personer, der begår,  

 anstifter eller medvirker til en af de i artikel 3-5 omhandlede strafbare  

 handlinger.
Artikel 9 Sanktioner over for juridiske personer 1.	Hver medlemsstat træffer de nødvendige foranstaltninger  

 for at sikre, at en juridisk person, der kendes ansvarlig i henhold til  

 artikel 8, stk. 1, kan straffes med sanktioner, der er effektive,  

 står i et rimeligt forhold til overtrædelsen og har  

 afskrækkende virkning, herunder bødestraf eller administrativt  

 idømte bøder, og som kan indbefatte andre sanktioner som  

 f.eks.:
a)	udelukkelse fra offentlige ydelser eller tilskud b)	midlertidigt eller varigt forbud mod at udøve kommerciel  

 virksomhed c)	anbringelse under retsligt tilsyn d)	likvidation efter retskendelse 2.	Hver medlemsstat træffer de nødvendige foranstaltninger  

 for at sikre, at en juridisk person, der kendes ansvarlig i henhold til  

 artikel 8, stk. 2, kan straffes med sanktioner eller foranstaltninger,  

 der er effektive, står i et rimeligt forhold til overtrædelsen og  

 har afskrækkende virkning.
Artikel 9 a Geografisk anvendelsesområde Denne rammeafgørelse gælder for  

 Gibraltar.
Artikel 10 Gennemførelse 1.	Medlemsstaterne sætter de nødvendige foranstaltninger i  

 kraft for at efterkomme denne rammeafgørelse senest den 31. december  

 2000 for så vidt angår artikel 5, litra a), og senest 12  

 måneder efter datoen for vedtagelsen af denne rammeafgørelse for  

 så vidt angår de andre bestemmelser.
2.	Inden for samme frister fremsender medlemsstaterne til  

 Generalsekretariatet for Rådet, Kommissionen for De Europæiske  

 Fællesskaber og Den Europæiske Centralbank teksten til de  

 retsforskrifter ,som de udsteder for at gennemføre de forpligtelser,  

 der følger af denne rammeafgørelse, i national ret.
Rådet  

 vurderer inden den 30. juni 2001 på baggrund af en rapport, der er  

 udarbejdet på grundlag af disse oplysninger, og en skriftlig rapport  

 fra Kommissionen, i hvilket omfang medlemsstaterne har truffet de  

 nødvendige foranstaltninger til at efterkomme denne  

 rammeafgørelse.
Artikel 11 Ikrafttrædelse Denne rammeafgørelse træder i kraft på  

 dagen for offentliggørelsen i De Europæiske Fællesskabers  

 Tidende.
