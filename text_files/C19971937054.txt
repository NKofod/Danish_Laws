(Til de godkendte forsikringsselskaber  

 m.fl.) Skadelidtes rejseudgifter i forbindelse med lægeundersøgelse m.v.  

 refunderes af forsikringsselskabet/Arbejdsskadestyrelsen, når der er tale om  

 skadelidtes opfyldelse af sin forpligtelse til at medvirke til sagens  

 oplysning, og undersøgelsen er ønsket af Arbejdsskadestyrelsen eller Den  

 Sociale Ankestyrelse.
 Forsikringsselskaberne er bemyndiget til selv at tage stilling til, om  

 betingelserne for refusion efter § 22, stk. 2 og stk. 3 foreligger.
 I tilfælde af uenighed med skadelidte, eller hvis forsikringsselskaberne  

 ikke mener at kunne tage stilling, kan Arbejdsskadestyrelsen anmodes om en  

 afgørelse herom.
 Befordring:
Rejseudgifter er først og fremmest udgifter til befordring.
Skadelidte kan  

 benytte offentlige befordringsmidler (tog på 2. klasse eller bus) eller egen  

 bil.
Hvis skadelidte på grund af helbredet ikke kan benytte offentlige  

 befordringsmidler eller egen bil, kan pågældende benytte hyrevogn (taxa).
Hvis skadelidte bruger egen bil, ydes betaling pr. kilometer efter statens  

 regler.
Betalingen udgør fra 1. januar 1998 1,34 kr. pr. kilometer.
 Refusion uden overnatning:
 Hvis skadelidte skal være borte fra sin bopæl på grund af undersøgelsen  

 m.v. i mere end 5 timer, refunderes rimelige udgifter til måltider og lign.  

 mod dokumentation.
 Refusion ved overnatning:
Hvis det er nødvendigt, at skadelidte overnatter uden for hjemmet, ydes  

 der time- og dagpenge samt tilskud til overnatning på hotel.
Ved beregning  

 heraf anvendes reglerne for refusion af rejseudgifter til statens  

 tjenestemænd.
Taksterne er: Timepenge 11,00 kr.
Dagpenge 263,45 kr.
Overnatning i  

 hovedstadsområdet 700,00 kr.
Overnatning i øvrige del af landet 585,00 kr.
 Time- og dagpenge ydes også under indlæggelse til observation på sygehus  

 eller lignende institutioner, men ikke under sygeophold i øvrigt.
 Tabt arbejdsfortjeneste:
 Herudover har skadelidte ret til at få refunderet dokumenteret tab af  

 arbejdsfortjeneste på grund af fravær fra arbejde i mindst 2 timer.
Dokumentation for indtægtstabet fremskaffes normalt ved erklæring fra  

 skadelidtes arbejdsgiver.
Der er dog sat den begrænsning for refusion, at der  

 højst må refunderes med en timeløn svarende til den maximale årsløn efter §  

 41, stk. 3, divideret med det normale antal arbejdstimer.
Fra 1. januar 1998  

 er dette beløb max 165,87 kr. pr. mistet timeindtægt.
----------- I øvrigt kan Arbejdsskadestyrelsen eller Ankestyrelsen efter § 22, stk. 4  

 imødekomme anmodning om refusion efter ovennævnte retningslinier, selvom der  

 ikke er tale om en lægeundersøgelsse m.v. iværksat efter ønske fra  

 Arbejdsskadestyrelsen eller Ankestyrelsen.
I så fald skal pågældende styrelse  

 skønne, om lægeundersøgelsen m.v. har været nødvendig for behandling af  

 sagen, d.v.s. når der er tale om oplysninger, som styrelsen alligevel selv  

 ville have indhentet for at få belyst arbejdsskaden.
 Beregning af refusion efter § 22 sker efter taksterne på  

 undersøgelsestidspunktet (ikke efter taksterne på skadedatoen).
