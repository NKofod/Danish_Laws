Anordning om ændring af anordning om visse forholdsregler mod Sydafrika VI MARGRETHE DEN ANDEN, af Guds Nåde Danmarks Dronning, gør vitterligt:
I henhold til § 1 i lov nr. 156 af 10. maj 1967 om visse forholdsregler i henhold til De forenede Nationers pagt og efter forhandling med det udenrigspolitiske nævn fastsættes:
§ 1 I kgl. anordning nr. 40 af 3. februar 1978 om visse forholdsregler mod  

 Sydafrika foretages følgende ændring:
 I § 1 indsættes som stk. 3:
» Stk. 3.  En skibsfører, som har modtaget  

 anvisning på at anløbe Sydafrika, skal i tilfælde, hvor ladningen omfatter  

 genstande som nævnt i stk. 1, underrette sin reder herom og afvente anden  

 forholdsordre fra denne.« § 2 Anordningen træder i kraft ved bekendtgørelsen i Lovtidende.
Givet på marselisborg slot, den 7. april  

 1982 Under Vor Kongelige Hånd og Segl MARGRETHE R.
