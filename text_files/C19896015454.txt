 Til brug for fastsættelsen af vejledende tilsagnsrammer til sanerings- og  

 byfornyelsesaktiviteter for 1990-93 anmodes kommunalbestyrelser, der påregner  

 at gennemføre sanering eller træffe beslutning om byfornyelse eller  

 boligforbedring i denne periode, om at tilbagesende vedlagte skemaer i  

 udfyldt, dateret og underskrevet stand.
 De udfyldte skemaer skal være Boligstyrelsen i hænde senest den  

 20.11.1989.
 I forbindelse med opstilling af det vejledende bevillingsprogram for  

 1990-93 vil Boligstyrelsen som udgangspunkt lægge til grund, at kommuner, der  

 ikke har returneret skemaerne inden denne frist, ikke har ønsker om  

 statsstøtte til sanering eller byfornyelse i de kommende år.
Den bevillingsmæssige situation På forslag til finanslov for 1990 er den samlede bevillingsramme til  

 sanering og byfornyelse foreslået fastsat til i alt 2,0 mia kr.
Dette er en  

 udvidelse af den samlede aktivitetsramme på 400 mio kr. i forhold til 1989.  

 For budgetoverslagsårene er rammestørrelsen fastsat til 2,25 mia kr. i 1991  

 og 2,5 mia kr. i både 1992 og 1993.
Af finanslovsforslaget fremgår yderligere, at den ekstraordinære bevilling  

 til boligforbedringer efter byfornyelseslovens kap.
III ophører med virkning  

 fra den 1.1.1990.
For imidlertid at fastholde de positive elementer i den hidtidige kap.  

 III-ordning er det hensigten at ændre byfornyelsesloven, således at  

 kommunerne inden for en andel af den tildelte vejledende ramme fortsat kan  

 give tilsagn til boligforbedringer efter kap.
III, herunder enkeltstående  

 boligforbedringer, uanset prioriteringsreglen i § 8, stk. 1, ligesom det  

 fortsat vil være muligt at søge gennemført forlods  

 boligforbedringsbeslutninger af enkeltejendomme beliggende i  

 byfornyelsesområder.
 Ovennævnte andel vil blive fastsat i forbindelse med tildeling af de  

 vejledende rammer for 1990 og 1990-93. Andelen vil som udgangspunkt blive  

 fastsat svarende til en aktivitetsramme, der ikke er lavere end den, de  

 enkelte kommuner hidtil har kunnet anvende til boligforbedringer efter kap.  

 III (incl. enkeltstående boligforbedringer).
Som følge af disse ændringer skal ønsker til alle kommunens aktiviteter i  

 medfør af byfornyelsesloven (både kap.
II, kap.
III og kap.
VIII) eller  

 seneringsloven indberettes på skemaerne.
Dette gælder også projekter, hvor  

 ansøgning om støttetilsagn efter den ekstraordinære 1989-bevilling p.t.  

 befinder sig på Kommunedatas venteliste.
 Opmærksomheden henledes endvidere på, at indsendte ansøgninger til  

 Boligstyrelsen, der ikke i 1989 har fået tildelt bindende tilsagn, ligeledes  

 skal påføres skemaerne som ønsker for perioden 1990-93.
Ny opgørelse af byfornyelsesbehovet Tildelingen af vejledende tilsagnsrammer for 1990 og for 1990-93 vil ske  

 efter en ny fordelingsnøgle.
Fordelingsnøglen vil tage udgangspunkt i en  

 fornyet objektiv opgørelse af den enkelte kommunes relative andel af det  

 samlede byfornyelsesbehov med vægten lagt på problemfelter, der  

 karakteriserer »tunge« byfornyelsesområder.
I begyndelsen af finansåret 1990 meddeler Boligstyrelsen herefter en  

 vejledende tilsagnsramme til de kommuner, som har indberettet ønsker om  

 statsstøtte.
Udmeldingen vil ske både som en vejledende 1-årig tilsagnsramme  

 for 1990 og en vejledende 4-årig tilsagnsramme for 1990-93.
Boligstyrelsen vil i videst mulig omfang sikre, at den enkelte kommunes  

 restramme for perioden 1989-92 vil indgå i grundlaget for tildeling af de  

 vejledende rammer for 1990-93. Boligstyrelsen vil herunder bestræbe sig på at  

 undgå en situation, som den i sommeren 1989 opståede, hvor det viste sig  

 nødvendigt at »lukke« for bevillingen på et forholdsvis tidligt  

 tidspunkt.
Med henblik på at undgå en gentagelse heraf anmodes kommunen om at  

 være opmærksom på muligheden for at etapedele beslutninger.
Etapedeling af de enkelte beslutninger Boligstyrelsen har konstateret, at en række kommuner, der måske kun har få  

 planlagte byfornyelses- eller boligforbedringsbeslutninger, ønsker at træffe  

 een beslutning, der nødvendiggør en rammetildeling svarende til hele 4-års  

 rammen.
Boligstyrelsen skal opfordre kommunerne til at lade sådanne  

 beslutninger træde i kraft i etaper, således at der skabes en mere jævn  

 fordeling af de ønskede aktiviteter over hele 4-års perioden.
Ved en sådan  

 etapedeling af større beslutninger bør kommunen være opmærksom på følgende  

 forhold:
- den samlede beslutning skal kunne holdes inden for den tildelte  

 vejledende 4-års ramme - en etape kan kun træde i kraft, såfremt kommunen har fået meddelt  

 bindende tilsagn til etapen.
 - etaperne skal kunne adskilles såvel fysisk (typisk i form af ejendomme  

 eller bygninger) som økonomisk.
 Boligstyrelsen skal endvidere opfordre kommuner med løbende  

 byfornyelsesaktivitet til at sikre en jævn tidsmæssig fordeling af den  

 samlede aktivitet over hele 4-års perioden.
Ændringer i forbindelse med tildelingen af bindende tilsagn Boligstyrelsen skal endelig henlede opmærksomheden på følgende: 1. Fra  

 1990 skal kommuner med igangværende saneringsaktiviteter ikke længere ansøge  

 Boligstyrelsen om mertilsagn til saneringsplaner eller tilsagn i forbindelse  

 med saneringsplantillæg efter saneringslovens § 32, stk. 1. Istedet skal  

 sådanne udgifter afholdes over den tildelte dispositionsramme.
 Nærmere bestemmelser herom vil fremgå af Boligstyrelsens cirkulære  

 vedrørende uddelegering af kompetence til at afslutte igangværende  

 saneringsaktiviteter, herunder saneringsplanregnskaber, der er under  

 udarbejdelse.
 Som følge heraf vil kommunens samlede ønsker om saneringsstøtte for 1990  

 (de kraftigt optrukne felter på saneringsindberetningsskemaerne) blive lagt  

 til grund ved tildelingen af dispositionsrammer for 1990.
 De tildelte dispositionsrammer vil i lighed med tidligere år fragå  

 kommunens vejledende tilsagnsrammer.
2. Med henblik på at opnå en bedre dokumentation for  

 anvendelse af de stigende bevillinger på byfornyelsesområdet, vil  

 Boligstyrelsen med virkning fra 1. januar 1990 etablere en  

 byfornyelsesstatistik.
Nye skemaer vedrørende ansøgning om bindende tilsagn  

 til byfornyelses- og boligforbedringsbeslutninger er under udarbejdelse og  

 kan forventes taget i brug fra 1.1.1990.
 Afslutningsvis skal Boligstyrelsen henstille, at såfremt en byfornyelses-  

 eller boligforbedringsbeslutning, hvortil der er tildelt bindende tilsagn i  

 1989, bortfalder/er bortfaldet, bedes dette snarest meddelt Boligstyrelsen.  

 Tilsagnet til den pågældende beslutning vil herefter blive tilbagekaldt, men  

 fortabes ikke for kommunen, idet det tilbagekaldte tilsagn herefter vil blive  

 godskrevet i kommunens vejledende 4-årige tilsagnsramme.
