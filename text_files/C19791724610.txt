 I tilslutning til Ministeriet for offentlige arbejders cirkulære af 1.  

 oktober 1978 om fordeling af udgifter til vejforanstaltninger i kryds mellem  

 veje under forskellig vejbestyrelse fastsættes herved overgangsbestemmelser  

 for finansieringen af foranstaltninger på hovedlandeveje i forbindelse med  

 nye sidevejstilslutninger til disse.
 Ved godkendelse af ny tilslutning af offentlig vej til hovedlandevej er  

 det i en række tilfælde herfra i medfør af vejlovens § 70 krævet, at  

 vedkommende vejbestyrelse for den tilsluttende vej helt eller delvis skal  

 afholde de udgifter, som vil være forbundet med den nødvendige udbygning af  

 hovedlandevejen eller andre foranstaltninger på denne.
 Det er nu ved Ministeriets ovennævnte cirkulære af 1. oktober 1978 bl.a.  

 fastslået, at kravet om betaling af sådanne udgifter normalt ikke bør  

 stilles, såfremt den pågældende vejtilslutning på udførelsestidspunktet  

 indgår i en i trafikal og byplanmæssig henseende naturlig sammenhæng med den  

 eksisterende vej.
 Af hensyn blandt andet til den nødvendige budgettering, der herefter må  

 finde sted i Vejdirektoratet, skal man meddele, at Vejdirektoratet er  

 indstillet på at følge nedenstående overgangsbestemmelser:
 Alle arbejder vedrørende vejtilslutning til hovedlandeveje, der medfører  

 foranstaltninger på disse, gennemføres med den hidtil forsatte  

 udgiftsfordeling, såfremt de er påbegyndt i marken, eller der er truffet  

 bindende kontrakt om deres udførelse.
 For arbejder, der ikke er påbegyndt i marken, og hvorom der heller ikke er  

 afsluttet kontrakt, vil cirkulærets bestemmelser finde anvendelse.
 I de tilfælde, hvor der kan være tvivl om, hvorvidt de omhandlede  

 foranstaltninger på hovedlandevejen efter det ny cirkulære skal betales af  

 Vejdirektoratet, henstilles det, at amtsrådet eller vedkommende  

 kommunalbestyrelse søger betalingsspørgsmålet afklaret ved henvendelse herom  

 til Vejdirektoratet.
 Såfremt det derimod synes klart, at Vejdirektoratet efter det ny cirkulære  

 og de her nævnte overgangsbestemmelser ikke vil stille krav om, at  

 bestyrelsen for den tilsluttende vej betaler de nødvendige foranstaltninger  

 på hovedlandevejen i overensstemmelse med det herom forlangte, skal man  

 anmode om, at amtsrådet eller vedkommende kommunalbestyrelse snarest  

 indsender oplysning om, hvilke beløb der ønskes optaget på Vejdirektoratets  

 budget henholdsvis for årene 1979, 80, 81, 82 og senere år.
 Vejdirektoratet vil derefter tage stilling til de fremkomne krav og  

 indstillinger, hvorefter der dels kan blive tale om at optage forhandling om  

 de divergenser i opfattelsen, der eventuelt måtte bestå med hensyn til  

 betalingsspørgsmålet, dels af økonomiske årsager kan blive tale om en  

 forhandling om mulighederne for en tidsmæssig udskydelse af en del af de  

 planlagte kanaliseringsarbejder m.v.
 Man skal anmode amtsrådet om at foranledige, at kommunalbestyrelser i  

 kommuner inden for amtsrådskredsen, hvor arbejder af den heromhandlede art  

 måtte forekommen, orienteres om nærværende overgangsbestemmelser.
 P.D.V.
