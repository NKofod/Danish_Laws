Meddelelse om ændrede regler  

 og vilkår for fiskeriet af 4. april 2007 Forsøgsfiskeri efter tobis i Norsk zone i Nordsøen.
 Der åbnes herved for at danske fartøjer kan fiske tobis i  

 norsk zone i Nordsøen i perioden frem til og med den 6. maj 2007.
 Forsøgsfiskeriet i norsk zone i Nordsøen vil skulle foregå  

 inden for den til Danmark tildelte kvote på 19.000 tons og inden for det  

 samlede  

 indsatsloft på 30 % af fiskeriindsatsen i tobisfiskeriet i 2005.
 Der vil gælde en række særlige vilkår for deltagelse i  

 forsøgsfiskeriet efter tobis i norsk zone i Nordsøen:
 1)  

 	  

 Fartøjet skal være  

 optaget på Fiskeridirektoratets særlige licensliste nr. 399 for  

 forsøgsfiskeri  

 efter tobis.
 2)  

 	  

 Fartøjet skal være  

 udstyret med en velfungerende fartøjsovervågningsenhed (FOE), og  

 fartøjsføreren  

 skal være indforstået med at alle positionsmeldinger fra fartøjets FOE vil  

 blive stillet til rådighed for Danmarks Fiskeriundersøgelser i den periode  

 fartøjet er optaget på tobislisten.
3)  

 	  

 Fartøjsføreren skal  

 udover de allerede gældende meldinger ved indsejling og udsejling af norsk  

 zone  

 tillige sende fangstmeldinger til det norske Fiskeridirektorat hver 3 dag  

 efter  

 fartøjet er sejlet ind i norsk zone.
Dette gælder når fartøjet har til  

 hensigt  

 at fiske tobis eller har trawl med en maskestørrelse på under 16 mm ombord.
I det omfang gældende tekniske regler muliggør det, vil  

 der kunne medbringes og fiskes med andre redskaber end tobisredskaber.
På  

 fangstrejser, hvor der landes tobis eller anvendes trukne redskaber med en  

 maskestørrelse under 16 mm, vil hele fangstrejsen målt i kW-dage blive  

 afskrevet på indsatsloftet.
 Denne meddelelse er udsendt efter reglerne i  

 Fødevareministeriets bekendtgørelse nr. 1535 af 18. december 2006, § 2, jf.  

 bilag 6.
