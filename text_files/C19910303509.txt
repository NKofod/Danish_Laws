1. Orientering I en landsretsdom blev det for nylig fastslået, at mundpipettering af  

 præparater, som kan fremkalde sygdom hos mennesker, ikke er en forsvarlig  

 arbejdsmetode.
 Under retssagen blev det bl.a. oplyst, at mundpipettering i stort omfang  

 stadig anvendes af Miljø- og Levnedsmiddelkontrolmyndighederne, selvom der  

 findes en række andre ligeså nøjagtige mekaniske pipetteringsmetoder.
 Direktoratet har derfor fundet det nødvendigt at oplyse om  

 Arbejdstilsynets praksis vedrørende mundpipettering på biologiske  

 laboratorier.
 Biologiske laboratorier er i Arbejdstilsynets vejledning A7/1983 om  

 laboratorier beskrevet som steder, hvor der ved bakteriologisk, virologisk og  

 lignede laboratoriearbejde foreligger risiko for smitte med  

 sygdomsfremkaldende mikroorganismer.
 Mikroorganismer omfatter bakterier, virus, skimmel og gærsvampe.
 Mikroorganismer inddeles i 4 risikogrupper på baggrund af deres  

 sygdomsfremkaldende egenskaber over for mennesker.
Risikogruppe I-mikroorganismer er ikke sygdomsfremkaldende Risikogruppe II-mikroorganismer er sygdomsfremkaldende og kan give fx hud- eller tarminfektioner, der  

 normalt kan behandles tilfredsstillende.
Risikogruppe III- og IV-mikroorganismer kan give alvorlige sygdomme, eventuelt med et dødeligt forløb.
Forskellen  

 mellem klasse III og IV baseres hovedsagelig på risikoen for spredning i  

 samfundet.
For at mikroorganismer kan forårsage sygdom, skal der være en  

 infektionsvej, d.v.s. mikroorganismerne skal ind i personen, enten via brud  

 på huden eller via svælg eller slimhinder.
Derudover skal der en vis dosis  

 til for at forårsage sygdom hvor stor dosis afhænger af den enkelte  

 mikroorganisme.
Ved mundpipettering er der risiko for indtagelse af den pipetterede væske.  

 Væsken kan suges så kraftigt op i pipetten, at den suges op i munden, selvom  

 pipetten er forsynet med vatprop.
Der dannes derudover aerosoler over væsken,  

 med risiko for indsugning af aerosoler i munden.
Endelig kan fingrene være  

 forurenet med sygdomsfremkaldende materiale, der afsættes på pipetten, der  

 hvor den føres ind i munden.
 Det er derfor direktoratets opfattelse, at mundpipettering af præparater  

 indeholdende en vis mængde - enten oprindelig eller ved opkoncentrering - af  

 mikroorganismer i risikogrupperne II, III eller IV ikke kan accepteres.
 I At-anvisning Nr. 4.6.0.1 om vurdering af genteknologiske  

 forskningsprojekter m.v. er der i bilaget eksempler på organismer indplaceret  

 i de nævnte risikogrupper.
Som eksempler på arbejdsopgaver hvor mundpipettering herefter ikke kan  

 tillades kan nævnes pipettering af inficeret materiale, opformerede kulturer  

 med sygdomsfremkaldende agenser, spildevand m.m.
Alt humant materiale er  

 potentielt inficeret og må ikke mundpipetteres.
 Som eksempler på laboratorier, hvor disse opgaver typisk bliver udført,  

 kan nævnes mikrobiologiske forsknings- og analyselaboratorier, diagnostiske  

 laboratorier, levnedsmiddellaboratorier, klinisk-kemiske laboratorier,  

 spildevandslaboratorier m.fl.
 Da der ofte kan være usikkerhed om mængden af sygdomsfremkaldende  

 mikroorganismer i et præparat, er det hensigtsmæssigt, at der slet ikke  

 mundpipetteres i biologiske laboratorier uanset præparatets art.
II.
Instruktion 1. Kredsen skal i forbindelse med almindeligt  

 tilsynsarbejde være opmærksom på, om der foretages mundpipettering af  

 præparater, der indeholder mikroorganismer i risikogruppe II, III eller IV.
 2. Hvis der udføres en sådan mundpipettering, skal  

 der:
- afgives påbud om, at der skal anvendes en anden mindre farlig metode,  

 medmindre det kan sandsynliggøres, at forekomsten af mikroorganismer kun  

 udgør en ubetydelig risiko, både med hensyn til art og mængde.
Som hjemmel  

 for påbud angives arbejdsmiljølovens § 38, stk. 1, samt bekendtgørelse om  

 arbejdets udførelse § 13, nr. 4.
 - gives vejledning om muligheden for anvendelse af diverse mekaniske og  

 elektriske pipetteringsmetoder, eksempelvis pipetter med gummibold,  

 peleusbold, skrueanordning eller elektriske og hydrauliske pumper.
 3. Derudover skal der i alle tilfælde:
 - gives vejledning om at mundpipettering ikke er hensigtsmæssig på  

 biologiske laboratorier.
III.
Ikrafttræden Straks.
