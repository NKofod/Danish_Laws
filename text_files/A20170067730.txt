Lov om ændring af lov om bygningsfredning og bevaring af bygninger og bymiljøer (Det Særlige Bygningssyns sammensætning og kompetencer) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om bygningsfredning og bevaring af bygninger og bymiljøer, jf. lovbekendtgørelse nr. 970 af 28. august 2014, som ændret ved § 26 i lov nr. 628 af 8. juni 2016, foretages følgende ændringer:
 1. § 22, stk. 1, affattes således:
»Det Særlige Bygningssyn består af indtil 13 medlemmer, der beskikkes af kulturministeren.
Der skal blandt medlemmerne være repræsenteret faglige kompetencer inden for arkitektur og kulturhistorie.« 2. § 23, stk. 2, 2. pkt., ophæves.
§ 2 Loven træder i kraft den 1. juli 2017.
Givet på Christiansborg Slot, den 8. juni 2017 Under Vor Kongelige Hånd og Segl MARGRETHE R.
