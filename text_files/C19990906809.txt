Meddelelse om vejledning om statsadvokaternes  

 tilsyn med politimestrenes (Politidirektørens) behandling af  

 straffesager 1. Regelgrundlaget 1.1. Retsplejelovens bestemmelser Ved lov nr. 385 af 20. maj 1992 om ændring af  

 retsplejeloven m.v. (Anklagemyndighedens struktur) blev der med virkning fra  

 1. oktober 1992 gennemført en revision af anklagemyndighedens struktur  

 med henblik på at opnå en mere tidssvarende og  

 hensigtsmæssig kompetencefordeling inden for anklagemyndigheden og  

 dermed en bedre udnyttelse af anklagemyndighedens ressourcer.
 Ved lovændringen blev den almindelige  

 påtalekompetence i straffesager ændret, således at  

 påtalen som udgangspunkt hører under politimestrene  

 (Politidirektøren). Politimesteren (Politidirektøren) skal dog  

 efter bestemmelserne i retsplejeloven og anklagemyndighedens  

 forelæggelsesregler, herunder Rigsadvokatens Meddelelse 7/1992,  

 forelægge en række sager for statsadvokaten, inden der rejses  

 tiltale m.v.
 Kompetenceændringen blev bl.a. koblet sammen med en  

 udvidelse af statsadvokaternes pligt til almen kontrol og tilsyn med  

 politikredsenes arbejdstilrettelæggelse og sagsbehandling.
 Det er derfor et vigtigt mål for den overordnede  

 anklagemyndighed, at den skal kunne føre et sådant tilsyn med  

 straffesagernes behandling i politikredsene, at en effektiv og smidig  

 sagsafvikling sikres samtidig med, at sagsbehandlingen og navnlig anvendelsen  

 af straffeprocessuelle tvangsindgreb bliver retssikkerhedsmæssig  

 forsvarlig, og også opfattes som sådan af sagens parter og  

 offentligheden.
Statsadvokaternes tilsynspligt med politimestrenes  

 (Politidirektørens) behandling af straffesager fremgår af  

 retsplejelovens § 101, stk. 2. Tilsynet omfatter såvel  

 sagsbehandlingstiderne som kvaliteten i sagsbehandlingen.
Det daglige tilsyn  

 udøves gennem den almindelige behandling af klagesager, ankesager,  

 sager vedrørende erstatning i henhold til retsplejelovens kap. 93 a  

 samt forelagte sager.
Hertil kommer mødevirksomheden med  

 politimestrene (Politidirektøren) om generelle emner eller konkrete  

 sager og forskellige former for rådgivning og vejledning.
Endelig  

 udøves tilsynet gennem de egentlige eftersynsforretninger, som denne  

 vejledning beskriver nærmere.
1.2. Målsætninger for  

 sagsbehandlingstiden 1.2.1. Indledning Der er i retsplejeloven, Den Europæiske  

 Menneskerettighedskonvention og i administrative forskrifter fastsat  

 forskellige bestemmelser om sagsbehandlingstiden.
En række af de  

 gældende centrale bestemmelser er beskrevet nedenfor.
1.2.2. Generelle målsætninger for  

 sagsbehandlingstiden Retsplejelovens § 96, stk. 2, pålægger  

 anklagemyndigheden at fremme enhver sag med den hurtighed, som sagens  

 beskaffenhed tillader.
I Den Europæiske Menneskerettighedskonventions  

 artikel 6, stk. 1, 1. punktum, anføres det, at rettergangen i blandt  

 andet straffesager skal finde sted inden en rimelig frist.
Efter  

 konventionens artikel 5, stk. 3, skal en varetægtsfængslet  

 være berettiget til at få sin sag pådømt inden en  

 rimelig frist.
Rigsadvokaten har i RM 12/1998 om indberetningsordning  

 vedrørende afgørelser om Den Europæiske  

 Menneskerettighedskonvention samt domme med vurdering af sagsbehandlingstiden  

 fastsat nærmere regler for indberetning af domme og kendelser, der  

 indeholder en udtrykkelig vurdering af spørgsmål  

 vedrørende konventionens betydning for en konkret sag, herunder  

 sagsbehandlingstiden.
Justitsministeriet har i en cirkulæreskrivelse af  

 22. december 1997, jf.
Jmcis. af 23. juni 1998, om udmøntning af  

 Jmcis. af 4. juni 1997 om mål for hurtig sagsbehandling m.v. fastsat  

 visse målsætninger for sagsbehandlingstiden i politikredsene.
1.2.3. Specifikke målsætninger for  

 sagsbehandlingstiden 1.2.3.1. Arrestantsager.
I Rigsadvokatens  

 Meddelelse nr. 3/1997 er der med henblik på at sikre, at  

 varetægtsfængslinger bliver af så kort varighed som muligt,  

 fastsat regler om indberetning fra politikredsene til statsadvokaterne om  

 sager, hvor varetægtsfængslingen har strakt sig over mere end 3  

 måneder.
1.2.3.2. Sager vedrørende unge  

 lovovertrædere.
Retsforfølgningen mod unge  

 lovovertrædere bør af mange grunde gennemføres og  

 afsluttes så hurtigt som muligt.
Det følger af Rigsadvokatens Meddelelse nr. 7/1998,  

 pkt. 2.1.2.4., at politiet   hvis det skønner, at en sag egner sig til  

 at blive afgjort med tiltalefrafald med vilkår om  

ungdomskontrakt   snarest muligt skal underrette de sociale  

 myndigheder, således at disse kan iværksætte en  

 undersøgelse af den unges forhold og af mulighederne for at anvende en  

 ungdomskontrakt eller eventuelt hjælpeforanstaltninger uden  

 ungdomskontrakt.
Det fremgår endvidere af meddelelsens pkt. 2.1.2.6.,  

 at  politikredsene   med henblik på at sikre, at den retlige  

 godkendelse af vilkår om ungdomskontrakt kan ske så hurtigt som  

 muligt   skal søge etableret ordninger med de stedlige retter, der  

 medfører, at behandling af disse sager kan ske, så snart  

 kontrakten er underskrevet.
1.2.3.3. Voldsager.
I Rigsadvokatens vejledning af  

 11. januar 1994 om nedbringelse af sagsbehandlingstiden for voldssager er der  

 opstilledet to målsætninger, hvorefter det må  

 tilstræbes, at det samlede tidsforbrug fra anmeldelse   i praksis  

 identifikationen af gerningsmanden   til sagens indbringelse for retten ikke  

 overstiger 30 dage, og at sagen fremsendes til retten inden 1 uge efter, at  

 efterforskningen er afsluttet.
Der er efter Rigsadvokatens Meddelelse nr. 8/1997 pligt  

 for politimestrene (Politidirektøren) til kvartalsvis til  

 statsadvokaterne at indberette samtlige voldssager, hvor der er idømt  

 ubetinget straf, eller hvor anklagemyndigheden har vurderet, at sagen ville  

 medføre ubetinget frihedsstraf, selvom byretten har afgjort sagen med  

 en mildere sanktion.
Indberetningsordningen omfatter både endelige  

 domme og domme, der er anket til landsretten.
Indberetningen fra  

 politikredsene sker på et særligt skema, hvoraf tidsforbruget i  

 de enkelte led fremgår.
Er tiltale rejst senere end 2 måneder  

 efter identifikationen, skal årsagen hertil oplyses.
1.2.3.4. Miljøstraffesager.
Det  

 følger af Rigsadvokatens Meddelelse nr. 9/1998 om behandling af  

 miljøstraffesager pkt. 2.3., at politiet i større og vanskelige  

 miljøsager bør involvere statsadvokaten på det tidligst  

 mulige tidspunkt med henblik på fastsættelse af sigtelsens  

 omfang, herunder eventuelt ved foretagelse af en hensigtsmæssig  

 beskæring.
Det følger endvidere af meddelelsens pkt. 6.2., at en  

 politikreds skal orientere statsadvokaten om alle miljøstraffesager,  

 der ikke er eller kan forventes færdigbehandlet indenfor 6  

 måneder fra anmeldelsens indgivelse eller efterforskningens indledning  

 til afgørelsen af tiltalespørgsmålet og om baggrunden for  

 denne sagsbehandlingstid.
2. Vejledende retningslinier for statsadvokaternes  

 kontrol- og tilsynsvirksomhed 2.1. Udøvelse af kontrol- og tilsynsvirksomhed  

 udenfor egentlige eftersynsforretninger 2.1.1. Den løbende almindelige kontrol med  

 sagsbehandlingen Ved den almindelige sagsbehandling i statsadvokaturerne  

 bør det indgå som en fast bestanddel, at blikket er rettet  

 på tidsforløbet og kvaliteten af politiets efterforskning og den  

 juridiske sagsbehandling i politikredsene.
Sagsbehandlingstiderne bør  

 navnlig kontrolleres i de sagstyper, for hvilke der er fastsat specifikke  

 målsætninger, ligesom det bør efterses, om de  

 målsætninger, som fremgår af Justitsministeriets  

 cirkulæreskrivelse af 22. december 1997, efterleves.
 Det bør endvidere påses, at retsplejelovens  

 formelle regler er iagttaget, og at sagen i øvrigt er behandlet i  

 overensstemmelse med de gældende regler.
2.1.2. Høringer Er der i forbindelse med behandlingen af sagen foretaget  

 høringer af særmyndigheder, bør opmærksomheden  

 være henledt på, om høringerne er udformet på en  

 hensigtsmæssig måde.
Høring af en særmyndighed  

 bør således ske på et så tidligt tidspunkt i  

 sagsforløbet som muligt.
Særmyndighedernes opgave bør  

 søges lettet gennem en præcisering af høringstemaet og  

 eventuelt ved, at der i forbindelse med høringen gives en  

 sagsfremstilling.
Sagsfremstillingen kan bestå i en henvisning til en  

 af politiet udfærdiget resumérapport eller en  

 forholdsfortegnelse eller en (eventuel foreløbig)  

 retsmødebegæring eller et udkast til anklageskrift.
 Uhensigtsmæssige ekspeditionsformer og konstatering  

 af ikke acceptable sagsbehandlingstider bør give anledning til, at  

 statsadvokaten henleder vedkommende politimesters (Politidirektørens)  

 opmærksomhed herpå.
2.1.3. Sager vedrørende omfattende  

 økonomisk kriminalitet og større sagskomplekser  

 vedrørende overtrædelse af særlovgivningen I sager vedrørende mere omfattende økonomisk  

 kriminalitet og i større sagskomplekser vedrørende  

 overtrædelser af særlovgivningen er det vigtigt, at det på  

 så tidligt et tidspunkt som muligt overvejes, om sagen eventuelt  

 bør beskæres.
Der bør mellem statsadvokaterne og  

 politimestrene (Politidirektøren) aftales arbejdsgange, som sikrer, at  

 den fornødne underretning til statsadvokaten finder sted,  

 således at drøftelser om beskæring, revision m.v. kan ske  

 på et så tidligt tidspunkt som muligt.
2.1.4. Kontrol i forbindelse med behandlingen af  

 erstatningssager efter retsplejelovens kapitel 93 a En del af sagerne vedrører erstatning for  

 stedfundne ransagninger.
Det gælder antageligt for en betydelig  

 del af de foretagne ransagninger, at der ikke sker nogen retlig  

 prøvelse under efterforskningen.
Der kan derfor i forbindelse med  

 statsadvokatens behandling af et erstatningskrav efter retsplejelovens kap.  

 93 a være anledning til at efterprøve, om betingelserne for  

 ransagning har været opfyldt.
Der kan således i de  

 tilfælde, hvor politiet ikke har afventet rettens forudgående  

 godkendelse, være grund til at foretage en vurdering af, om  

 undersøgelsens øjemed ville være forspildt  

 ("periculum in mora"), hvis rettens forudgående kendelse  

 skulle afventes.
Har der foreligget et samtykke til en ransagning, kan der  

 være anledning til at efterprøve, om de materielle betingelser  

 for at foretage ransagningen har været opfyldt.
 For andre straffeprocessuelle indgreb, herunder stedfundne  

anholdelser, kan der være anledning til at vurdere lovligheden  

 og nødvendigheden af indgrebets foretagelse.
2.1.5. Iværksættelse af person- og  

 mentalundersøgelser Det bør endvidere i forbindelse med statsadvokatens  

 almindelige sagsbehandling påses, at personundersøgelser er  

 iværksat i det omfang, som er foreskrevet i Rigsadvokatens Meddelelse  

 nr. 4/1992. Det bør herunder påses, at personundersøgelse  

 er iværksat på et hensigtsmæssigt tidspunkt i sagsgangen,  

 således at indhentelse af en personundersøgelse ikke  

 forlænger tidspunktet for afgørelse af  

 tiltalespørgsmålet og sagens indbringelse for retten.  

 Tilsvarende gælder indhentelse af mentalundersøgelse.
Er der  

 tale om sager vedrørende unge lovovertrædere, er det vigtigt at  

 sikre en særlig hurtig reaktion fra de sociale myndigheder.
2.1.6. Frifindende domme Det fremgår af Rigsadvokatens Meddelelse nr. 7/1992  

 pkt. 1.4., at politimestrene (Politidirektøren) skal underrette  

 statsadvokaterne om domme, hvorefter den tiltalte frifindes helt eller i det  

 væsentlige.
Underretningen sker ved indsendelse af en kopi af dommen  

 til statsadvokaten.
Som oftest skyldes frifindelsen. at retten ikke har fundet  

 sagens beviser tilstrækkeligt vægtige.
Frifindelsen kan  

 også bero på en ikke fyldestgørende beskrivelse i  

 anklageskriftet af gerningsindholdet eller bero på et ukorrekt valg af  

 straffebestemmelse.
Ved statsadvokatens løbende eller periodiske  

 gennemgang af de indsendte domme bør tilfælde, hvor frifindelsen  

 beror på forkert eller uhensigtsmæssig tiltalerejsning,  

 registreres, således at spørgsmålet kan drøftes med  

 politimesteren (Politidirektøren), eventuelt i forbindelse med en  

 eftersynsforretning.
Tilsvarende gælder, hvis man ved gennemgang af de  

 indsendte domme kan konstatere, at der i en politikreds rejses tiltale i  

 videre omfang, end der er grundlag for i retspraksis, f.eks. i  

 færdselssager med påstand om betinget frakendelse.
2.2. Udøvelse af kontrol- og tilsynsvirksomhed i  

 politikredsene 2.2.1. Hyppighed og forvarsling af  

 eftersynsforretninger Statsadvokaterne bør så vidt muligt afholde  

 en eftersynsforretning ved hvert politimesterembede indenfor en 2-års  

 periode.
Politimesteren (Politidirektøren) bør varsles i  

 rimelig tid om en påtænkt eftersynsforretning.
Det er som udgangspunkt statsadvokaten personligt, som  

 forestår udførelsen af efter synsforretningerne med bistand af  

 en vicestatsadvokat/assessor.
Turnusfuldmægtige medvirker efter  

 statsadvokatens nærmere bestemmelse.
2.2.2. Brugen af politikredsens interne  

 kontrolforskrifter I det omfang, der i politikredsen findes en mere generel  

 beskrivelse af, hvorledes den interne kontrol  

 (politimesterens/Politidirektørens egenkontrol) søges  

 gennemført, vil det være tidsbesparende og en god hjælp  

 for statsadvokaten i forbindelse med dennes arbejde ved  

 eftersynsforretningen, hvis politiledelsens skriftlige materiale herom  

 overlades til statsadvokaten.
2.2.3. Brugen af kriminalregisterets  

 erindringslister Rigspolitichefens Afdeling D, Kriminalregisteret, udsender  

 løbende erindringslister til politikredsene (Politidirektøren)  

 og statsadvokaterne.
Listerne indeholder oplysning om sager, hvor der er  

 rejst sigtelse for strafbart forhold, og hvor der er forløbet i  

 år fra sigtelsesdatoen, uden at afgørelsen er indberettet til  

 Kriminalregisteret.
 Den seneste erindringsliste bør gennemgås, og  

 politimesteren (Politidirektøren) bør i god tid inden  

 eftersynsforretningen anmodes om at fremtage de af statsadvokaten udpegede  

 sager, således at de er tilstede ved eftersynsforretningen, og  

 således at det senest ved eftersynsforretningen er på det rene,  

 om nogle af sagerne er afsluttet efter erindringslistens udfærdigelse.  

 Henstår en sag stadig som uafsluttet, må grunden hertil oplyses,  

 senest i forbindelse med eftersynsforretningen.
 Erindringslisterne er et endvidere et gavnligt supplement  

 til den interne kontrol i politikredsene og virker samtidig som et incitament  

 til, at politimestrene (Politidirektøren) indretter forretningsgange  

 til klarlæggelse af grunden til, at straffesager, hvor der er rejst  

 sigtelse, ikke har fundet deres afgørelse indenfor en periode af et  

 år.
2.2.4. Brugen af Politiets Sagsstyrings System  

 (POLSAS) Den interne kontrol med straffesagernes behandling er  

 opbygget på forskellige måde i politikredsene.
Fælles er,  

 at der gennem journalsystemet er sikret en fremtagelsesprocedure med henblik  

 på at kunne kontrollere, at sagerne behandles indenfor en rimelig tid,  

 og at der sker en færdiggørelse af den enkelte sag.
 Politiets Journal- og Døgnrapportsystem giver  

 mulighed for at udskrive oplysninger, der kan anvendes til brug ved  

 statsadvokaternes eksterne kontrol med sagsbehandlingstider og kvaliteten af  

 sagsbehandlingen, herunder afgørelser m.v.
Når Politiets Sagsstyringssystem er fuldt udbygget  

 og implementeret ved samtlige politikredse, må det antages, at  

 statsadvokatens muligheder for at udøve denne kontrol vil blive  

 øget i mærkbar grad.
Tilsvarende gælder politimesterens  

 muligheder for at udøve egenkontrol.
 Der henvises til beskrivelsen af Politiets Sagsstyrings  

 System (POLSAS) i bilaget.
2.2.5. Gennemgang af afviste og sluttede sager Der bør i forbindelse med en eftersynsforretning  

 foretages en gennemgang af sager, som politimesteren  

 (Politidirektøren) har afgjort med påtaleopgivelse eller  

 tiltalefrafald.
Gennemgangen bør også omfatte sager, hvor der er  

 sket afvisning af anmeldelsen og sager, hvor der er truffet beslutning om  

 indstilling af efterforskningen.
Gennemgangen bør ske med henblik  

 på at afdække sagsbehandlingstiderne og på at  

 efterkontrollere grundlaget for afvisning og slutning af sagerne.  

 Tidsmæssige grunde tilsiger, at gennemgangen alene bør  

 vedrøre en udvalgt periode, fx samtlige sluttede sager indenfor 1  

 måned.
 Det kan være hensigtsmæssigt, at sagerne for  

 den udvalgte periode er rekvireret forud for eftersynsforretningen,  

 således at statsadvokatens gennemgang har fundet sted inden  

 eftersynsforretningens foretagelse.
Det må som udgangspunkt være reglen, at  

 beslutning om tiltalefrafald og påtaleopgivelse er taget af politiets  

 jurister.
Gennemgangen af sagerne vil vise, om dette er tilfældet, og  

 om de begrundelser, der er givet i forbindelse med sagernes slutning, er  

 tilstrækkelige.
Gennemgangen af sagerne vil endvidere belyse, om der er  

 sket fornøden underretning til dem, der har krav på  

 underretning, jf. herved Rigsadvokatens vejledning om underretning i sager om  

 afvisning af anmeldelser, indstilling af efterforskning,  

 påtaleopgivelse og tiltalefrafald.
Sagerne bør kort beskrives i referatet af  

 eftersynsforretningen med henvisning til politimesterens  

 (Politidirektørens) journalnummer.
Hvis der er særlige  

 bemærkninger at gøre, vil det være naturligt, at dette  

 sker i forbindelse med omtalen af den enkelte sag.
Der er  

 anbefalelsesværdigt at foretage en sammenfattende afsluttende vurdering  

 af politimesterens (Politidirektørens) administration af sager, hvor  

 påtale er opgivet og tiltale er frafaldet.
2.2.6. Særligt vedrørende sager  

 angående unge lovovertrædere Den tidsmæssige afvikling af disse sager bør  

 underkastes en særlig behandling i forbindelse med  

 eftersynsforretningen.
Det bør således undersøges,  

 på hvilket tidspunkt i sagsforløbet politiet har foretaget  

 høring af de sociale myndigheder, ligesom tidsforbruget hos de sociale  

 myndigheder ved deres undersøgelser og ved deres høringssvar  

 bør beskrives.
Også varigheden omkring den retlige behandling  

 bør belyses.
2.2.7. Sager vedrørende mere omfattende  

 økonomisk kriminalitet samt større sagskomplekser  

 vedrørende overtrædelse af særlovgivningen Der er ovenfor under pkt. 2.1.3. fremhævet det  

 ønskelige i, at statsadvokaten løbende er orienteret om  

 sådanne sager.
I forbindelse med eftersynsforretningerne bør den  

 tidsmæssige afvikling af allerede indberettede sager vurderes og  

 drøftes, ligesom det bør oplyses, om der er tilkommet  

 yderligere sager af ovennævnte kategori.
Er det sidste tilfældet,  

 vil der i forbindelse med eftersynsforretningen være anledning til, at  

 der sker en overordnet drøftelse af spørgsmål om  

 prioritering, beskæring, revision m.v.
2.2.8. Skatte- og momssager Told- og Skatteregionerne sender genpart af  

 tiltalebegæringer i skatte- og momssager til underretning for  

 statsadvokaterne, som efter journalisering sætter sagen i erindring,  

 typisk 3-4 måneder, hvorefter politimesteren (Politidirektøren)  

 spørges om, hvad der er passeret i sagen.
En række af sagerne  

 finder deres afgørelse med en udenretlig bødevedtagelse.
 I forbindelse med en eftersynsforretning kan det i visse  

 situationer være anbefalelsesværdigt at fremtage genpart af  

 tiltalebegæringerne, således at det eventuelt under  

 eftersynsforretningen kan blive oplyst, hvorledes der er forholdt i  

 sagerne.
 2.2.9. Gennemgang og kontrol af sager, der er omfattet  

 af Justitsministeriets cirkulæreskrivelse af 22. december 1997 om  

 mål for hurtig sagsbehandling m.v.
I forbindelse med eftersynsforretningen vil det være  

 hensigtsmæssigt, at politimesteren (Politidirektøren)  

 redegør for opfyldelsen af de generelle målsætninger, der  

 er fastsat af Justitsministeriet, og de lokale målsætninger, der  

 er fastsat i politikredsen.
Det bør endvidere for en udvalgt periode  

 undersøges, om de forurettede i forbindelse med indgivne anmeldelser  

 er blevet orienteret om foreskrevet i cirkulæreskrivelsen.
2.2.10. Voldssager og arrestantsager Indberetningerne fra politikredsene om disse  

 sagskategorier til statsadvokaterne efter Rigsadvokatens Meddelelse nr.  

 3/1997 og nr. 8/1997 vil som udgangspunkt blive løbende  

 gennemgået og vurderet hos statsadvokaterne.
Det vil i forbindelse med  

 eftersynsforretningerne være naturligt, at indberetningerne på ny  

 gennemgås, således at særlige forhold   herunder ikke  

 acceptable sagsbehandlingstider   kan drøftes med politimesteren  

 (Politidirektøren). Det vil være anbefalelsesværdigt for  

 en udvalgt periode at gennemgå samtlige arrestantsager   og dermed  

 også de sager, som ikke er omfattet af indberetningspligten   med  

 henblik på at klarlægge tidsforbruget i efterforskningsleddet,  

 ved indhentelse af person- og mentalundersøgelser og ved den juridiske  

 sagsbehandling.
2.2.11. Tidsforbruget i straffesager i  

 øvrigt Der bør også for straffesager, som fremmes  

 til dom, og som ikke falder ind under de under pkt. 2.2.10. nævnte  

 sagskategorier, stikprøvevis eller for en udvalgt periode ske en  

 gennemgang af sagsbehandlingstiderne, således at også  

 tidsforbruget ved den retlige behandling kan belyses.
2.2.12. Særligt vedrørende  

 tilintetgørelse af materiale, der ved legemsindgreb eller indgreb i  

 meddelelseshemmeligheden er kommet til politiets kendskab Der er i retsplejelovens § 791 givet regler om  

 tilintetgørelse af båndoptagelser, fotokopier eller anden  

 gengivelse af det, der er kommet i politiets besiddelse i forbindelse med  

 indgreb i meddelelseshemmeligheden.
Hovedreglen er, at materialet skal  

 tilintetgøres, hvis der ikke rejses sigtelse mod nogen for den  

 lovovertrædelse, der dannede grundlag for indgrebet, eller hvis  

 påtale senere opgives.
Er materialet fortsat af  

 efterforskningsmæssig betydning, kan tilintetgørelse undlades  

 eller udsættes i et nærmere fastsat tidsrum.  

 Spørgsmålet kan forelægges for retten.
Efter retsplejelovens § 792 f må politiet ikke  

 opbevare personfotografier med henblik på senere identifikation af  

 personer, der ikke har været sigtet, eller som er frifundet, eller mod  

 hjem påtale er opgivet.
Politiet må endvidere ikke opbevare andet  

 materiale og andre oplysninger, der er tilvejebragt ved legemsindgreb, og som  

 vedrører personer, der ikke har været sigtet.
Politiet skal  

 endvidere straks tilintetgøre oplysninger og materiale, der er  

 tilvejebragt ved et legemsindgreb, som retten nægter at godkende i  

 medfør af § 792 c, stk. 3, 2. pkt., eller som retten finder  

 uhjemlede.
I forbindelse med eftersynsforretningen bør det  

 sikres, at regelsættet om tilintetgørelse følges.
Det  

 bør således i tilfælde   hvor tilintetgørelse ikke  

 har fundet sted vurderes, om efterforskningen stadig bør stå  

 åben, eller om der nu bør tages stilling til, om påtale i  

 sagen skal opgives.
2.2.13. Øvrige emner, som eventuelt bør  

 inddrages i forbindelse med eftersynsforretningen Der kan gennem statsadvokatens almindelige sagsbehandling  

 være skabt en formodning om, at afviklingen af nogle sagskategorier i  

 en politikreds, fx sager eller sagstyper fra en af kriminalpolitiets  

 afdelinger, ikke sker i et rimeligt hurtigt tempo.
Dette vil kunne give  

 anledning til, at der under eftersynsforretningen sker en mere specifik  

 drøftelse af sagsbehandlingsmåden i den pågældende  

 afdeling.
Efter reglerne i retsplejelovens kapitel 93 b skal  

 politimesteren (Politidirektøren) fremsende en notits til  

 statsadvokaten, når en klage over politipersonalets adfærd i  

 tjenesten er henlagt efter en drøftelse med en overordnet  

 polititjenestemand (notitssager). Sondringen mellem sager, der er omfattet af  

 regelsættet om politiklagenævnssager, og dispositionsklager er  

 til tider vanskelig.
Det er derfor anbefalelsesværdigt at foretage en  

 gennemgang af politimesterens (Politidirektørens) klagejournal med  

 henblik på en vurdering af politimesterens (Politidirektørens)  

 behandling af sager, hvor der klages over politiets dispositioner.
Det forekommer jævnligt, at tilgangen af store  

 sagskomplekser for en periode belaster en politikreds på meget  

 mærkbar vis.
Dette vil næsten undtagelsesfrist afstedkomme en  

 afsmittende effekt på afviklingen af andre sager ved  

 politimesterembedet såvel i efterforsknings- som juristleddet.  

 Forekomsten af sådanne ressourcekrævende sager bør omtales  

 og beskrives i referat vedrørende eftersynsforretningen.
Hele  

 afviklingsproblemstillingen, herunder behovet for tilførsel af  

 assistance udefra, vil være et emne, som vil være egnet til at  

 drøfte med politiledelsen under eftersynsforretningen.
 Der vil kunne være anledning til, at statsadvokaten  

 for en periode eller for nogle udvalgte kriminalitetstyper orienterer sig om  

 tidspunktet for iværksættelse af strafafsoningen samt for andre  

 spørgsmål vedrørende straffuldbyrdelsen, jf.  

 retsplejelovens § 997, stk. 1.
2.2.14. Drøftelser med politiledelsen m.fl. i  

 forbindelse med eftersynsforretningen Det følger af sagens natur, at der under  

 eftersynsforretningen sker en mere almindelig drøftelse med  

 politimesteren (Politidirektøren). Eftersynsforretningen vil i  

 øvrigt typisk give anledning til, at særlige  

 spørgsmål, herunder anvendelse af særlige  

 efterforskningsskridt, tages op til en drøftelse mellem  

 statsadvokaten og politimesteren (Politidirektøren).
 Har ny lovgivning eller administrative  

 forskrifter fra Justitsministeriet eller Rigsadvokaten f.eks. på  

 det straffeprocessuelle område nødvendiggjort ændringer i  

 politiets sagstilrettelæggelse, sagsbehandling eller arbejdsrutiner,  

 vil der i forbindelse med drøftelser med politimesteren  

 (Politidirektøren) kunne være anledning til, at der sker en  

 orientering om politiledelsens interne opfølgende instrukser og om den  

 løbende kontrol med efterlevelsen heraf.
Det vil være naturligt, at der tillige finder  

 samtaler sted med politikredsens øvrige jurister og med  

 politiinspektøren og kriminalinspektøren og deres  

 stedfortrædere, ligesom der kan være behov for, at der sker en  

 drøftelse med afdelingslederne i kriminalpolitiet.
Der bør  

 også afsættes tid til drøftelser med ordenspolitiets  

 sekretariat.
Sekretariaternes opgaver og funktion kan der være  

 anledning til at beskrive, herunder kompetencefordelingen.  

 Spørgsmålet om, i hvilket omfang der sker juridisk visitation af  

 de sager, der tilgår sekretariaterne, kan endvidere være et emne,  

 der egner sig til beskrivelse og vurdering.
2.2.15. Udfærdigelse af referat af  

 eftersynsforretningen Der udarbejdes et referat af eftersynsforretningen.  

 Referatet bør indeholde en beskrivelse af den stedfundne  

 eftersynsforretning med omtale af de sager og emner, som har været  

 genstand for undersøgelse.
Har der været særlige  

 bemærkninger at gøre, bør dette fremgå af  

 referatet.
Endvidere bør der ske en omtale af de drøftelser,  

 som har fundet sted med politimesteren (Politidirektøren) og med de  

 øvrige personalegrupper i politikredsen.
 Inden der udsendes et endeligt referat, vil det være  

 anbefalelsesværdigt, at politimesteren (Politidirektøren)  

 får adgang til at fremkomme med eventuelle bemærkninger, som i  

 givet fald vil kunne indarbejdes i det endelige referat.
 Det endelige referat tilsendes politimesteren  

 (Politidirektøren) og Rigsadvokaten.
Rigsadvokaten, den 10. februar 1999 Henning Fode Bilag Politiets Sagsstyrings System (POLSAS) Politiets Sagsstyrings System (POLSAS) fungerer som en overbygning  

 på Politiets Journal- og Døgnrapportsystem, politiets centrale  

 registre og en række tekstbehandlingsfunktioner, der bl.a. benyttes til  

 rapportskrivning, korrespondance m.v.
Formålet med POLSAS er beskrevet i § 3 i de  

 forskrifter, som Justitsministeriet den 22. oktober 1997 har fastsat for  

 systemet.
Bestemmelsen er sålydende:
 "Systemets formål er:
 ·  

 	at tilvejebringe et fælles grundlag for politiets sagsstyring i  

 forbindelse med registrering, udskrivning, ajourføring, behandling og  

 sletning af de skrivelser, koncepter, rapporter, notitser, tilladelser,  

 indberetninger, erklæringer, og andre dokumenter, der danner grundlag  

 for politiets og anklagemyndighedens sagsbehandling.
 ·  

 	at lette ajourføringen af politiets øvrige registre med  

 oplysninger.
·  

 	at udskrive statistiske oplysninger." POLSAS består af tre dele: en tekstbehandlingsdel  

 til dannelse og midlertidig opbevaring af dokumentationsmateriale, en  

 rapportudskrivningsdel til udskrivning af dokumentationsmateriale og en  

 overførselsdel vedrørende data til opdatering af politiets  

 centrale og decentrale systemer.
POLSAS samvirker som nævnt med bl.a.  

 Politiets Journal- og Døgnrapportsystem.
 Justitsministeriet har den 6. maj 1998 udfærdiget  

 forskrifter for Politiets Journal- og Døgnrapportsystem.  

 Formålet med dette register er beskrevet i registerforskrifternes § 3,  

 der er sålydende:
"Registerets formål er at Fra registeret kan der maskinelt overføres  

 oplysninger til bl.a.
POLSAS, jf. forskrifternes § 7.
 Rigspolitichefen har i Kundgørelse II nr. 36 (18.  

 juni 1997) fastsat nærmere regler om anvendelsen af Politiets  

 Decentrale Døgnrapport- og Journalsystem.
POLSAS er med udgangen af 1998 implementeret i 28  

 politikredsen.
Politiets Journal- og Døgnrapportsystem er desuden i  

 brug i 4 politikredse.
POLSAS forventes at være fuldt implementeret i  

 samtlige politikredse med udgangen af år 2000.
 Journalsystemet giver dels muligheder for  

 fastsættelse af interne kontrolrutiner, f.eks. ved udskrivning af en  

 lang række forskellige typer af restance- og erindringslister, som kan  

 anvendes i forbindelse med politimestrenes (Politidirektørens)  

 egenkontrol dels muligheder for at udskrive oplysninger, der kan anvendes til  

 brug ved statsadvokaternes eksterne kontrol med sagsbehandlingstider og  

 kvaliteten af sagsbehandlingen, herunder afgørelser m.v.
Det forventes, at POLSAS udbygges således, at der  

 tilvejebringes muligheder for, at systemet f.eks. kan udskrive lister, der  

 omfatter hele journalafsnit eller bestemte gerningskoder inden for nogle  

 opstillede tids- eller aldersintervaller.
Dette vil f.eks. gøre det  

 muligt at vælge afgørelsestype   i enkeltsager eller  

 sagskomplekser   ved angivelse af journalplanens koder for eksempelvis dom  

 eller tiltalefrafald, eller   inden for en given periode   f.eks. at  

 vælge at fremdrage sager vedrørende unge lovovertrædere  

 (15-18 år), sager, der er afgjort ved udenretlige  

 bødeforelæg, og sager vedrørende en given  

 kriminalitetstype, som er afgjort med dom.
Listerne vil herefter kunne  

 udskrives f.eks. med angivelse af journalnummer, samt supplerende oplysninger  

 om f.eks. tidspunkter for sigtelsen og afgørelsen for de sager, der  

 opfylder det eller de valgte søgekriterier.
