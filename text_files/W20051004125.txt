Landsskatterettens kendelse vedrørende genbeskatning af  

 underskud  udenlandske datterselskaber As klage  

 til Landsskatteretten skyldes, at de stedlige  

 skattemyndigheder har stadfæstet genbeskatning af underskud vedrørende to  

 italienske  

 datterselskaber med i alt 147.517.744 kr., jf. ligningslovens § 33 E.
Landsskatterettens afgørelse Landsskatteretten stadfæster  

 den påklagede afgørelse.
Sagens oplysninger Selskabets revisor har ved  

 brev af 23. december 2003 bedt de stedlige skattemyndigheder om at genoptage  

 selskabets skatteansættelse for 2000 med henblik på nedsættelse for så vidt  

 angår genbeskattede underskud vedrørende to italienske datterselskaber, B SpS  

 og C SpA, der er udtrådt af sambeskatningen.
 Underskuddene i de italienske  

 datterselskaber er opstået i indkomstårene 1994 til 1999, men først anvendt  

 til  

 fradrag i sambeskatningen i senere indkomstår.
Forvaltningen og revisoren er  

 enige om, at der skal føres både en gammel genbeskatningssaldo og  

 en ny  

 genbeskatningssaldo.
Der er imidlertid uenighed om, hvilke underskud,  

 der skal  

 henføres til gammel henholdsvis ny saldo, og om efter  

 hvilke regler de  

 respektive underskud, der er fratrukket, skal genbeskattes.
 Gammel saldo er ikke fuldt  

 ud beskattet, da en fiktiv likvidationsavance udgør maksimum for  

 genbeskatning  

 heraf.
 Revisoren har i anmodningen  

 om genoptagelse bl.a. bedt om, at den skattepligtige indkomst for 2000  

 nedsættes med 57.944.665 kr., svarende til den del af de genbeskattede  

 underskud, der er opstået i 1994 og 1995, men fradraget i  

 sambeskatningsindkomsten senere.
Skatteforvaltningens afgørelse Skatteforvaltningen har ved  

 den påklagede afgørelse fastholdt, at der i ligningslovens § 33 E er hjemmel  

 til genbeskatning af underskud vedrørende de to italienske datterselskaber  

 med  

 i alt 147.517.744 kr.
 Forvaltningen har således  

 ikke fundet grundlag for at nedsætte indkomsten med den del af de  

 genbeskattede  

 underskud, der er opstået i indkomstår, der er påbegyndt forud for december  

 1995, men fratrukket i sambeskatningsindkomsten for indkomstår, der er  

 påbegyndt efter dette tidspunkt.
Forvaltningen har som  

 begrundelse herfor anført, at Landsskatteretten ved kendelse, offentliggjort  

 som SKM2004.60.LSR (TfS 2004, nr. 218) har konkluderet, at der er hjemmel til  

 genbeskatning også af underskud hidrørende fra indkomstår påbegyndt før den  

 6.  

 december 1995, jf.
SKM2001.470.LSR (TfS 2001, nr. 937), og at det afgørende  

 for, om et underskud skal henføres til den gamle eller den nye saldo bl.a. i  

 henhold til afsnit S.D.6.3 i ligningsvejledningen er, hvornår det er  

 fratrukket  

 i sambeskatningsindkomsten.
 Forvaltningen har under  

 henvisning hertil undladt at gå ind i en prøvelse af rigtigheden af  

 revisorens  

 talmæssige opgørelser over de underskud, der er konstateret frem til 1995,  

 men  

 udnyttet i sambeskatningen i følgende år.
Selskabets påstand og argumenter Selskabets repræsentant har  

 anmodet Landsskatteretten om at nedsætte selskabets skattepligtige indkomst  

 med  

 57.944.665 kr., svarende til den del af de genbeskattede underskud, der  

 ifølge  

 repræsentanten hidrører fra indkomstår, der er påbegyndt forud for december  

 1995.
 Han har til støtte herfor  

 bl.a. anført:
 Ikrafttrædelsesbestemmelsen  

 for de nye genbeskatningsregler fremgår af § 12, stk. 12, i lov nr. 487 af  

 12.  

 juni 1996, der lyder således:
Ligningslovens § 33 D som  

 affattet ved § 2, nr. 9, 10 og 11, og § 33 D som affattet ved § 2, nr. 12,  

 finder anvendelse på underskud for indkomstår, der påbegyndes efter den 6.  

 december 1995, Bestemmelsen blev indsat i  

 betænkningen til lovforslag nr.
L118 afgivet den 8. maj 1996. Det fremgår  

 heraf:
ad nr. 31 Det foreslås, at de  

 foreslåede bestemmelser i ligningslovens § 33 D og § 33 E finder anvendelse  

 på  

 underskud fra indkomstår, der påbegyndes efter den 6. december 1995  

 (fejlagtigt  

 anført som 1996).
Dette medfører, at de  

 foreslåede opgørelsesmetoder finder anvendelse på indkomstår, der påbegyndes  

 efter lovforslagets fremsættelse, ligesom genbeskatning som følge af  

 sambeskatningsophør, salg af aktiviteter m.v., som følger af de foreslåede  

 bestemmelser, alene foretages i forhold til indkomstår, der påbegyndes efter  

 lovforslagets fremsættelse. Ikrafttrædelsesbestemmelsen  

 skal ses på baggrund af den kritik, som blev rejst under lovforslagets  

 behandling, fordi det i det oprindelige lovforslag blev foreslået, at de  

 skærpede genbeskatningsregler skulle have tilbagevirkende kraft for alle ikke  

 genbeskattede underskud fra og med 1992. Kritikken blev flere gange afvist af  

 skatteministeren, men skatteministeriet har i bilag 46 til L118 (punkt 6)  

 meddelt, at der fremsættes ændringsforslag, hvorefter de ændrede  

 bestemmelser  

 i ligningslovens § 33 D og § 33 E finder anvendelse for indkomstår, der  

 påbegyndes efter 6. december 1995, jf. også de refererede bemærkninger  

 til ændringsforslaget.
 Der er hverken i betænkningen  

 eller i svarene til interesseorganisationer m.v. vedrørende den foreslåede  

 ikrafttrædelsesbestemmelse anført noget om, at den foreslåede bestemmelse  

 ikke  

 skal fortolkes i overensstemmelse med sin ordlyd og med fortolkningen af det  

 næsten tilsvarende udtryk i 1992-loven om ikrafttræden af de oprindelige  

 genbeskatningsregler.
En naturlig sproglig  

 fortolkning af, hvornår et underskud anses at være fradraget er, når det  

 indgår  

 i selskabets skattepligtige indkomst.
Der er ikke i skattepraksis eller anden  

 skattelovgivning noget belæg for at antage, at et underskud først anses for  

 fratrukket, når det efter ligningslovens § 15 er fremført og modregnet i  

 anden  

 indkomst.
Såfremt en sådan fortolkning skulle være gældende, skulle det have  

 været anført eksplicit i ikrafttrædelsesbestemmelsen.
Det fremgår af lovens ordlyd  

 og af forarbejderne hertil, at det var Folketingets hensigt, at de skærpede  

 beskatningsregler, der blev indført ved lov nr. 487 af 12. juni 1996 (L118 af  

 6. december 1995) skulle have virkning for underskud, der blev konstateret i  

 1996 og følgende år.
Der er således hverken i loven, i forarbejderne til  

 denne  

 eller i fortolkningen af de tidligere regler hjemmel til den fortolkning af  

 de  

 nye regler, der er anlagt i pkt. 6.5.4 i cirkulære nr. 82 af 29. maj 1997 om  

 international beskatning, i hvilket der er anført følgende om  

 ikrafttrædelsesbestemmelsen for de nye genbeskatningsregler:
Afgørende for om et  

 underskud henføres til den gamle saldo eller den nye saldo er, hvornår det er  

 fratrukket i sambeskatningsindkomsten.
Hvis således et udenlandsk  

 sambeskattet  

 datterselskab har et underskud i et indkomstår, der er påbegyndt senest den  

 6.  

 december 1995, men som først fratrækkes helt eller delvist i  

 sambeskatningsindkomsten  

 i et indkomstår, der påbegyndes efter den 6. december 1995, så henføres den  

 del  

 af underskuddet, der fratrækkes i dette indkomstår til den ny saldo. Denne fortolkning  eller den  

 tilsvarende fortolkning, der i cirkulærets pkt. 5.5.10 findes vedrørende  

 faste  

 driftssteder og ejendomme  kan således ikke anlægges, da det ikke efter  

 dansk  

 ret er muligt at lovgive eller skærpe en lovgivning i et cirkulære.
Landsskatteretten har i TfS  

 2004, nr. 218 (SKM2004.60.LSR) for så vidt allerede taget stilling til  

 fortolkningen af de omhandlede regler.
Det fremgår således af præmisserne, at  

 såvel den oprindelige formulering (gammel saldo) som den nye formulering (ny  

 saldo) af ligningslovens § 33 E udgør hjemmel for genbeskatning, og, at der  

 derfor er hjemmel til genbeskatning også af underskud hidrørende fra  

 indkomstår  

 påbegyndt før den 6/12 1995. Den gamle formulering er således fortsat  

 gældende  

 og udgør lovhjemlen for genbeskatning af underskud hidrørende fra indkomstår  

 påbegyndt før den 6/12 1995. Modsætningsvis kan det heraf sluttes, at den nye  

 formulering af § 33 E  det vil sige reglerne om ny saldo  udgør  

 lovhjemlen  

 for genbeskatning af underskud hidrørende fra indkomstår påbegyndt efter den  

 6.  

 december 1995. Det afgørende er i den forbindelse, hvilket indkomstår,  

 underskuddet hidrører fra.
Underskuddene, der hidrører fra 1994  

 og 1995 kan  

 således kun genbeskattes efter den gamle formulering af ligningslovens § 33  

 E,  

 det vil sige efter reglerne for gammel saldo.
Repræsentanten har til støtte  

 for det anførte henvist til en artikel af Christen Amby, der er optrykt i SU  

 2004, nr. 277, og til en artikel af Dennis D.
Bernhardt, der er optrykt i  

 Skatterevisoren, nr. 5, s. 16 ff.
Landsskatterettens bemærkninger og begrundelse Den tidligere gældende § 33 E,  

 stk. 1, i ligningsloven var ved lovbkg. nr. 869 af 15. november 1995   

 der  

 bl.a. indeholdt ændringer vedtaget ved lov nr. 312 af 17. maj 1995 -  

 formuleret  

 således:
Hvis et udenlandsk selskab,  

 som udtræder af sambeskatning efter selskabsskattelovens § 31, over hele  

 sambeskatningsperioden har haft et nettounderskud, der er fradraget i andre  

 selskabers skattepligtige indkomst, skal der i indkomstår, hvor selskabet  

 udtræder af sambeskatningen, ske beskatning af et beløb svarende til det  

 fradragne nettounderskud.
Genbeskatning sker ved, at et beløb svarende til  

 underskuddet medregnes ved opgørelsen af moderselskabets skattepligtige  

 indkomst .. Bestemmelsen blev ved lov nr.  

 487 af 12. juni 1996 ændret, så den blev formuleret således (uddrag):
Hvis et udenlandsk selskab,  

 som udtræder af sambeskatning efter selskabsskattelovens § 31, over hele  

 sambeskatningsperioden har haft underskud, som er fradraget i andre  

 selskabers  

 skattepligtige indkomst, og som ikke modsvares af senere års overskud,  

 forhøjes  

 moderselskabets skattepligtige indkomst med et tilsvarende beløb i det  

 indkomstår, hvor selskabet udtræder af sambeskatningen.
Indgår flere  

 selskaber  

 fra samme land i sambeskatningen, opgøres disse selskabers indkomst samlet.  

 Nettounderskud fordeles forholdsmæssigt mellem de underskudsgivende  

 selskaber,  

 og nettounderskud fordeles forholdsmæssigt mellem de overskudsgivende  

 selskaber. Ligningslovens § 33 E som  

 ændret ved lov nr. 487 af 12. juni 1996 hjemler i henhold til sin ordlyd  

 genbeskatning af de underskud, som et udenlandsk selskab har haft over hele  

 sambeskatningsperioden for så vidt disse er fradraget i andre selskabers  

 skattepligtige indkomst.
Bestemmelsens anvendelsesområde er ved lovens § 12,  

 stk. 12, begrænset til at finde anvendelse på underskud for indkomstår,  

 der  

 påbegyndes efter den 6. december 1995.
Det fremgår af bemærkningerne  

 hertil,  

 at Dette medfører, at de foreslåede opgørelsesmetoder finder anvendelse  

 på  

 indkomstår, der påbegyndes efter lovforslagets fremsættelse, ligesom  

 genbeskatning som følge af sambeskatningsophør, salg af aktiviteter m.v., som  

 følger af de foreslåede bestemmelser, alene foretages i forhold til  

 indkomstår,  

 der påbegyndes efter lovforslagets fremsættelse.
 Ligningslovens § 33 E  

 vedrører efter formuleringen af såvel lov nr. 487 af 12. juni 1996 som lov  

 nr.  

 312 af 17. maj 1995 underskud, der er fratrukket i andre selskabers  

 skattepligtige indkomst.
 Det fremgik af pkt. 6.5.4 i  

 det nu ophævede cirkulære nr. 82 af 29. maj 1997 (cirkulæret er siden 1999  

 indarbejdet i Ligningsvejledningen), at det afgørende for, hvilken saldo  

 underskud skal henføres til, er om underskuddet er fradraget i andre  

 selskabers  

 skattepligtige indkomst for indkomstår påbegyndt før eller efter den 6.  

 december 1995.
 Der er hverken i lovens  

 ordlyd eller i forarbejderne til bestemmelsen klare holdepunkter for at anse  

 den fortolkning, der er lagt til grund i cirkulære nr. 82 af 29. maj 1997 om  

 international beskatning - og som nu er inkorporeret i Ligningsvejledningen -  

 som værende i strid med loven.
 Den påklagede afgørelse  

 stadfæstes derfor.
