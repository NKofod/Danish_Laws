 Landsskatteretskendelse vedr. advokatudgifter  vognmand  

 sagsøgt vedr. transportuheld.
 Klagen vedrører, at advokatudgifter i anledning af  

 erstatningssag ikke er anset for at være et udslag af normal driftsrisiko ved  

 klagerens vognmandsvirksomhed, hvorfor der ikke er godkendt fradrag.
Landsskatterettens  

 afgørelse Personlig indkomst Skatteankenævnet har ikke godkendt fradrag for  

 advokatomkostninger, selvangivet med 76.509 kr.
 Landsskatteretten godkender fradrag for 76.509 kr.
Sagens oplysninger Den omhandlede udgift vedrører en sag ved Sø- og  

 Handelsretten, der omhandlede det økonomiske opgør i forbindelse med, at et  

 vogntog med ferske skinker var væltet i Holland.
Sagen omhandlede nærmere  

 ansvaret for skaderne på trækkeren, traileren inkl. trailerleje i en  

 reparationsperiode, lasten, vejanlægget og ophængene til lasten.
Parterne var  

 A  

 A/S mod B mod C Forsikring A/S og advokat D og klageren.
Bs påstand mod  

 C  

 Forsikring A/S og advokat D og klageren var, at disse alternativt og i den  

 nævnte rækkefølge skulle tilpligtes at skadesløsholde B for ethvert krav, som  

 han måtte blive tilpligtet at opfylde over for A A/S, og at betale 317.000,61  

 kr. med tillæg af procesrente vedrørende skaden på trækkeren.
Endvidere havde  

 B  

 nedlagt påstand om, at advokat D og klageren skulle skadesløsholde ham for  

 ethvert krav han måtte blive tilpligtet at opfylde over for C Forsikring A/S.
Af dommen fra Sø- og Handelsretten fremgår det, at den  

 omhandlede transport ifølge retten blev udført i et samvirke af  

 interessentskabslignende karakter mellem klageren og B, og med klageren som  

 fragtfører.
Det påhvilede herved klageren at sørge for  

 fragtføreransvarsforsikring, men klageren sørgede ikke herfor, idet han ikke  

 anmeldte transporten til det forsikringsselskab, hvor han havde sin faste  

 fragtføreransvarsforsikring.
Han blev derfor dømt til at betale 162.552,88  

 kr.  

 til B, svarende til det beløb, denne skulle betale i erstatning til A A/S.  

 Beløbet vedrørte halvdelen af værdien af lasten og ophængene.
B blev som  

 følge  

 af egen skyld hos A A/S ikke anset for ansvarlig for skaden på traileren og  

 trailerleje samt den anden halvdel af værdien af lasten og ophængene.
Retten fandt det endvidere uheldigt, at forsikringsmægleren  

 fik klageren til at trække det originale forsikringsbevis vedrørende  

 trækkeren  

 tilbage fra motorkontoret, idet det havde til følge, at forsikringsselskabet  

 fragik, at der var tegnet kaskoforsikring i selskabet.
Selv om  

 tilbagekaldelsen  

 af forsikringsbeviset og forsikringsselskabets fragåelse af  

 forsikringsdækningen har skabt uvished om forsikringsforholdene hos sagens  

 parter, har dette ifølge retten ikke udelukket parterne fra at anlægge sag om  

 deres tab mod dette forsikringsselskab under hensyn til kaskoforsikringen.  

 Klageren blev derfor frifundet for påstanden om erstatning på trækkeren og  

 skadesløsholdelse for ansvaret for skaden på vejanlægget.
Skatteankenævnets  

 afgørelse Der godkendes ikke fradrag for advokatudgifterne på 76.059  

 kr.
Erstatningssagen, og den heraf afledte udgift, kan ikke  

 anses for at være et udslag af en normal driftsrisiko ved udøvelsen af  

 klagerens virksomhed som professionel vognmand.
Der er herved lagt vægt på  

 dommen, hvoraf det fremgår, at klageren har været udøvende fragtfører, og  

 dermed været ansvarlig for kørselstilladelse samt nødvendige forsikringer i  

 forbindelse med transporten.
Det fremgår endvidere, at klageren har været  

 klar  

 over nødvendigheden af en fragtføreransvarsforsikring og også forsøgt at få  

 anmeldt nødvendig forsikring, men at han ikke nåede det, inden transporten  

 påbegyndtes og skaden skete.
Klagerens påstand og  

 argumenter Der skal godkendes fradrag for advokatomkostningerne på  

 76.059 kr.
Klageren blev sagsøgt ved en sag der drejede sig om det  

 økonomiske opgør, efter at et vogntog, lastet med ferske skinker, væltede  

 under  

 kørsel i en motorvejssløjfe i Holland den 2. december 1996. Af præmisserne  

 fremgår bl.a., at klageren blev dømt til at betale kr. 162.552,88 til en  

 medsagsøgt, vognmand B.
Klageren blev derimod frifundet for Bs påstand  

 om  

 erstatning for skaden på trækkeren og skadesløsholdelse for ansvaret for  

 skaden  

 på det hollandske vejanlæg.
Af dommen, herunder partsforklaringer m.m., kan endvidere  

 udledes, at klageren må anses som "fragtfører" for den omhandlede  

 transport, at klageren var bekendt med, at han derfor skulle sørge for  

 fragtførerforsikring samt køretilladelse, at klageren tillige forsøgte at få  

 anmeldt nødvendig forsikring, forinden transporten blev påbegyndt, men at  

 klageren ikke nåede det forinden uheldet skete.
Den afholdte advokatudgift på  

 kr. 76.059,00 må derfor være fradragsberettiget i medfør af statsskattelovens  

 §  

 6, stk. 1, litra a.
Klageren har ikke forsætligt eller uagtsomt påført sin  

 virksomhed denne udgift, hvorfor der er tale om en udgift, der er et udslag  

 af  

 en normal driftsrisiko ved udøvelsen af klagerens virksomhed som vognmand.  

 Klageren har beviseligt begået en fejl, men dette bevirker ikke, at udgiften  

 fratages sin karakter af en normal og sædvanlig driftsudgift, som er  

 fradragsberettiget efter statsskattelovens § 6, stk. 1, litra a.
Af praksis kan der især henvises til Landsskatterettens  

 kendelse af 11. oktober 1988, TfS 1988.676. Den pågældende skatteyder, en  

 bogtrykker, havde leaset nogle trykkerimaskiner.
Af leasingkontrakterne  

 fremgik  

 at leasingtager var forpligtet til at forsikre maskinerne under  

 leasingperioden.
Skatteyderen var fejlagtigt af den opfattelse, at  

 leasinggiver  

 forestod forsikringen af maskinerne, hvilket bevirkede at disse ikke var  

 forsikret.
Efter en skade på maskinerne måtte leasingtager udrede kr.  

 386.395,00 til leasinggiver.
Landsskatteretten fandt, at den afholdte udgift  

 var fradragsberettiget i medfør af statsskattelovens § 6, stk. 1, litra a.
De  

 faktiske forhold i nærværende sag er meget lig med forholdet i nævnte  

 kendelse  

 fra Landsskatteretten.
Landsskatterettens  

 bemærkninger og begrundelse I henhold til statsskattelovens § 6, stk. 1, litra a, kan  

 udgifter, som i årets løb er anvendt til at erhverve, sikre og vedligeholde  

 indkomsten, herunder ordinære afskrivninger, fradrages.
Der skal således  

 foreligge en direkte og umiddelbar forbindelse mellem afholdelsen af udgiften  

 og erhvervelsen af indkomsten.
Dette kræver, dels at udgiftsafholdelsen  

 ligger  

 inden for de naturlige rammer af virksomheden, dels at udgiften ikke kan  

 karakteriseres som en privat udgift, som er indkomstopgørelsen uvedkommende.  

 Udgifter til advokatbistand kan fradrages, såfremt bistanden vedrører  

 erhvervelsen af indtægter, som skal medregnes ved indkomstopgørelsen, eller  

 afholdelsen af udgifter, som kan fradrages ved indkomstopgørelsen, jf.  

 statsskattelovens § 6, stk. 1, litra a.
Afholdelsen af udgifterne til retssagen i anledning af, at  

 vogntoget væltede, findes efter en helhedsvurdering at ligge inden for  

 sædvanlig driftsrisiko ved drift af vognmandsvirksomheden.
Det bemærkes  

 herved,  

 at klageren efter det for Landsskatteretten oplyste ikke som følge af  

 lovgivning eller ved bestemmelserne om Regler og vilkår for tilladelse til  

 godskørsel som fragtfører var forpligtet til at tegne en  

 fragtføreransvarsforsikring.
Klageren er derfor berettiget til fradrag for  

 advokatomkostningerne på 76.509 kr., hvilket er tiltrådt af Told- og  

 Skattestyrelsen.
