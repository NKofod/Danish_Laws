Betænkning afgivet af Erhvervsudvalget den 10.  

 december 1998 Betænkning over Forslag til lov om ændring af lov om et  

 skibsfinansieringsinstitut (Tavshedspligt, klageadgang og straf) Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt.
 Der er af erhvervsministeren og  

 nogle mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes og Det Radikale Venstres  

 medlemmer af udvalget) lovforslaget til vedtagelse med de under nr. 4  

 og 5 stillede ændringsforslag.
Flertallet finder, at der, hvor det er muligt, bør  

 gælde ensartede regler for Finanstilsynets tilsynsvirksomhed, uanset  

 hvilke finansielle institutter der er tale om.
Da der i lov om et  

 skibsfinansieringsinstitut imidlertid ikke findes regler om god  

 forretningsskik eller god skibsfinansieringsinstitutpraksis, er der i denne  

 lov ikke foreslået indsat en bestemmelse om kunders partsstatus  

 svarende til den bestemmelse, der er foreslået i de øvrige  

 lovforslag vedrørende den finansielle tilsynslovgivning, som har  

 været behandlet i Folketinget dette efterår.
 Et mindretal (Socialistisk Folkepartis og Dansk Folkepartis medlemmer af  

 udvalget) indstiller lovforslaget til vedtagelse med de stillede  

 ændringsforslag.
 Et andet mindretal (Enhedslistens medlem af udvalget) indstiller  

 lovforslaget til vedtagelse med de under nr. 1, 2 og 4-6 stillede  

 ændringsforslag.
 Hvis de under nr. 1 og 2 stillede ændringsforslag  

 forkastes, vil mindretallet stemme for det under nr. 3 stillede  

 ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 3-6 stillede  

 ændringsforslag.
 Hvis det under nr. 3 stillede ændringsforslag ikke  

 vedtages, vil mindretallet stemme for de under nr. 1 og 2 stillede  

 ændringsforslag.
 Et fjerde mindretal (Kristeligt Folkepartis medlem af udvalget)  

 indstiller lovforslaget til vedtagelse med de under nr. 3-5 stillede  

 ændringsforslag.
Ændringsforslag Til § 1 Af	et mindretal (EL), tiltrådt af et mindretal (SF  

 og DF):
 1) Efter nr. 1 indsættes som nyt nummer:
 »01. Efter § 4 indsættes som nye paragraffer:
»§ 4 a.
Med det formål at føre  

 parlamentarisk kontrol med Finanstilsynets tilsyn efter denne lov etableres  

 et tilsynsudvalg.
Stk. 2. Udvalget, der nedsættes efter nyvalg,  

 består af 1 folketingsmedlem fra hvert af de i Folketinget  

 repræsenterede partier.
Udvalget vælger selv sin formand.
Stk. 3. Hvert medlem af udvalget kan foranledige  

 udvalget indkaldt til møde til drøftelse af Finanstilsynets  

 tilsynsvirksomhed.
Endvidere kan drøftelse i udvalget finde sted efter  

 ønske fra erhvervsministeren.
 Stk. 4. Erhvervsministeren kan efter udvalgets  

 beslutning deltage i udvalgets møder.
Stk. 5. Til udvalget knyttes en sekretær, som  

 ikke er medlem af Folketinget.
Sekretæren skal stå i fast  

 tjenesteforhold til Folketinget.
§ 4 b.
Erhvervsministeren holder tilsynsudvalget orienteret om  

 sager af særlig betydning for skibsfinansieringsinstituttet.
§ 4 c.
Udvalget kan enten mundtligt eller skriftligt over for  

 erhvervsministeren tilkendegive sin opfattelse vedrørende de  

 spørgsmål, som tages under behandling i udvalget.
§ 4 d.
Den bevillingsmæssige kontrol med Finanstilsynet  

 er ikke omfattet af udvalgets indseende.
Udvalget kan dog i forbindelse med  

 indhentelse af oplysninger blive gjort bekendt med generelle  

 bevillingsmæssige forhold.
§ 4 e.
Tilsynsudvalgets medlemmer og sekretær er under  

 ansvar efter straffelovens § 152-152 e underlagt tavshedspligt med hensyn  

 til, hvad de erfarer i udvalget.«« 2) I den under nr. 2 foreslåede af § 5 a  

 indsættes i stk. 5, som nyt nummer:
»7)	Tilsynsudvalget som led i den parlamentariske kontrol med  

 Finanstilsynets tilsynsvirksomhed.* Nr. 7-15 bliver herefter nr. 8-16.
 Af	et mindretal (FP), tiltrådt af et mindretal (SF,  

 DF og KRF):
 3) I den under nr. 2 foreslåede § 5 a affattes  

stk. 5, nr. 8, således:
»8)	Folketingets stående udvalg som led i den parlamentariske  

 kontrol med forvaltningen om skibsfinansieringsinstituttet, hvis dette er  

 trådt i betalingsstandsning, er under konkurs, likvidation,  

 overdragelse eller rekonstruktion, dog således at  

 skibsfinansieringsinstituttets enkelte kunder ikke kan identificeres.« Af	erhvervsministeren, tiltrådt af udvalget:
 4) I det under nr. 2 foreslåede § 5 a, stk. 5, nr.  

 9, indsættes før »Rigsrevisionen« ordene: »Statsrevisorerne  

 og«.
 5) I den under nr. 2 foreslåede § 5 a, stk. 9,  

 affattes nr. 2 således:
»2.	under forudsætning af, at modtagerne mindst er underlagt  

 lovbestemt tavshedspligt, der svarer til tavshedspligten i medfør af  

 stk. 1, og har behov for oplysningerne til varetagelse af deres opgaver.« Af	et mindretal (FP), tiltrådt af et mindretal (SF,  

 DF og EL):
 6) Den i nr. 2 foreslåede § 5 b affattes  

 således:
»§ 5 b.
Som part i forholdet til Finanstilsynet  

 anses skibsfinansieringsinstituttet samt den, mod hvem en af Finanstilsynet  

 truffet afgørelse i øvrigt retter sig.« Bemærkninger Til nr. 1 Hidtidige erfaringer har vist, at det på grund af  

 tavshedspligtsbestemmelserne i den finansielle tilsynslovgivning har  

 været svært eller umuligt at udøve en reel kontrol med  

 tilsynsmyndighederne og den ansvarlige minister.
Behovet for den  

 parlamentariske kontrol har vist sig i en række sager, herunder bl.a.  

 Spar Nord-sagen, Færøbank-sagen og senest Hafnia-sagen.
For at  

 tilgodese Folketingets muligheder for i sager af en vis betydning at kunne  

 få adgang til de fornødne dokumenter med henblik på at  

 påse, at lovgivningen overholdes, er det nødvendigt at etablere  

 en særlig parlamentarisk konstruktion, som under iagttagelse af  

 tavshedspligtsbestemmelserne i den finansielle tilsynslovgivning sikres den  

 fornødne adgang til tilsynsmyndighedernes sagsbehandling.  

 Konstruktionen kan på grund af Finanstilsynets tavshedspligt alene  

 etableres ved lov.
En sådan lov vil være i overensstemmelse med  

 de gældende EU-forpligtelser på området.
Der etableres et tilsynsudvalg, som har til opgave at  

 føre parlamentarisk kontrol med Finanstilsynets virksomhed.
Hvert af  

 de partier, der er repræsenteret i Folketinget, udpeger efter nyvalg et  

 medlem af tilsynsudvalget.
Udvalget, der holder møde efter anmodning  

 fra et medlem, kan indhente oplysninger om alle dele af Finanstilsynets  

 tilsynsvirksomhed.
Den ansvarlige minister er forpligtet til af egen drift at  

 orientere udvalget om sager af særlig betydning for  

 skibsfinansieringsinstituttet.
 Tilsynsudvalget kan over for den ansvarlige minister  

 tilkendegive sin opfattelse vedrørende de spørgsmål,  

 udvalget behandler, men er i øvrigt ikke beføjet til at  

 træffe beslutninger vedrørende konkrete sager, der  

 forelægges udvalget.
 Tilsynsudvalgets medlemmer er underlagt tavshedspligt  

 efter straffelovens §§ 152-152 e med hensyn til enhver oplysning, de under  

 deres hverv bliver vidende om.
Til nr. 2 Bestemmelsen indsættes med henblik på at  

 fastslå, at Finanstilsynets tavshedspligt ikke er til hinder for, at  

 tilsynet eller den ansvarlige minister videregiver oplysninger til  

 tilsynsudvalget.
Til nr. 3 I det foreliggende lovforslag foreslås det, at  

 Finanstilsynets strenge tavshedspligt også skal gælde for  

 Finanstilsynets tilsyn med skibsfinansieringsinstituttet.
Det har gentagne gange vist sig umuligt for Folketingets  

 stående udvalg at få oplysninger vedrørende de finansielle  

 institutter   oplysninger, der er nødvendige for, at lovgivningsmagten  

 kan udføre den almindelige parlamentariske kontrol med forvaltningen.  

 Det er forslagsstillernes opfattelse, at de gældende regler må  

 betragtes som værende både unødigt stramme og  

 retssikkerhedsmæssigt stærkt betænkelige.
Dette skal ses i  

 lyset af, at den skærpede tavshedspligt ifølge  

 Justitsministeriet ikke er direktivbestemt.
Det fremgår således  

 hverken af 1. eller 2. banksamordningsdirektiv, at der ikke kan videregives  

 fortrolige oplysninger til Folketingets stående udvalg, hvorfor der  

 klart er tale om en overimplementering.
Det fremgår således  

 også af advokat, dr.jur.
Jan Schans Christensens »Eneudredning om  

 partsbegreb og tavshedspligt i den finansielle tilsynslovgivning« udgivet af  

 Erhvervsministeriet i september 1996, side 101 ff., at en række andre  

 EU-lande i deres nationale lovgivning har hjemmel til at videregive  

 fortrolige oplysninger til parlamentsudvalg.
Det foreslås, at den ansvarlige minister skal kunne  

 videregive fortrolige oplysninger vedrørende  

 skibsfinansieringsinstituttet, såfremt dette er kriseramt, til  

 Folketingets stående udvalg som led i den parlamentariske kontrol med  

 forvaltningen.
De pågældende folketingsmedlemmer, der modtager  

 oplysningerne, vil i medfør af § 5 a, stk. 6, blive omfattet af  

 tavshedspligten i stk. 1.
 Videregivelse af fortrolige oplysninger forudsætter,  

 at skibsfinansieringsinstituttet er kriseramt og som følge heraf er  

 trådt i betalingsstandsning, overdrages, er under konkurs, likvidation  

 eller rekonstruktion.
Denne betingelse tilsiger at afgrænse de  

 tilfælde, hvor en videregivelse til Folketingets stående udvalg  

 er særlig relevant for den parlamentariske kontrol.
Finanstilsynet og  

 andre myndigheder, herunder især skattemyndighederne, vil i en  

 sådan situation være tæt involveret i afviklingen,  

 overdragelsen eller rekonstruktionen m.v. af instituttet.
De  

 direktivforpligtelser, der påhviler Danmark, for så vidt  

 angår andre finansielle institutter, gælder ikke for  

 skibsfinansieringsinstituttet.
Til nr. 4 Rigsrevisionen har med brev af 10. november 1998 til  

 Erhvervsministeriet påpeget, at statsrevisorernes status som revisorer  

 af statsregnskabet i henhold til grundloven i sig selv konstituerer hjemmelen  

 til videregivelse af fortrolige oplysninger fra Finanstilsynet.  

 Rigsrevisionen finder derfor, at statsrevisorerne bør indføjes  

 i loven som berettiget til at modtage de nævnte oplysninger med  

 tavshedspligt til følge.
Rigsrevisionen er indføjet i lovforslaget som  

 berettiget til at modtage fortrolige oplysninger.
Der er i den forbindelse  

 tale om at lovfæste den hidtidige praksis, hvorefter Rigsrevisionen kan  

 indhente alle de oplysninger, som er i Finanstilsynets besiddelse, og som  

 skønnes af betydning for udførelsen af Rigsrevisionens arbejde.  

 Baggrunden for den hidtidige praksis er Rigsrevisionens deltagelse i den  

 parlamentariske kontrol med forvaltningen.
Den danske grundlov konstituerer i sig selv en hjemmel for  

 Statsrevisorerne til at indhente alle de oplysninger, som er i  

 Finanstilsynets besiddelse, og som skønnes af betydning for  

 udførelsen af statsrevisorernes arbejde.
Det findes derfor  

 hensigtsmæssigt også at indføje statsrevisorerne i loven  

 som berettiget til at modtage fortrolige oplysninger fra Finanstilsynet.
Med denne ændring opretholdes harmoniseringen af  

 dette lovforslag nr.
L 23 og lovforslag nr.
L 6.
Til nr. 5 Ændringsforslaget indeholder en sproglig  

 præcisering, som medfører, at der er sproglig overensstemmelse  

 med den tilsvarende bestemmelse i lovforslag nr.
L 6.
Til nr. 6 I det foreliggende lovforslag foreslås det, at  

 Finanstilsynets strenge tavshedspligt og dermed også det snævre  

 partsbegreb også skal gælde for Finanstilsynets tilsyn med  

 skibsfinansieringsinstituttet. Ændringsforslaget indebærer, at  

 partsbegrebet i loven udvides, således at f.eks. kunder i  

 skibsfinansieringsinstituttet bliver betragtet som parter i sager, der  

 vedrører kundens forhold i skibsfinansieringsinstituttet.
 Baggrunden for forslaget er, at det særlige  

 partsbegreb i de gældende finansielle love, der afskærer kunder i  

 et finansielt institut fra rettigheder, som følger af de almindeligt  

 gældende forvaltningsretlige regler, bør ændres.
De gældende regler indebærer f.eks., at en  

 kunde, der klager over et pengeinstituts behandling, ikke kan få adgang  

 til nogen oplysninger overhovedet, selv om det faktisk er kundens  

 oplysninger, der danner grundlag for, at Finanstilsynet  

 iværksætter en nærmere undersøgelse af  

 pengeinstituttet.
Samme kunde kan heller ikke klage over Finanstilsynets  

 afgørelse til Erhvervsankenævnet, da vedkommende ikke betragtes  

 som part, selv om afgørelsen på mange måder også  

 retter sig til kunden.
Kunderne er tvunget til at indbringe sagen for  

 domstolene, hvilket både er tidkrævende og økonomisk meget  

 byrdefuldt.
 Det er klart, at langt størstedelen af  

 Finanstilsynets afgørelser, f.eks. for så vidt angår krav  

 til solvens, regnskab m.v., alene involverer skibsfinansieringsinstituttet  

 som part, men det er forslagsstillernes opfattelse, at det ved  

 afgørelser, der også har virkning for andre end  

 skibsfinansieringsinstituttet, bør sikres, at elementære  

 rettigheder som klageadgang og aktindsigt gælder for alle, der  

 berøres af afgørelsen.
Dette synspunkt støttes da også af juridiske  

 eksperter; senest har således advokat, dr. jur.
Jan Schans Christensen  

 i »Eneudredning om tavshedspligt og partsbegreb i den finansielle  

 tilsynslovgivning« på side 167 anført følgende  

 betragtning: »På den anden side har indførelsen af det  

 særlige partsbegreb også medført, at man   uden at det er  

 klart, om man har ønsket denne virkning   i meget vid  

 udstrækning har afskåret Finanstilsynet og  

 Erhvervsankenævnet fra på baggrund af et konkret skøn at  

 tillægge andre end de tilsynsbelagte virksomheder selv  

 partsbeføjelser som f.eks. klageadgang m.v.
Dette gælde  

 også, selv om man   som nærmere redegjort for i kapitel V   kan  

 pege på en række situationer, hvor der kunne være anledning  

 til at foretage en konkret afvejning af, om en person af særlige grunde  

 bør tillægges visse partsbeføjelser.« Følgende anføres endvidere på side 168  

 i eneudredningen: »Måtte man finde en ændring af det  

 særlige partsbegreb betimelig, taler meget derfor for, at man ikke skal  

 vende tilbage til det almindelige forvaltningsretlige partsbegreb, men  

 snarere finde et andet afgrænsningskriterium end det i dag anvendte.  

 Overvejelser om et ændret, men fortsat begrænset partsbegreb  

 bør formentlig inddrage en konkret vurdering, tilfælde for  

 tilfælde, af behovet for tildeling af (visse) partsbeføjeler til  

 andre berørte interesser end de tilsynsbelagte virksomheder.  

 Sådanne overvejelser kunne måske mest hensigtsmæssigt ske  

 under medvirken af de berørte branche- og forbrugerorganisationer som  

 led i en mere overordnet vurdering af det klagesystem, som findes i den  

 finansielle sektor.
Under alle omstændigheder bør man efter min  

 opfattelse   om ikke andet så af ordensmæssige grunde  

 præcisere i tilsynslovene, at den, til hvem en af Finanstilsynet  

 truffet afgørelse retter sig, naturligvis har partsstatus i relation  

 til afgørelsen, også selv om den pågældende ikke er  

 en tilsynsbelagt virksomhed.« Forslaget indebærer, at det ikke kun er  

 skibsfinansieringsinstituttet, der anses som part i de sager, hvori  

 Finanstilsynet træffer afgørelser, men at tillige andre, som  

 f.eks. kunder i skibsfinansieringsinstituttet, som Finanstilsynets  

 afgørelse retter sig mod, er parter i forhold til sagen.
 Partsstatus betyder, at de gældende  

 forvaltningsretlige regler om partshøring, aktindsigt og klageadgang  

 også finder anvendelse for disse.
Endvidere skal tillige f.eks. kunder, der på grund  

 af en afgørelse fra Finanstilsynet om værdiansættelse af  

 skibsfinansieringsinstituttets engagementer bliver berørt af  

 afgørelsen   selv om selve afgørelsen formelt set alene er  

 rettet mod instituttet   også betragtes som part.
Det må i  

 øvrigt i de enkelte sager bero på en konkret vurdering af sagen,  

 herunder afgørelsens art, hvem der i den enkelte sag efter den  

 foreslåede bestemmelse skal betragtes som parter.
Det bemærkes  

 dog, at kunder, der efter forvaltningslovens almindelige partsbegreb ikke  

 ville kunne opnå partsstatus, heller ikke efter lovforslagets  

 bestemmelser vil kunne få det, ligesom det heller ikke er alle, der har  

 en »interesse« i en sag, der vil kunne opnå partsstatus.
