 I henhold til § 2 i lov nr. 196 af 26. maj 1965 om undervisningen på de  

 godkendte handelsskoler fastsættes følgende regler om datanomkursus:
Almindelige bestemmelser § 1.  Statsunderstøttede handelsskoler kan efter  

 godkendelse af direktoratet for erhvervsuddannelserne afholde datanomkursus,  

 der afsluttes med en statskontrolleret prøve.
 Stk. 2.  Direktoratet fastsætter til enhver tid antallet  

 af kursuspladser.
§ 2.  Formålet med undervisningen er at give  

 deltagerne et kvalificeret grundlag for at varetage funktioner inden for  

 databehandlingsområdet.
Undervisningen skal give deltagerne mulighed for at  

 erhverve sig viden og færdighed på enkelte områder og give mulighed for at  

 opnå en afrundet faglig helhed, en datanomuddannelse.
 § 3.  Datanomkursus godkendes af direktoratet for  

 erhvervsuddannelserne efter indstilling fra uddannelsesnævnet, jfr. § 15, og  

 fra erhvervsuddannelsesudvalget for handels- og kontorområdet.
Adgangsbetingelser § 4.  Adgang til en samlet datanomuddannelse har  

 personer med edb-assistentuddannelse eller tilsvarende kvalifikationer.
Stk. 2.  For det enkelte kursus fastsættes, hvilke  

 forkundskaber der forudsættes.
Hvis disse forudsætninger er opfyldt, kan  

 optagelse på kurset ske, selv om betingelsen i stk. 1 ikke er opfyldt.
Stk. 3.  Der kan i særlige tilfælde gives adgang for  

 deltagere, der ikke opfylder de foreskrevne adgangsbetingelser, men som  

 skønnes på anden måde at have tilegnet sig de nødvendige forkundskaber.
Sådan  

 tilladelse kan betinges af, at særlige prøver er aflagt.
 Stk. 4.  Adgang til visse kursus kan forudsætte  

 forudgående gennemførelse af eller sideløbende deltagelse i andre kursus.
 Stk. 5.  Direktoratet for erhvervsuddannelserne kan  

 efter indstilling fra uddannelsesnævnet fastsætte nærmere regler om  

 adgangsbetingelserne.
 Undervisningen m.m.
 § 5.  Undervisningsplanerne for de enkelte kursus  

 fastsættes af direktoratet for erhvervsuddannelserne efter indstilling fra  

 uddannelsesnævnet.
§ 6.  Undervisningen tilrettelægges som  

 deltidsundervisning som dag- og/eller aftenkursus.
Der kan etableres  

 fjernundervisning, evt. kombineret med dag- eller aftenkursus.
 Stk. 2.  Direktoratet kan efter indstilling fra  

 uddannelsesnævnet og erhvervsuddannelsesudvalget for handels- og  

 kontorområdet godkende afvigelser fra stk. 1.
§ 7.  Et kursus har normalt et omfang svarende til 120  

 arbejdstimer og gennemføres i løbet af et semester på 20 uger.
Kursus  

 gennemføres i form af forelæsninger m.v., seminarer, studiekredse samt  

 selvstudium og opgaveløsning.
Stk. 2.  En datanomuddannelse omfatter normalt 6 kursus  

 samt et afsluttende eksamensprojekt.
De 6 kursus udgør en faglig helhed.  

 Direktoratet godkender efter indstilling fra uddannelsesnævnet, hvorledes  

 kursus kan sammensættes til en samlet datanomuddannelse.
 Stk. 3.  Direktoratet kan efter indstilling fra  

 uddannelsesnævnet fastsætte regler om fritagelse for at deltage i et kursus  

 og for at aflægge prøve, hvis kursisten kan dokumentere forudgående  

 uddannelse eller praktik på området, som kan sidestilles med det kursus, der  

 søges fritagelse for.
 Stk. 4.  Direktoratet kan efter indstilling fra  

 uddannelsesnævnet godkende afvigelser fra bestemmelserne i stk. 1 og 2.
§ 8.  Direktoratet fastsætter efter indstilling fra  

 uddannelsesnævnet retningslinier for de faglige og pædagogiske  

 kvalifikationskrav til lærerne i det enkelte kursus.
Ved vurderingen af de  

 faglige krav lægges der vægt på relevant og aktuel erhvervserfaring og en  

 passende faglig og teoretisk baggrund.
Prøver og afsluttende eksamen § 9.  Hvert datanomkursus afsluttes med en mundtlig  

 prøve.
 Stk. 2.  Direktoratet for erhvervsuddannelserne  

 fastsætter nærmere regler for tilmelding til prøverne, prøvernes afholdelse  

 og bedømmelse samt for udformningen af prøvebeviset.
 § 10.  For at indstille sig til afsluttende eksamen  

 skal den studerende have bestået mindst 6 kursus, jfr. § 7, stk. 2 og 3.  

 Direktoratet fastsætter nærmere regler for tilmelding til den afsluttende  

 eksamen.
Stk. 2.  Den afsluttende eksamen består i løsning og  

 præsentation af et projekt, formuleret over mindst 4 af de gennemførte  

 kurser.
Projektet skal have et arbejdsmæssigt omfang svarende til  

 gennemførelse af 2 kurser, og den studerende bistås ved projektet af en  

 vejleder udpeget af skolen.
Den studerendes valg af eksamensprojekt godkendes  

 af skolen.
Stk. 3.  Bedømmelsen af det afsluttende projekt  

 foretages af 2 censorer, som repræsenterer henholdsvis erhvervslivet og  

 uddannelsessektoren.
Bedømmelsen sker på grundlag af det skriftlige projekt  

 og et mundtligt forsvar.
Ved bedømmelsen gives »bestået - ikke  

 bestået«.
Stk. 4.  Bevis for afsluttende eksamen affattes i en af  

 direktoratet fastsat form.
Beviset udstedes og underskrives af skolens leder.
§ 11.  Censorer ved prøver og afsluttende eksamen  

 beskikkes af direktoratet.
Ingen kan fungere som censor efter det fyldte 70.  

 år.
 § 12.  Tidspunkterne for afholdelse af prøver og  

 afsluttende eksamen fastsættes af direktoratet.
 Stk. 2.  For eksamensordningen gælder i øvrigt de til  

 enhver tid af undervisningsministeriet fastsatte bestemmelser, jfr. for tiden  

 bekendtgørelse nr. 371 af 16. juli 1969 om eksamensordningen ved  

 handelsskolernes eksaminer.
Særlige tilfælde § 13.  Kursister, der har været tilmeldt en prøve, men  

 som har været forhindret i at deltage, kan af skolen få tilladelse til at  

 aflægge prøve på et senere tidspunkt.
Privatister § 14.  Direktoratet for erhvervsuddannelserne kan  

 efter indstilling fra uddannelsesnævnet fastsætte regler om tilmelding til  

 prøver uden forudgående kursusdeltagelse.
Uddannelsesnævn § 15.  Direktoratet for erhvervsuddannelserne  

 nedsætter et uddannelsesnævn, der beskikkes for 3 år ad gangen.
 Stk. 2.  Uddannelsesnævnet er fælles for datanomkursus  

 og edb-assistentuddannelsen.
 Stk. 3.  Uddannelsesnævnet afgiver indstilling til  

 direktoratet om datanomkursus faglige mål og indhold, lærernes  

 kvalifikationer samt rådgiver direktoratet om kursus udbygning.  

 Uddannelsesnævnet kan endvidere selv optage alle spørgsmål til behandling og  

 indstille til direktoratet herom.
 § 16.  Uddannelsesnævnets medlemmer beskikkes efter  

 indstilling fra nedennævnte organisationer og blandt disses medlemmer  

 således:
3 fra Dansk Arbejdsgiverforening 1 fra Den danske Bankforening, Danmarks Sparekasseforening, Danske  

 Forsikringsselskabers Forhandlingsorganisation samt Realkreditrådet i  

 fællesskab 2 fra Handels- og Kontorfunktionærernes Forbund 1 fra PROSA 1 fra Funktionærernes og Tjenestemændenes Fællesråd 1 fra Foreningen af Arbejdsledere i Danmark og Fællesrepræsentationen for  

 Arbejdsleder- og tekniske Funktionærforeninger i Danmark i fællesskab 1 fra Handelsskolernes Forstander- og Inspektørforening 1 fra Handelsskolernes Lærerforening.
 Stk. 2.  1 repræsentant for Forvaltningens  

 Edb-kursusudvalg samt 1 repræsentant for Edb-rådet deltager uden stemmeret i  

 nævnets møder.
 Stk. 3.  Direktoratet fastsætter efter indstilling fra  

 uddannelsesnævnet, hvilke organisationer der skal tillægges indstillingsret,  

 hvis en organisation med indstillingsret ophører, eller der dannes  

 organisationer, som erstatter eller som må sidestilles med en organisation,  

 der har indstillingsret.
 Stk. 4.  Uddannelsesnævnet vælger blandt medlemmerne en  

 formand og en næstformand og fastsætter selv sin forretningsorden.
 Stk. 5.  Uddannelsesnævnets sekretariatsfunktioner  

 varetages af direktoratet for erhvervsuddannelserne.
 Ikrafttrædelse m.v.
 § 17.  Bekendtgørelsen har virkning fra den 1.  

 september 1983.
 Stk. 2.  Direktoratet for erhvervsuddannelserne kan  

 fastsætte de fornødne overgangsregler.
Undervisningsministeriet, den 5. august  

 1983 P.
M.
V.
