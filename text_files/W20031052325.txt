Klage  

 over manglende henvisning, over vurdering på for lavt niveau og manglende  

 information om behandling i udlandet Nævnet fandt ikke anledning til kritik af overlæge A  

 for hans behandling af patienten i april 1999 på kirurgisk afdeling, sygehus  

 3,  

 fordi det var velindiceret at forsøge ny operation for at fjerne svulsten.
På  

 baggrund af de fund, der blev gjort i forbindelse med operationen, var det  

 korrekt at undlade forsøg på fjernelse og korrekt at henvise til medicinsk  

 kræftbehandling.
 Nævnet fandt ikke anledning til kritik af overlæge B,  

 onkologisk afdeling, sygehus 1, for den telefoniske konference med overlæge A  

 i  

 april 1999, fordi overlægerne var enige om, at der ikke kunne tilbydes  

 yderligere kirurgi.
Nævnet fandt ikke anledning til kritik af overlæge A  

 for information efter operationen i april 1999 og overlæge B for information  

 i  

 juni 1999, fordi der ikke foreligger data, der anbefaler et ekstensivt  

 kirurgisk indgreb frem for en medicinsk behandling af den form for  

 kræftsygdom,  

 som patienten havde.
I 1999 fandtes ikke mulighed for at henvise danske  

 patienter til eksperimentel behandling i udlandet.
Dette er senere ændret,  

 idet  

 der fra 2002 er givet mulighed for eksperimentel behandling af danske  

 kræftpatienter i udlandet, hvis Sundhedsstyrelsens ekspertpanel forud har  

 godkendt en sådan eksperimentel kræftbehandling.
