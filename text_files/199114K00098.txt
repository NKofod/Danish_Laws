Nr BTL 98 Betænkning over Forslag til lov om tilskud til elproduktion   

 Nr L 98 1991-92, 1. samling Afgivet af Skatteudvalget Afgivet: 19911212 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
A/S Dansk Shell, Dalgaard-Knudsen & Jepsen, Ringkøbing, Danske Vindkraftværker, Foreningen af Danske Vindmøllefabrikanter, Foreningen af Kommunale Elværker, Jensen, K.
Bøje, Ringkøbing, og Landbrugsraadet.
 Der er af skatteministeren og et flertal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Det Radikale Venstres medlemmer af udvalget) lovforslaget til  

vedtagelse med de af flertallet og skatteministeren stillede  

 ændringsforslag.
Et mindretal (Det Konservative Folkepartis, Venstres,  

 Fremskridtspartiets, Centrum-Demokraternes og Kristeligt Folkepartis  

 medlemmer af udvalget) indstiller lovforslaget til forkastelse ved 3.  

 behandling.
Mindretallet kan tiltræde de af flertallet og skatteministeren  

 stillede ændringsforslag.
Ændringsforslag Af et flertal (S, SF og RV), tiltrådt af et mindretal (det  

 øvrige udvalg):
Til § 3 1) I stk. 1 udgår 2. pkt.
 Af skatteministeren, tiltrådt af udvalget:
Til § 4 2) I paragraffen ændres »Told- og skattevæsenet« til:  

 »De statslige told- og skattemyndigheder«.
Til § 5 3) I stk. 1 og 2 ændres »told- og  

 skattevæsenet« til: »de statslige told- og skattemyndigheder«.
Til § 7 4) I stk. 1 ændres »told- og skattevæsenet« til:  

 »de statslige told- og skattemyndigheder«.
Til § 10 5) Stk. 1 affattes således:
»Skatteministeren fastsætter lovens ikrafttrædelsestidspunkt.« Bemærkninger Til nr. 1 Det er under udvalgsarbejdet påvist, at bestemmelsen vil indebære  

 utilsigtede negative virkninger for de pågældende kategorier af  

 vindmølleejere.
Under forudsætning af opretholdelsen af de samme  

 begrænsninger vedrørende produktionsomfang i relation til egetforbrug,  

 bopælskrav m.v. som for vindkraftproducenter i øvrigt ses der ikke at være  

 betænkeligheder ved fjernelsen af begrænsningen i § 3, stk. 1, 2. pkt.  

 Flertallet er i denne forbindelse af den opfattelse, at den hidtidige  

 begrænsning til 135 pct. af egetforbruget bør ændres til 150 pct.
Lignende  

 begrænsninger vil naturligt skulle opstilles i tilknytning til de øvrige i §  

 3 anførte former for fremstilling af elektricitet.
Til nr. 2, 3 og 4 Det foreslås, at myndighedsbetegnelsen i fremtiden bliver »de  

 statslige told- og skattemyndigheder«.
Til nr. 5 Den foreslåede ordning vedrørende tilskud til elproduktion er notificeret  

 til EF i medfør af EØF-traktatens artikel 93, stk. 3, om statsstøtte.
 I betragtning af, at loven ikke kan træde i kraft, før EF-Kommissionen har  

 godkendt ordningen, foreslås det, at skatteministeren bemyndiges til at  

 fastsætte tidspunktet for lovens ikrafttræden, idet det her forudsættes, at  

 ikrafttrædelsen sker umiddelbart efter EF-Kommissionens godkendelse til den  

 første i en måned, dog tidligst den 1. marts 1991.
