Betænkning afgivet af Boligudvalget den  

 18. maj 2000 Betænkning over Forslag til lov om  

 ændring af lov om almene boliger samt støttede private  

 andelsboliger m.v.
(Tilbagekøbsklausuler) Udvalget har behandlet lovforslaget i nogle møder  

 og har herunder stillet spørgsmål til by- og boligministeren,  

 som denne har besvaret skriftligt.
 Endvidere har udvalget modtaget  

 skriftlige henvendelser fra:
Peter og Chaja Bech, København Ø, Dan Møller, Brønshøj og Gertrud Stjernholm Nielsen, Brønshøj.
 Herefter indstiller et flertal (Socialdemokratiets,  

 Socialistisk Folkepartis, Dansk Folkepartis, Centrum-Demokraternes og Det  

 Radikale Venstres medlemmer af udvalget) lovforslaget til vedtagelse  

 uændret.
 Et mindretal inden for flertallet  

 (Socialistisk Folkepartis medlem af udvalget) finder det afgørende, at  

 det sikres, at den almene sektor ikke overgår til andre ejerformer.  

 Socialistisk Folkeparti havde dog gerne set, at lejeforhøjelser  

 undgås.
Et andet mindretal inden for flertallet (Dansk Folkepartis  

 medlem af udvalget) støtter lovforslaget, der sikrer, at  

 kommunalbestyrelser og boligorganisationer får mulighed for at  

 indgå aftaler om at frikøbe  ejendomme med  

 tilbagekøbsklausuler.
Lovforslaget skaber samtidig mulighed for, at  

 den indgåede aftale mellem Københavns Kommune og  

 Boligselskabernes Landsforenings Styregruppe kan effektueres.
 Et mindretal (Venstres, Det Konservative  

 Folkepartis, Enhedslistens, Kristeligt Folkepartis og Frihed 2000 s medlemmer  

 af udvalget) indstiller lovforslaget til forkastelse ved 3.  

 behandling.
Et flertal inden for mindretallet (Venstres, Det  

 Konservative Folkepartis og Kristeligt Folkepartis medlemmer af udvalget)  

 finder det principielt forkert, at staten udspænder et sikkerhedsnet  

 under den almene sektor, idet de tre grupper - private grundejere, private  

 udlejere og den almene sektor - som bliver omfattet af  

 tilbagekøbsklausulerne, hermed ikke stilles ens.
Det er i strid med  

 mindretallets principielle opfattelse af, at alle grupper bør  

 behandles ens.
Et mindretal inden for mindretallet (Enhedslistens medlem  

 af udvalget) støtter ikke lovforslaget.
Enhedslistens største  

 principielle modstand over for tilbagekøbsklausulen og den aftale, der  

 er indgået mellem Københavns Kommune og Boligselskabernes  

 Landsforening, skyldes den huslejestigning, som lejerne pålægges,  

 samt anvendelsen af det provenu, der kommer i kommunekassen.
Enhedslisten finder det fuldstændig urimeligt, at  

 lejerne i den almene sektor skal bidrage med 1,4 mia. kr. i afdrag på  

 Københavns Kommunes gæld, og at 0,4 mia. kr. skal bruges til at  

 byggemodne for i Ørestaden.
Især er det urimeligt og  

 uacceptabelt, når Københavns Kommune samtidig laver  

 vederlagsfrie udskydelser og udsteder kæmperabatter til  

 erhvervsvirksomheder på deres hjemfaldsklausuler.
Enhedslisten kan ikke støtte, at lejere i den  

 almene sektor skal betale, mens kommunen indgår særdeles  

 profitable aftaler med virksomheder, der faktisk i langt højere grad  

 end lejerne burde bidrage til at betale kommunegælden.
Det er i  

 øvrigt ikke lykkedes Enhedslisten inden den fortsatte behandling at  

 få svar på, hvor stort det samlede kommunale tab/rabat er.
Der er  

 efter Enhedslistens opfattelse tale om en erhvervsstøtte, som burde  

 kalde på en skamstøtte.
Den demokratiske proces under hele forløbet kan  

 Enhedslisten ikke støtte.
At det kun er selskabernes øverste  

 organer, der har været involveret i beslutningerne, forekommer  

 himmelråbende uretfærdigt, når man ellers har gjort det til  

 sit varemærke at diskutere den mindste forbedring/investering på  

 boligafdelingens møder.
Den valgte fremgangsmåde i forbindelse  

 med hjemfaldsklausulerne tyder på en bekymring for at diskutere  

 lejestigningerne med de berørte beboere og decideret bekymring for at  

 blive nedstemt blandt sine egne.
Enhedslisten har under processen fremsat forslag om at  

 anvende provenuet til genopretning af den almene sektor samt til de  

 nødvendige huslejenedsættelser for bl.a. at ændre  

 beboersammensætningen, men det har hverken været muligt at  

 råbe flertallet på Københavns Rådhus eller i  

 Folketinget op.
Enhedslisten ønsker at bevare, forbedre og udbygge den  

 almene boligsektor, og det gøres ikke ved huslejestigninger under  

 trussel om, at alternativet ville have været langt værre.
Det er  

 et skridt på vejen til en yderligere skævvridning af  

 boligmarkedet.
Et andet mindretal inden for mindretallet (Frihed 2000 s  

 medlem af udvalget) ønsker ikke at blåstemple denne specielle  

 aftale.
Frihed 2000 vil dog opfordre til, at Københavns Kommune  

 overvejer at sikre, at alle grundejere med tilbagekøbsklausuler  

 får ensartede muligheder for at få fjernet disse klausuler, der  

 gør ejendomsomsætning besværlig.
 Lissa Mathiasen (S) nfmd.  

  Niels Bloch Jespersen (S)  

  René Skau Björnsson (S)  

  Lars Kramer Mikkelsen (S)  Sandy Brinck (S)  

 Knud Erik Hansen (SF)  Annie Lunde Hansen (CD)  

  Dorit Myltoft (RV)  Keld Albrechtsen (EL)  

  Gyda Kongsted (V)  Rikke Hvilshøj (V)  

  Karsten Nonbo (V) Kirsten Jacobsen (FRI)  

  Pernille Sams (KF)  Jens Heimburger (KF)  

  Egil Møller (DF)  

  Flemming Kofod-Svendsen (KRF) fmd.
