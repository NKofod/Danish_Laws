Klage  

 over manglende diagnose (bugspytkirtelkræft) Patientklagenævnet fandt ikke grundlag for kritik af de  

 læger, der var involverede i behandlingen.
Nævnet lagde vægt på, at patienten blev indlagt på  

 grund af mavesmerter, som havde stået på gennem 3 måneder, og at det fremgik  

 af  

 journalen, at der blev foretaget kikkert- og røntgenundersøgelse af mavesæk  

 og  

 tyktarm, uden at man fandt en forklaring på symptomerne.
Samtlige blodprøver  

 var normale.
 Desuden fremgik det af journalen, at patienten blev  

 henvist til videre udredning på reumatologisk afdeling, hvor man fandt  

 forandringer i rygmusklerne og påbegyndte behandling heraf.
Nævnet oplyste, at kræft i bugspytkirtlen er en  

 alvorlig sygdom.
Diagnosen stilles ofte først sent i forløbet, hvilket blandt  

 andet skyldes, at symptomerne er ukarakteristiske.
Smerter i mave/ryg kan  

 være  

 det eneste symptom, og disse tolkes ofte som værende udtryk for en  

 ryglidelse.  

 Blodprøver kan i reglen ikke hjælpe i diagnostikken.
Når mistanken er vakt,  

 ofte efter patienten har gennemgået en lang række undersøgelser, vil den mest  

 pålidelige metode til påvisning af en knude i bugspytkirtlen enten være CT  

 eller MR scanning.
