 Styrelsen er blevet gjort opmærksom på, at nogle uddannelsessteder  

 opkræver egenbetaling for kost og logi af kursister, der deltager i  

 AMU-kurser.
 Da uddannelsesstederne ikke har lovgrundlag for at opkræve egenbetaling af  

 kursisterne, og da opkrævningen muligvis kan skyldes sammenblanding af  

 informationer til kursisten, skal styrelsen præcisere reglerne for tilskud  

 til kost og logi.
Efter § 28 har deltagere i AMU-kurser ret til tilskud til kost og logi,  

 hvis de er indkvarteret.
Hvis uddannelsesstedet tilbyder kost og logi, kan  

 deltageren ikke få tilskuddet.
 Tilbyder uddannelsesstedet ikke kost og logi, kan der udbetales tilskud  

 hertil.
 Uddannelsesstedet skal i sit informationsmateriale utvetydigt angive, om  

 uddannelsesstedet tilbyder kost og logi, eller som en service er  

behjælpelig med at skafe logi.
 Det skal fremgå klart, at deltagerens afslag på tilbud om kost/logi  

 betyder bortfald af tilskud, mens deltagerens afslag på hjælp til  at  

 skaffe logi ikke betyder bortfald af tilskud.
 Hvis uddannelsesstedet i informationsmateriale oplyser, at  

 uddannelsesstedet er behjælpelig med at finde overnatning til deltageren, og  

 uddannelsesstedet eventuelt har aftale med hotel osv., hvor udgiften til  

 overnatning ikke kan dækkes fuldt ud af tilskuddet til logi, skal  

 uddannelsesstedet i sit informationsmateriale, brochurer m.v sørge for at  

 gøre deltageren opmærksom på, at der kan blive tale om egenbetaling for  

 overnatningen.
 Uddannelsesstederne skal i deres informationsmateriale, brocurer m.v.  

 klart gøre opmærksom på, hvis der kan forekomme egenbetaling for logi i det  

 tilfælde, hvor tilskuddet ikke dækker den faktiske udgift til overnatning.
 Det må ikke fremstå som om, at uddannelsstedet opkræver egenbetaling  

 (brugerbetaling) for overnatningen.
