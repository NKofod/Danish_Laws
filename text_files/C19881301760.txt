EF-direktoratet DIREKTORATET FOR MARKEDSORDNINGERNE FREDERIKSBORGGADE 18 - DK 1360 KØBENHAVN K - Telefon 01 92 70 00 - Telefax  

 01 92 69 48 - Telex 15137 INDLEDNING Dette kapitel omhandler foruden de særlige forudbetalingsordninger  

 vedrørende eksportoplag og fremstilling under toldkontrol tillige regler for  

 returvarer og licitation samt oplysninger om ordningen for aktiv forædling  

 m.v.
EKSPORTOPLAG VEDR.
OPLÆGGELSE Efter bevilling fra toldvæsenet og mod forevisning af den særlige  

 »Garantibekræftelse« fra EF-direktoratet kan produkter, for hvilke  

 der er fastsat en restitution på nul eller derover, lægges på eksportoplag  

 med den virkning, at restitutionen med tillæg/fradrag af evt. monetært  

 udligningsbeløb forudbetales, når produktet er anbragt på eksportoplaget.
 Medmindre restitutionen er forudfastsat, betragtes den dag, hvor  

 toldformaliteterne ved oplæggelsen afsluttes, som bestemmende for den sats,  

 der skal anvendes ved beregningen af den restitution/monetært  

 udligningsbeløb, der forudbetales i forbindelse med oplæggelsen.
 Varepartier, for hvilke der er indgået kontrakt om ydelse af støtte til  

 privat oplagring, kan ikke lægges på eksportoplag.
Oplæggelsesangivelsen Som oplæggelsesangivelse anvendes den grønne udførselsangivelse (A 30).
 Opmærksomheden henledes på, at der på hver oplæggelsesblanket kun må  

 udfyldes eet varefelt.
Garantistillelse Forinden forudbetalingen kan finde sted, skal der stilles en garanti, der  

 svarer til det forudbetalte beløb (restitutionen + evt. positivt monetært  

 udligningsbeløb) med tillæg af 20%. Dette tillæg skal dog mindst udgøre 30  

 ECU pr. 1000 kg netto.
 Sikkerheden skal stilles overfor EF-direktoratet på en af følgende måder:
»Garantibekræftelsen« »Garantibekræftelsen« er en særlig tilladelse, der overfor  

 toldvæsenet bekræfter, at garantien er tilstede eller vil blive stillet inden  

 30 dage efter toldformaliteternes afslutning ved oplæggelsen.
 »Garantibekræftelsen«, der efter anmodning udstedes af EF-  

 direktoratet, er gældende fra udstedelsestidspunktet og indtil videre.
 »Garantibekræftelsen« - eller en af EF-direktoratet bekræftet  

 fotokopi heraf - skal ved hver oplæggelse fremvises for toldvæsenet samtidigt  

 med, at oplæggelsesangivelsen fremlægges.
 Bemærk! Forudbetaling kan ikke finde sted, før garantien er stillet.  

 Stilles garantien ikke inden ovennævnte tidsfrist, annulleres  

 udførselsesangivelsen, og virksomheden vil blive afkrævet det under  

 garantistillelse nævnte tillægsbeløb.
Oplæggelsesperioden Den periode et produkt kan være anbragt på eksportoplag er normalt 6  

 måneder.
Dette gælder også i de tilfælde, hvor der ved oplæggelsen anvendes  

 en licens/forudfastsættelsesattest med en resterende gyldighedsperiode på  

 mindre end 6 måneder.
Undtaget herfra er produkter under markedsordningen for mælk og  

 mejeriprodukter, hvor der anvendes licens/attest ved oplæggelsen.
I disse  

 tilfælde er oplæggelsesperioden lig med licensens/attestens resterende  

 gyldighedsperiode.
For malt, FTT-pos. 11.07, gælder der ligeledes særlige regler for  

 oplæggelsesperiodens længde.
Oplysninger herom kan i tvivlstilfælde fås ved  

 henvendelse til EF-direktoratet.
Ydre Marked.
Udfyldning af oplæggelsesangivelsen (A 30) Særligt vedr. rubrikkerne:
 »Eksportens art«:
 Her skal angives:
 »Oplæggelse - Eksportoplag«.
 »Modtager« og rubr. 2:
 Her anføres lagerhaverens navn, adresse og virksomhedsnummer.
 5 Oprindelsesland:
 Her angives navn og kodenr. på oprindelseslandet.
 7 Bestemmelsesland:
Når der anmodes om forudbetaling af en destinationsbestemt  

 restitutionssats, skal navn og kodenr. på destinationen anføres.
Anføres der  

 ingen destination, forudbetales efter den laveste restitutionssats.
For produkter, hvor der ved oplæggelsen anvendes en  

 forudfastsættelsesattest med obligatorisk destination, skal destinationen  

 eller en af de destinationer, som dækkes heraf, altid angives.
Opmærksomheden  

 henledes på, at produktet ved fraførselen skal udføres til den/de  

 obligatoriske distinationer.
 55 Forudbetaling:
 Her anføres: »Ja«.
 Er forudbetalingsgarantien allerede stillet overfor EF-direktoratet, skal  

 desuden anføres: »MAX« for maksimalgaranti og »ENK« for  

 enkeltgaranti.
 »Særlige erklæringer«:
Her anføres - oplagets beliggenhed, - toldbevillingens nr. og udstedelsesdato, - garantibekræftelsens nr. og udstedelsesdag, samt - datoen for sidste frist for fraførsel.
 Oplæggelsesangivelsens øvrige rubrikker udfyldes efter de gældende  

 bestemmelser for opnåelse af restitution, jf. afsnittet »UDFYLDNING AF  

 DEN GRØNNE UDFØRSELSANGIVELSE« i KAPITEL 1.
VEDR.
FRAFØRSELEN Produktet skal - inden udløbet af henliggefristen være fraført eksportoplaget i  

 uforandret stand (en indfrysning af produktet i denne periode er dog  

 tilladt), og - senest 60 dage efter fraførselsdagen i uforandret stand have forladt  

 Fællesskabets geografiske område eller have nået en af de destinationer inden  

 for Fællesskabet, der ligestilles hermed (skibsproviant, væbnede styrker  

 m.v.).
 Udføres produktet efter henliggefristens udløb, skal der i  

 udførselsangivelsens rubrik »EKSPORTENS ART« anføres  

 »Restitution« i stedet for fraførsel.
 Det skal bemærkes, at produkter fra eksportoplag ikke kan eksporteres til  

 andre EF-lande eller leveres til proviantoplag uden fortabelse af garanti.
Fraførselsangivelsen Som fraførselsangivelse anvendes den grønne udførselsangivelse (A 30).  

 Opmærksomheden henledes på, at der på hver fraførselsangivelse kun må  

 henvises til een oplæggelsesangivelse.
Udfyldning af fraførselsangivelsen (A 30) Særligt vedr. rubrikkerne:
 »Eksportens art«:
 Her anføres:
»Fraførsel - Eksportoplag« »Modtager« og rubr. 2:
 Her anføres lagerhaverens navn, adresse og virksomhedsnummer.
 4 Tidligere eksp.dato m.v.:
 Her skal oplæggelsesangivelsens ekspeditions nummer og dato angives.
 7 Bestemmelsesland:
 Her anføres navn og kodenr. på den destination produktet efter fraførselen  

 udføres til.
 55 Forudbetaling:
 Rubrikken må ikke udfyldes.
 »Særlige erklæringer«:
 Her anføres:
- oplagets beliggenhed, - toldbevillingens nr. og udstedelsesdato, - oplæggelsesangivelsens fortrykte nr.
 Såfremt et vareparti - hidrørende fra een oplæggelsesangivelse - fraføres  

 i flere mindre partier, skal der på den sidste fraførselsangivelse desuden  

 anføres:
»Fraførsel afsluttet« Vedr. udfyldning af de øvrige rubrikker samt i givet fald kontroleksemplar  

 T nr. 5 henvises til afsnittet »UDFYLDNING AF DEN GRØNNE  

 UDFØRSELSANGIVELSE« i KAPITEL 1.
FRIGIVELSE/FORTABELSE AF GARANTI Garantien frigives, når betingelserne for fraførsel er opfyldt, og  

 EF-direktoratet senest 12 mdr. efter fraførselsdagen har modtaget de  

 nødvendige dokumenter (fraførselsangivelse, evt. kontroleksemplar T nr. 5,  

 importdokumentation m.v.).
 Opfyldes ovenstående betingelser ikke skal den for meget udbetalte  

 restitution tilbagebetales med et tillæg på 20% - tillægget skal mindst  

 udgøre 30 ECU pr. 1000 kg netto.
Tilbagebetaling/inddragelse af garanti finder ligeledes sted, - når varepartiet fraføres til en destination med en restitution, der er  

 lavere end den, der blev forudbetalt, eller - når hele varepartiet eller dele deraf trækkes tilbage fra eksportoplaget  

 samt - i andre situationer, hvor der er ansøgt om et uberettiget beløb, uanset  

 om forudbetalingen har fundet sted eller ej.
VEDR.
ANVENDT LICENS/FORUDFASTSÆTTELSESATTEST.
Såfremt tidsfristerne for fraførsel er overskredet, eller dersom hele  

 varepartiet eller dele deraf bliver trukket tilbage fra eksportoplaget, skal  

 der ske tilbageførsel i afskrivningen på den licens/attest, der i givet fald  

 har været benyttet ved oplæg - Er licensens/attestens gyldighedsperiode udløbet fortabes garantien,  

 helt eller delvist.
 - Er licensen/attesten stadig gyldig og i eksportørens besiddelse,  

 indsendes den til EF-direktoratet, der foretager tilbageførselen og  

 returnerer licensen/attesten til fortsat anvendelse.
 - Er licensen/attesten allerede indsendt for frigivelse af garanti, og er  

 gyldighedsperioden endnu ikke udløbet, vil EF-direktoratet, såsnart  

 eksportøren giver meddelelsen herom, foretage tilbageførsel i afskrivningen  

 og returnere licensen/attesten til fortsat anvendelse i den resterende  

 gyldighedsperiode.
 Disse regler gælder ligeledes for forudfastsættelsesattester med  

 obligatorisk destination, hvor varepartiet eller dele deraf er blevet  

 eksporteret til en anden destination end den obligatoriske.
FREMSTILLING UNDER TOLDKONTROL VEDR.
TILFØRSELEN Efter bevilling fra toldvæsenet og mod forevisning af den særlige  

 »Garantibekræftelse« fra EF- direktoratet kan produkter, for hvilke  

 der er fastsat en restitution på nul eller derover, fremstilles under  

 toldkontrol med den virkning, at restitution med tillæg/fradrag af evt.  

 monetært udligningsbeløb forudbetales, når basisprodukterne er anbragt under  

 toldkontrol.
 Medmindre restitutionen er forudfastsat betragtes den dag, hvor  

 toldformaliteterne ved tilførselen afsluttes, som bestemmende for den sats,  

 der skal anvendes ved beregningen af den restitution/monetært udligningsbeløb  

 der forudbetales i forbindelse med tilførselen.
 Med undtagelse af produkter under FTT-Pos. 23.07 gælder ordningen ikke for  

 forarbejdede produkter under markedsordningerne for korn og ris, hvortil der  

 er anvendt basisprodukter under følgende FTT- positioner:
11.02 G 11.04 C.II 11.09 23.02 A 23.03 A.I Ordningen omfatter for nærværende ikke mejeriprodukter herunder også  

 mejeriprodukter der skal udføres i form af varer, som falder uden for  

 traktatens bilag II (Sammensatte varer).
Tilførselsangivelsen Som tilførselsangivelse anvendes den grønne udførselsangivelse (A 30).  

 Opmærksomheden henledes på, at der skal anvendes een tilførselsblanket pr.  

 varenummer.
Garantistillelse Forinden forudbetalingen kan finde sted, skal der stilles en garanti, der  

 svarer til det forudbetalte beløb (restitution + evt. positivt monetært  

 udligningsbeløb) med tillæg af 20%. Dette tillæg skal dog mindst udgøre 30  

 ECU pr. 1000 kg netto.
 Sikkerheden skal stilles overfor EF-direktoratet på een af følgende måder:
»Garantibekræftelsen« »Garantibekræftelsen« er en særlig tilladelse, der overfor  

 toldvæsenet bekræfter, at garantien er tilstede eller vil blive stillet inden  

 30 dage efter toldformaliteternes afslutning ved tilførselen.
 »Garantibekræftelsen«, der efter anmodning udstedes af EF-  

 direktoratet, er gældende fra udstedelsestidspunktet og indtil videre.
 »Garantibekræftelsen« - eller en af EF-direktoratet bekræftet  

 fotokopi heraf - skal ved hver tilførsel fremvises for toldvæsenet samtidigt  

 med, at tilførselsangivelsen fremlægges.
 Bemærk! Forudbetaling kan ikke finde sted, før garantien er stillet.  

 Stilles garantien ikke inden ovennævnte tidsfrist, annulleres  

 tilførselsangivelsen, og virksomheden vil blive afkrævet det under  

 garantistillelse nævnte tillægsbeløb.
Fremstillingsperioden Perioden, i hvilken produkterne kan være undergivet toldkontrol med  

 henblik på forarbejdning, er normalt 6 måneder.
Anvendes der ved tilførslen licens/attest, er fremstillingsperioden dog  

 lig med den resterende del af licensens/attestens gyldighedsperiode.
Er denne  

 periode under 3 måneder forlænges den til 3 måneder og er den over 1 år  

 afkortes perioden til 1 år.
 For varer under markedsordningen for mælk og mejeriprodukter, der  

 fremstilles under toldkontrol, og for hvilke der ved tilførslen har været  

 anvendt licens/attest, er fremstillingsperioden dog altid lig med den  

 resterende gyldighedsperiode.
For malt under FTT-pos: 11.07 gælder særlige regler for  

 fremstillingsperioden.
Oplysning om den faktiske fremstillingsperiode kan i  

 tvivlstilfælde fås ved henvendelse til EF-direktoratet, Ydre Marked.
Udfyldning af tilførselsangivelsen (A 30) Særligt vedr. rubrikkerne:
 »Eksportens art«:
 Her skal angives:
 »Til fremstilling under toldkontrol«.
 »Modtager« og rubr. 2.:
 Her anføres bevillingshaverens navn, adresse og virksomhedsnummer.
 5 Oprindelsesland:
 Her angives navn og kodenr. på oprindelseslandet.
 7 Bestemmelsesland:
Når der anmodes om forudbetaling af en destinationsbestemt  

 restitutionssats, skal navn og kodenr. på destinationen anføres.
Anføres der  

 ingen destination, forudbetales efter den laveste restitutionssats.
 For produkter, hvor der ved tilførselen anvendes en  

 forudfastsættelsesattest med obligatorisk destination, skal destinationen  

 eller en af de destinationer, som dækkes heraf, altid angives.
 Opmærksomheden henledes på, at produktet ved fraførselen skal udføres til  

 den/de obligatoriske destinationer.
 50 varebeskrivelse m.v.
Udfyldes i overensstemmelse med de gældende bestemmelser for opnåelse af  

 restitution for det pågældende forarbejdede produkt suppleret med angivelse  

 af varebeskrivelse, varenummer, og mængde for de tilførte basisprodukter.
For  

 basisprodukter, der skal anvendes til fremstilling af varer uden for  

 traktatens bilag II (sammensatte varer), henvises til de specielle  

 angivelsesregler i KAPITEL 4.
 53 Licensnr:
 Hvis produktet, der skal fremstilles, er licenspligtigt, så skal der  

 fremlægges licens/forudfastsættelsesattest sammen med tilførselsangivelsen.
 55 Forudbetaling:
 Her anføres: »Ja«.
 Er forudbetalingsgarantien allerede stillet overfor EF-direktoratet, skal  

 desuden anføres: »MAX« for maksimalgaranti og »ENK« for  

 enkeltgaranti.
 »Hovedmængde«:
Såfremt den angivne nettomængde ikke skal betragtes som endelig mængde, så  

 skal der i rubr. 50 anføres »Forventet mængde«, og senest når  

 fremstillingen er tilendebragt, skal der afgives en korrektionsangivelse (A  

 30) med oplysning om den endelige mængde »Særlige erklæringer«:
 Her anføres:
- basisprodukternes opbevaringssted, - toldbevillingens nr. og udstedelsesdag, - garantibekræftelsens nr. og udstedelsesdag, samt - datoen for sidste frist for fraførsel.
 Oplæggelsesangivelsens øvrige rubrikker udfyldes efter de gældende  

 bestemmelser for opnåelse af restitution, jf. afsnittet »UDFYLDNING AF  

 DEN GRØNNE UDFØRSELSANGIVELSE« i KAPITEL 1.
VEDR.
FRAFØRSELEN Produktet skal - være fremstillet og fraført inden fremstillingsfristens udløb, og - senest 60 dage efter fraførselsdagen i uforandret stand have forladt  

 Fællesskabets geografiske område eller have nået en af de destinationer inden  

 for Fællesskabet, der ligestilles hermed (skibsproviant, væbnede styrker  

 m.v.).
 Det skal bemærkes, at produkter fra fremstilling under toldkontrol ikke  

 kan eksporteres til andre EF-lande eller leveres til proviantoplag uden  

 fortabelse af garanti.
Fraførselsangivelsen Som fraførselsangivelse anvendes den grønne udførselsangivelse (A 30).  

 Opmærksomheden henledes på, at der på hver fraførselsangivelse kun må  

 henvises til een tilførselsangivelse.
Udfyldning af fraførselsangivelsen (A 30) Særligt vedr. rubrikkerne:
 »Eksportens art«:
 Her anføres:
»Fra fremstilling under toldkontrol« 4 Tidligere eksp.dato m.v.:
 Her skal tilførselsangivelsens ekspeditions nummer og dato angives.
 7 Bestemmelsesland:
 Her anføres navn og kodenr. på den destination, produktet efter  

 fraførselen udføres til.
 55 Forudbetaling:
 Rubrikken må ikke udfyldes.
 »Særlige erklæringer«:
 Her anføres:
- toldbevillingens nr. og udstedelsesdato, - tilførselsangivelsens fortrykte nr.
 Såfremt er vareparti - hidhørende fra een tilførselsangivelse - fraføres i  

 flere mindre partier, skal der på den sidste fraførselsangivelse desuden  

 anføres:
»Fraførsel afsluttet« Vedr. udfyldning af de øvrige rubrikker samt i givet fald kontroleksemplar  

 T nr. 5 henvises til afsnittet »UDFYLDNING AF DEN GRØNNE  

 UDFØRSELSANGIVELSE« i KAPITEL 1.
FRIGIVELSE/FORTABELSE AF GARANTI Garantien frigives, når betingelserne for fraførsel er opfyldt, og  

 EF-direktoratet senest 12 mdr. efter fraførselsdagen har modtaget de  

 nødvendige dokumenter (fraførselsangivelse, evt. kontroleksemplar T nr. 5,  

 importdokumentation m.v.).
 Opfyldes ovenstående betingelser ikke skal den for meget udbetalte  

 restitution tilbagebetales med et tillæg på 20% - tillægget skal mindst  

 udgøre 30 ECU pr. 1000 kg netto.
Tilbagebetaling/inddragelse af garanti finder ligeledes sted, - når varepartiet fraføres til en destination med en restitution, der er  

 lavere end den, der blev forudbetalt, eller - når hele eller dele af det fremstillede vareparti - herunder også de til  

 fremstillingen beregnede basisprodukter - trækkes tilbage med henblik på  

 overgang til fri omsætning i Fællesskabet samt - i andre situationer, hvor der er ansøgt om et uberettiget beløb, uanset  

 om forudbetalingen har fundet sted eller ej.
VEDR.
ANVENDT LICENS/FORUDFASTSÆTTELSESATTEST.
 Såfremt tidsfristerne for fraførsel er overskredet, eller dersom hele det  

 fremstillede vareparti eller dele deraf bliver trukket tilbage med henblik på  

 fri omsætning, skal der ske tilbageførsel i afskrivningen på den  

 licens/attest, der i givet fald har været benyttet ved tilførselen, efter  

 følgende regler:
 - Er licensens/attestens gyldigheds periode udløbet fortabes garantien,  

 helt eller delvist.
 - Er licensen/attesten stadig gyldig og i eksportørens besiddelse,  

 indsendes den til EF-direktoratet, der foretager tilbageførselen og  

 returnerer licensen/attesten til fortsat anvendelse.
 - Er licensen/attesten allerede indsendt for frigivelse af garanti, og er  

 gyldighedsperioden endnu ikke udløbet, vil EF-direktoratet, såsnart  

 eksportøren giver meddelelsen herom, foretage tilbageførsel i afskrivningen  

 og returnere licensen/attesten til fortsat anvendelse i den resterende  

 gyldighedsperiode.
 Disse regler gælder ligeledes for forudfastsættelsesattester med  

 obligatorisk destination, hvor varepartiet eller dele deraf er blevet  

 eksporteret til en anden destination end den obligatoriske.
AKTIV FORÆDLING Toldvæsenet kan give virksomheder, der forarbejder tredjelandsvarer  

 (materialer m.v.) med henblik på senere udførsel af de forædlede produkter  

 til steder udenfor EF's toldområde, bevilling til aktiv forædling.  

 Bevillingerne gives enten som suspensionsbevilling (varer, der er belagt med  

 landbrugsimportafgifter m.v.) eller som depositumsbevilling (varer, der er  

 belagt med told). I suspensionssystemet stilles i forbindelse med  

 bevillingsudstedelsen en garanti overfor toldvæsenet medens man i  

 depositumssystemet deponerer toldbeløbet ved tredjelandsvarernes indførsel.  

 Ved forædlingsprodukternes udførsel frigives sikkerhed/depositum igen.
 Opmærksomheden henledes på, at visse produkter kan være udelukket fra  

 proceduren for aktiv forædling.
Licens/forudfastsættelsesattest Der kræves ikke og kan ikke anvendes importlicens ved indførsel af  

 tredjelandsvarer til aktiv forædling, ligesom der ved udførsel af det  

 fremstillede forædlingsproduktet ikke kræves og ikke kan anvendes  

 eksportlicens/forudfastsættelsesattest.
 Er der ved fremstilling af eksportlicenspligtige forædlingsprodukter  

 anvendt basisprodukter hidrørende fra fri omsætning, skal der fremlægges en  

 eksportlicens for hvert af disse basisprodukter, såfremt basisprodukterne ved  

 almindelig udførsel ville have været licenspligtige.
 Såfremt de indførte tredjelandsvarer eller det fremstillede  

 forædlingsprodukt overgår til fri omsætning i EF - mod betaling af  

 landbrugsimportafgifter, evt. monetære udligningsbeløb og evt. told - kræves  

 der fremlagt importlicens for de licenspligtige produkter.
Eksportrestitution Ved udførsel til tredjeland har det fremstillede forædlingsprodukt altid  

 toldmæssig status T 1, og der kan ikke ydes eksportrestitution for selve  

 forædlingsproduktet.
Derimod er der mulighed for at opnå eksportrestitution for visse  

 basisprodukter, hidrørende fra fri omsætning, som er medgået til fremstilling  

 af forædlingsprodukter henhørende under f.eks.
FTT-pos. 04.02 B, 20.01 til  

 20.07 og 23.07 B samt varer uden for traktatens bilag II (sammensatte varer).
Ansøgning om restitution afgives på den grønne udførselsangivelse (form.
A  

 30). Vedrørende udfyldning af udførselsangivelsen henvises til bestemmelserne  

 i toldvæsenets bevilling.
 Af hensyn til restitutionsberegningen gælder dog særligt vedrørende  

 udfyldning af rubrikkerne:
 »Eksportens art«:
 Her anføres:
»Restitution - aktiv forædling« 50 Varebeskrivelse m.v.:
 Her angives samtlige de til fremstilling af forædlingsproduktet anvendte  

 basisprodukter med varenummer, nettovægt og varebeskrivelse.
For de basisprodukter, for hvilke der ansøges om restitution, skal der  

 desuden angives de særlige restitutionsoplysninger, der eventuelt er knyttet  

 til det pågældende produkt, jf.
KAPITEL 4.
 De basisprodukter, for hvilke der ansøges om restitution, skal altid  

 efterfølges af betegnelsen »T 2 status«.
Monetære udligningsbeløb Såfremt der på udførselstidspunktet er fastsat monetært udligningsbeløb  

 for forædlingsproduktet, opkræves/udbetales der et monetært udligningsbeløb  

 for det/de basisprodukter, der har T 2 status.
 For varer uden for traktatens bilag II (sammensatte varer) gælder særlige  

 regler i forbindelse med beregning af monetære udligningsbeløb.
 Nærmere oplysninger herom kan fås ved henvendelse til EF-direktoratet -  

 Ydre Marked.
Vedrørende ordningen for aktiv forædling iøvrigt henvises til  

 bestemmelserne i toldvæsenets bevilling.
REGLER FOR RETURVARER Ønskes allerede udførte varer genindført under anvendelse af  

 toldbehandling for returvarer, dvs. uden opkrævning af told, importafgifter  

 og danske monetære udligningsbeløb, og mod tilbagebetaling af udbetalt  

 eksportstøtte, rettes henvendelse til toldvæsenet.
 Reglerne for returvarer kan ligeledes benyttes ved returnering af varer  

 fra et andet EF-land, såfremt der ved udførselen fra Danmark blev anvendt  

 danske monetære udligningsbeløb.
 Det er bl.a. en betingelse for at genindføre landbrugsvarer som  

 returvarer, at genindførslen finder sted inden 12 mdr. efter  

 udførselstidspunktet (for produkter der hidrører fra eksportoplag er det dog  

 fraførselstidspunktet). Denne frist kan ikke forlænges.
 Opmærksomheden henledes på, at det er varernes vægt på  

 udførselstidspunktet, der danner grundlag for tilbagebetaling af udbetalt  

 restitution og monetære udligningsbeløb.
 Ved returvarens overgang til fri omsætning gælder særligt:
- importlicens kræves ikke og kan ikke fremlægges, - eksportlicens eller forudfastsættelsesattest anvendt ved udførslen vil -  

 undtagen i tilfælde af force majeure - blive krævet tilbagereguleret, - eksportrestitution og andre ydelser, som er udbetalt ved den oprindelige  

 udførsel, skal være tilbagebetalt, før toldvæsenet kan tillade varen indført  

 uden told og afgifter.
Efter aftale med EF-direktoratet kan toldvæsenet dog normalt tillade varen  

 indført told og afgiftsfrit, mod at EF-direktoratet snarest foretager  

 reguleringen.
Er restitutionen forudbetalt, henvises til reglerne herom i  

 KAPITEL 1.
I forbindelse med toldbehandlingen af returvarer skal der over for  

 toldvæsenet sammen med fortoldningsbegæringen m.v., fremlægges en  

 returvareerklæring (form.
G 59 udgave 83.04) i 2 eksemplarer.
I BILAG III  

 vises en returvareblanket.
Udfyldning af returvareerklæring Returvareerklæringen udfyldes for hvert enkelt varenummer i nøje  

 overenstemmelse med rubriceringen.
 Ved »Udførselsangivelsens fortrykte nr« i feltet  

 »Andet« forstås det nummer, der er anført i øverste venstre hjørne  

 på udførselsangivelsen (A30).
 Ved delvis genindførsel af varer uden for Traktatens bilag II (Sammensatte  

 varer), skal der for den aktuelle genindførte færdigvare endvidere i feltet  

 »Andet« angives de anvendte basisprodukter.
 Såfremt der ikke er tilstrækkelig plads til ovennævnte oplysninger i  

 returvareerklæringen, kan en specifikation i 2 eksemplarer vedhæftes  

 returvareerklæringen.
 Vedrørende udfyldningen af returvareerklæringen i øvrigt henvises til  

 toldvæsenets vejledning.
Kopi af udførselsangivelsen til EF-direktoratet Da varen først anerkendes som en returvare, når de ved eksporten ydede  

 beløb (restitution, monetære udligningsbeløb m.v.) er tilbagebetalt, anmodes  

 virksomheden om - samtidig med fremlæggelsen af returvareerklæringen og den  

 øvrige dokumentation - at vedlægge en ekstra kopi af den udførselsangivelse,  

 der blev anvendt ved eksporten, således at denne - sammen med et eksemplar af  

 returvareerklæringen - kan fremsendes af toldvæsenet til EF-direktoratet.
 Vedr. anvendt licens/forudfastsættelsesattest.
 Såfremt de genindførte varer blev udført under anvendelse af eksportlicens  

 eller forudfastsættelsesattest, som endnu er gyldig, og som stadig er i  

 eksportørens besiddelse, skal licensen/attesten vedlægges  

 returvareerklæringen.
 Forinden fremlæggelsen for toldvæsenet skal virksomheden foretage  

 tilbageførsel i afskrivningen på licensens/attestens bagside for de  

 genindførte varer.
 Efter at toldvæsenet har attesteret licensen/attesten, tilbageleveres  

 denne til virksomheden.
Dersom licensen/attesten er indsendt til EF-direktoratet for frigivelse af  

 garantien, og gyldighedsperioden ikke er udløbet, vil EF-direktoratet  

 foretage tilbageførsel i afskrivningen og returnere licensen/attesten til  

 fortsat anvendelse i den resterende gyldighedsperiode.
Såfremt garantien er  

 frigivet, vil virksomheden blive afkrævet fornyet garantistillelse.
Dersom gyldighedsperioden er udløbet, vil garantien for det genindførte  

 kvantum fortabes.
Såfremt garantien er frigivet, vil virksomheden blive  

 opkrævet et beløb, svarende til garantien for det genindførte kvantum.
 Fortabelse af garantien kan dog undgås, såfremt genindførselen efterfølges  

 af en udførsel af tilsvarende »Erstatningsvarer« senest 10 dage  

 efter indførslen, jf. efterfølgende afsnit.
 Tilbageførsel i afskrivningen eller fortabelse af garantien kan ligeledes  

 undlades, såfremt de genindførte varer har været udført med henblik på  

 anvendelse ved kommercielle udstillinger og lignende arrangementer.
 NB! Såfremt der ved udførslen af de genindførte varer har været anvendt en  

 deponeret forudfastsættelsesattest, gælder ovennævnte regler med de fornødne  

 tilpasninger.
»Erstatningsvarer« Såfremt der leveres erstatningsvarer, kan der ske undtagelse fra  

 foranstående regler om garantifortabelse for  

 forudfastsættelsesattester/licenser, der blev benyttet ved den oprindelige  

 udførsel, og hvis gyldighed er udløbet ved genindførslen.
 Betingelserne herfor er følgende:
 1. Eksporten skal finde sted senest 10 dage efter  

 genindførslen.
 2. Erstatningsleverancen skal omfatte tilsvarende  

 varer henhørende under den samme underposition i den fælles toldtarif, som de  

 genindførte returvarer, samt udgøre samme mængde.
 3. Eksporten skal finde sted til samme modtager, som  

 den der var anført ved den oprindelige udførsel.
 4. Eksporten skal finde sted fra samme medlemsstat,  

 hvor genindførsel fandt sted.
5. Erstatningsleverancen skal være ledsaget af en grøn  

 udførselsangivelse (A 30), der er udfyldt efter de gældende regler.
Endvidere  

 skal der i rubrikken »Særlige erklæringer« ske henvisning til  

 ekspeditionsnummeret og datoen på den fortoldningsbegæring, som blev anvendt  

 ved genindførslen, samt angives følgende:
 »Betingelserne i artikel 39 i forordning (EØF) nr. 3183/80 er  

 opfyldt«.
6. Eksportøren skal endvidere til EF-direktoratet  

 indsende en skriftlig anmodning om fritagelse for garantifortabelse under  

 henvisning til de foranstående regler.
Anmodningen skal herudover indeholde  

 henvisning til det fortrykte nummer på den pågældende udførselsangivelse.
 Opmærksomheden henledes på, at der for licenspligtige varer i den  

 ovennævnte situation kræves en ny eksportlicens ved udførsel af  

 erstatningsvarerne, og at varerne skal have forladt Fællesskabets geografiske  

 område senest 60 dage efter toldformaliteternes afslutning.
 Det skal ligeledes bemærkes, at levering af en erstatningsvare ikke  

 fritager for tilbagebetaling af de tidligere udbetalte beløb (restitution,  

 monetære udligningsbeløb m.v.).
 Såfremt restitutionen for den nu returnerede vare er blevet forudbetalt -  

 og stadig er forudbetalt - vil 15% (hhv. 20%) af forskellen mellem det  

 oprindeligt udbetalte beløb og det beløb, der er gældende ved udførselen af  

 erstatningsvaren, blive inddraget.
LICITATIONER Forudfastsættelse i forbindelse med licitation i tredjelande.
 Følgende bestemmelser finder anvendelse for attester med forudfastsættelse  

 af restitutioner, der er ansøgt om i forbindelse med en licitation.
 Som licitation betragtes opfordringer af ikke fortrolig art fra  

 tredjelandes offentlige institutioner eller fra offentligretlige  

 internationale institutioner til inden for en bestemt frist at fremsætte bud,  

 om hvis antagelse de nævnte institutioner træffer afgørelse.
 Væbnede styrker, som er stationeret på en medlemsstats territorium, og som  

 ikke fører dennes flag, ligestilles med ovennævnte.
 Opmærksomheden henledes på, at der for en række vareområder gælder særlige  

 bestemmelser.
 Disse særbestemmelser fremgår af KAPITEL 5 i de respektive  

 markedsordninger.
 Licitationsbekendtgørelsen.
 Licitationsbekendtgørelsen skal indeholde følgende oplysninger:
- det indførende tredjeland såvel som den institution, der afholder  

 licitationen, - sidste dato for afgivelse af bud, - den bestemte mængde produkter, som licitationsbekendtgørelsen omfatter.
 Disse oplysninger skal - sammen med leveringsperioden - anføres i  

 ansøgningens rubrik »Bemærkninger til EF-direktoratet«.
 Opmærksomheden henledes på, at destinationen skal angives som obligatorisk  

 i ansøgningens rubrik 13.
 Ansøgning om forudfastsættelsesattest skal vedlægges en kopi af  

 licitationsbekendtgørelsen.
 Indgivelse af ansøgning om forudfastsættelsesattest.
 Ansøgninger om en eller flere forudfastsættelsesattester i forbindelse med  

 deltagelse i licitationen kan tidligst indgives 15 dage før udløbet af  

 fristen for afgivelse af bud, men skal senest være indgivet kl. 13 den dag,  

 hvor fristen for afgivelse af bud udløber.
Den samlede mængde, der ansøges om forudfastsættelsesattest for, kan ikke  

 overstige den mængde, der er nævnt i licitationsbekendtgørelsen.
Der tages  

 ikke hensyn til fastsatte tolerancer eller valgmuligheder i  

 licitationsbekendtgørelsen.
 Vedrørende udfyldning af ansøgningen henvises til KAPITEL 2.
 Den endelige godkendelse af ansøgningen er betinget af, at Kommissionen i  

 ovennævnte periode ikke træffer en særforanstaltning, som forhindrer  

 udstedelsen af attesten.
Garantistillelse Ved indgivelse af ansøgning om forudfastsættelsesattest skal der stilles  

 en foreløbig garanti, som svarer til 20% af den garanti, der sædvanligvis  

 skal stilles for det pågældende produkt.
 Den resterende del af garantien skal først stilles i forbindelse med  

 udstedelse af attesten.
 Garantisatserne fremgår af KAPITEL 5 til de respektive markedsordninger.  

 Den del af den foreløbige garanti, der svarer til den mængde, som ansøgeren  

 ikke har fået tilslag for, frigives straks.
Hele den foreløbige garanti frigives umiddelbart, når ansøgeren - ikke har fået tilslag, eller - ikke har deltaget i licitationen, eller - af grunde, som ikke kan tilregnes ham, ikke er i stand til inden for de  

 under afsnittet »tidsfrister for underretning om licitationen«  

 nævnte frister, at få oplyst resultaterne af licitationen.
Tidsfrister for underretning om licitationen Senest 21 dage 1) efter fristen for afgivelse af bud skal ansøgeren ved  

 brev, telegram eller telexmeddelelse give EF-direktoratet underretning om, Overholder ansøgeren ikke disse bestemmelser, fortabes den stillede  

 garanti.
Såfremt ansøgeren over for EF-direktoratet fremlægger bevis for, at  

 fristen for afgivelse af bud er forlænget - med højst 10 dage, er ansøgningen dog stadig gyldig, og fristen på 21  

 dage, henholdsvis 90 dage, til at meddele ovennævnte oplysninger regnes fra  

 datoen for den nye frist for afgivelse af bud, - med mere end 10 dage, er ansøgningen ikke længere gyldig og garantien  

 frigives.
Fodnote: 1) 90 dage for produkter under følgende markedsordninger:
- oksekød, - fjerkrækød og æg - mælk og mejeriprodukter, samt for basisprodukter omfattet af markedsordningen for mælk og  

 mejeriprodukter, som udføres i form af varer uden for traktatens bilag II  

 (sammensatte varer).
Udstedelse af forudfastsættelsesattest Når ansøgeren har fået tilslag, og - ved hjælp af relevante dokumenter har godtgjort, at angivelserne fra  

 licitationsbekendtgørelsen er korrekte, - har stillet hele den garanti, der kræves for udstedelse af attest, og - har fremlagt bevis for, at han er tilslagsmodtager, udstedes der en eller flere forudfastsættelsesattester for den pågældende licitation.
Forudfastsættelsesattestens gyldighedsperiode Gyldighedsperioderne fremgår af KAPITEL 5 til de respektive  

 markedsordninger.
 Gyldighedsperioden regnes i denne forbindelse altid fra den dag hvor  

 ansøgningen bliver indleveret til EF-direktoratet.
Garantifrigivelse Garantien, der er stillet for den udstedte forudfastsættelsesattest,  

 frigives, når der foruden udførselsangivelsen A 30 samt evt. kontroleksemplar  

 T nr. 5 foreligger dokumentation for, at produktet er indført i det  

 pågældende tredjeland.
Udbetaling af restitution Endelig udbetaling af en forudfastsat differentieret restitution er  

 betinget af, at der udover, at varen er dokumenteret indført i det pågældende  

 tredjeland, fremlægges bevis for, at varen er leveret til den institution,  

 som er nævnt i licitationsbekendtgørelsen.
Særlige undtagelsesbestemmelser Hvis tilslagsmodtageren (ansøgeren) fremlægger bevis for, at den  

 institution, der afholder licitationen, af grunde, som ikke kan tilregnes  

 tilslagsmodtageren - og som ikke kan betragtes som tilfælde af force majeure  

 - har hævet eller har krævet ændringer af kontrakten, eller hvis der i  

 licitationsbekendtgørelsen eller i den kontrakt, som er indgået efter  

 licitationstilslaget, er fastsat en negativ tolerance eller valgmulighed på  

 mere end 5%, og den institution, der holder licitationen, gør brug af denne  

 bestemmelse, kan der anvendes særlige undtagelsesbestemmelser, bl.a.  

 frigivelse af garantien, forlængelse af gyldighedsperioden m.v.
ANDRE FORMER FOR LICITATIONER 1. Restitutionslicitationer.
Løbende licitationer for fastsættelse af restitutioner (eventuelt  

 afgifter) offentliggøres i EF-tidende.
Yderligere oplysninger kan fås ved  

 henvendelse til EF-direktoratet, Ydre Marked.
 2. EF-fødevarehjælp.
 Oplysninger og nærmere regler offentliggøres i EF-tidende.
 3. National fødevarehjælp.
 Meddelelser herom gives af Landbrugsministeriet.
 4. Salg af varer fra interventionslagre.
 Yderligere oplysninger samt vejledning fås ved henvendelse til EF-  

 direktoratet, Indre Marked.
PRØVELSE AF AFGØRELSER Afgørelser, som er truffet af EF-direktoratet, kan indbringes for  

 Landbrugsministeriet - for fiskerivarer dog for Fiskeriministeriet.
BILAG II PERIODER MED DANSKE MONETÆRE UDLIGNINGSBELØB (MUB) Danske monetære udligningsbeløb opkræves/udbetales ved eksport til de  

 øvrige EF-lande og til tredjelande.
Ved udførsel til tredjelande skal  

 restitutionen multipliceres med den monetære koefficient.
Negative danske monetære udligningsbeløb (markeret med - foran MUB%)  

 opkræves ved ekport.
Positive danske monetære udligningsbeløb (markeret med +  

 foran MUB%) udbetales ved eksport.
 Af oversigten fremgår hvilke perioder, der har været anvendt danske  

 monetære udligningsbeløb, samt de dertil hørende monetære koefficienter.
 Produkter under følgende markedsordninger er omfattet af ordningen med  

 monetære udligningsbeløb:
 OKSEKØD, SVINEKØD, FJERKRÆKØD, ÆG, MÆLK- OG MEJERIPRODUKTER, KORN, SUKKER  

 SAMT VARER, DER ER OMFATTET AF FORORDNING (EØF) NR. 3033/80 (SAMMENSATTE  

 VARER).
