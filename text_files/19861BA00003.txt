Nr BSF 3 Forslag til folketingsbeslutning om afskaffelse af de nedsatte satser på  

 70 pct. og 55 pct. i forbindelse med uddannelsestilbud i henhold til  

 arbejdstilbudsloven Fremsat af Svend Auken (S) Jytte Andersen (S) Bakholt (S) Ole Vagn  

 Christensen (S) Søren B.
Jørgensen (S) Kaj Poulsen (S) Joanna Rønn (S)  

 Taanquist (S) den 7. oktober 1986 Folketinget opfordrer regeringen til inden 1. november 1986 at fremsætte lovforslag om ændring af arbejdstilbudsloven med følgende indhold:
Bestemmelserne, hvorefter langtidsledige får reduceret dagpengeydelsen til 70 pct. og senere 55 pct., hvis de ikke finder job efter at have modtaget uddannelsestilbud og gennemført uddannelse, ophæves med øjeblikkelig virkning.
BEMÆRKNINGER TIL FORSLAGET Forslaget har baggrund i, at uddannelsestilbudsordningen for langtidsledige er slået fejl.
De gældende regler er en alvorlig trussel mod de langtidsledige, da et stigende antal langtidsledige lever med en truende risiko for at komme på de nedsatte satser.
Forslaget vil ikke have nævneværdige statsfinansielle konsekvenser i 1987.
