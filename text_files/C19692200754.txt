 I skrivelse af 24. juni 1968 udsendte direktoratet retningslinier for  

 honorarer og timereduktion til ledende (fag)lærere og ledende (over)lærere  

 ved tekniske skolers lærlinge- og eksamenafdelinger.
I henhold hertil vil der også ved tekniske skolers eksamensafdelinger  

 kunne udpeges ledende lærere og overlærere, der vil kunne tildeles  

 timereduktion efter de i skrivelsen anførte retningslinier.
Direktoratet  

 måtte dog indtil videre tage forbehold med hensyn til honorar til sådanne  

 ledende lærere og overlærere.
 Med henvisning hertil skal man meddele, at ledende lærere ved  

 eksamensskoleafdelinger, der aflønnes efter lønningsklasse, vil kunne  

 honoreres med de for ledende lærere ved tekniske lærlingeskoler gældende  

 satser.
 Ved vurderingen af, hvorvidt det findes påkrævet at udpege ledende lærere  

 ved eksamensafdelingerne, bedes skolerne være opmærksomme på, om der i  

 forvejen er udpeget (udnævnt) en særlig leder for hele eksamensafdelingen med  

 ansvar over for skolens øverste leder (forstander, direktør).
Man udbeder sig indstilling om, hvilke lærere der påtænkes udpeget til  

 ledende lærere ved eksamensskoleafdelingene, antal parallelklasser eller -  

 kursus, honorar og timereduktion samt aflønning i hovedstilling.
Såfremt  

 overenskomstlønnede lærere måtte ønskes udpeget, skal man endvidere udbede  

 sig oplysning om, hvorvidt man fra skolens side måtte finde det rimeligt at  

 søge disse tillagt et honorar herfor.
O.I.Mikkelsen / Erik Metz, eksp.sekr.
