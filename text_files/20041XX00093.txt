Skriftlig fremsættelse (11. november 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om forbud mod forskelsbehandling på arbejdsmarkedet m.v.  

 (indsættelse af alder og handicap som kriterier i loven) (Lovforslag nr.
L 92).
 Forslagets formål er at gennemføre den resterende del af  

 Rådets direktiv 2000/78/EØF om generelle rammebestemmelser om ligebehandling  

 med hensyn til beskæftigelse og erhverv i dansk ret.
 Det foreslås at indføre to nye diskriminationskriterier i  

 loven, således at der fremover ikke må forskelsbehandles på grund af alder og  

 handicap.
 I tilknytning til forbuddet mod forskelsbehandling på grund  

 af handicap foreslås en forpligtelse for arbejdsgiveren til at foretage  

 konkrete nødvendige tilpasninger i rimeligt omfang for at sikre personer med  

 handicap adgang til beskæftigelse eller fortsat beskæftigelse.
I relation til forbuddet mod forskelsbehandling på grund af  

 alder foreslås en række undtagelsesbestemmelser, der skal sikre  

 opretholdelsen  

 af en målrettet beskæftigelsesindsats samt beskyttelse af unge.
Endvidere  

 foreslås det, at bestemmelser i kollektive overenskomster, der indeholder  

 aldersgrænser, vil kunne opretholdes i det omfang aldersgrænserne kan  

 begrundes  

 objektivt og rimeligt i et legitimt formål indenfor rammerne af dansk ret.  

 Det  

 foreslås yderligere, at loven ikke er til hinder for bestemmelser i  

 individuelle eller kollektive aftaler om pligtmæssig fratræden, når  

 lønmodtageren fylder 65 år uanset forbuddet mod forskelsbehandling i  

 afskedigelsessituationen.
 Derudover foreslås der en bestemmelse, hvorefter loven ikke  

 er til hinder for foranstaltninger til fremme af ældre lønmodtageres og  

 handicappedes beskæftigelsesmuligheder.
 Endelig foreslås det, at lovens bestemmelser om  

 forskelsbehandling på grund af alder og handicap ikke gælder, hvis der er  

 indgået en kollektiv overenskomst, der som minimum lever op til  

 bestemmelserne  

 i beskæftigelsesdirektivet.
 Forslaget forventes ikke at have nogen væsentlige økonomiske  

 konsekvenser for erhvervslivet.
Lovforslaget træder i kraft dagen efter bekendtgørelsen i  

 Lovtidende Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
