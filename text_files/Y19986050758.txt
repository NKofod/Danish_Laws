 Tilføjet,  

 at bestemmelsen i styrelseslovens § 9 ikke er til hinder for, at et medlem af  

 kommunalbestyrelsen løbende modtager sagsindsigt i materiale, der fremtidigt  

 tilgår en sag.
Udtalelse afgivet af Indenrigsministeriet om adgang til  

 løbende sagsindsigt Bornholms Amtsråd Ullasvej 23 Postboks 160 3700 Rønne I brev af 21. oktober 1998 har Bornholms  

 Amtskommune anmodet Indenrigsministeriet om at oplyse retstilstanden  

 vedrørende  

 sagsindsigt efter styrelseslovens § 9 i tilfælde, hvor der anmodes om  

 sagsindsigt ikke blot i allerede eksisterende dokumenter i en sag, men også i  

 fremtidigt materiale, efterhånden som dette materiale måtte tilgå sagen.
 Henvendelsen er foranlediget af, at et  

 amtsrådsmedlem i Bornholms Amtskommune har anmodet amtsborgmesteren om  

 kontinuerligt at modtage kopi af nyt materiale, der tilgår en konkret sag,  

 således at kopierne tilsendes medlemmet en gang ugentligt.
 Indenrigsministeriet skal i den  

 anledning udtale følgende:
 Styrelseslovens § 9 har følgende ordlyd:
 Ethvert medlem af kommunalbestyrelsen  

 har som led i varetagelsen af sit hverv ret til at gennemse sagsmateriale,  

 der  

 i endelig form foreligger i kommunens administration.
 Stk. 2. Begæring om sagsindsigt efter  

 stk. 1 skal rettes til borgmesteren og angive den sag eller det materiale i  

 en  

 sag, som ønskes gennemset.
 Stk. 3. Borgmesteren kan begrænse retten  

 til sagsindsigt, når det er nødvendigt af hensyn til sagernes ekspedition,  

 eller når en adgang til sagsindsigt i øvrigt vil være forbundet med  

 uforholdsmæssigt store vanskeligheder.
Stk. 4. Et medlem har ret til efter  

 anmodning at få tilsendt kopi af sagsmateriale, hvori den pågældende har ret  

 til sagsindsigt, jf. stk. 1-3. Kommunalbestyrelsen kan dog fastsætte nærmere  

 retningslinjer for udøvelsen af retten til at få tilsendt sagsmateriale,  

 herunder begrænsninger i retten hertil, når dette findes nødvendigt. Bestemmelsen, der blev indsat i  

 styrelsesloven ved lov nr. 380 af 14. juni 1995, er en lovfæstelse af den  

 eksisterende adgang til sagsindsigt.
Det fremgår af bestemmelsens stk. 1, at  

 retten til sagsindsigt omfatter materiale, der foreligger i endelig form i  

 kommunens administration.
Retten til sagsindsigt omfatter alle dokumenter,  

 der  

 vedrører sagen, herunder indførsler i journaler, registre og andre  

 fortegnelser.
Retten til sagsindsigt omfatter også dokumenter, der er  

 undtaget  

 fra offentlighed efter lov om offentlighed i forvaltningen, herunder interne  

 notater m.v.
Der henvises herved til den kommenterede kommunale styrelseslov,  

 1996, side 70.
Det fremgår af bestemmelsens stk. 2, at  

 begæring om sagsindsigt skal rettes til borgmesteren og angive den sag eller  

 det materiale i en sag, som ønskes gennemset.
Der er således ikke efter  

 bestemmelsen adgang for kommunalbestyrelsesmedlemmer til at foretage en  

 almindelig gennemgang af et antal sager i forvaltningen.
Der henvises herved  

 til den kommenterede kommunale styrelseslov, 1996, side 71.
Bestemmelsen i § 9, stk. 1, hvorefter  

 det stilles som betingelse for retten til sagsindsigt, at materialet  

 foreligger  

 i endelig form, skal efter Indenrigsministeriets opfattelse fortolkes  

 således,  

 at det materiale, der ønskes sagsindsigt i, skal foreligge i endelig form i  

 kommunen på det tidspunkt, hvor anmodningen om sagsindsigt ekspederes.
Der er  

 således ikke efter bestemmelsen en ret for det enkelte medlem til løbende at  

 modtage sagsindsigt i materiale, der fremtidigt tilgår en sag og således  

 (endnu) ikke foreligger i endelig form, enten fordi materialet enten endnu  

 ikke  

 er modtaget i kommunen og således ikke er tilgået sagen.
 Det tilføjes, at bestemmelsen i  

 styrelseslovens § 9 ikke er til hinder for, at et medlem af  

 kommunalbestyrelsen  

 løbende modtager sagsindsigt i materiale, der fremtidigt tilgår en sag, men  

 bestemmelsen giver ikke medlemmet et krav herpå.
Det tilføjes endvidere, at den  

 almindelige ret til aktindsigt i henhold til § 4 i lov om offentlighed i  

 forvaltningen ikke antages at indeholde en ret til løbende aktindsigt i  

 dokumenter, der fremtidigt indgår eller bliver oprettet i en sag.
Se herom  

 John  

 Vogter, den kommenterede forvaltningslov, 1992, side 87.
