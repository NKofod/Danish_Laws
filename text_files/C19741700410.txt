 Ministeriet for offentlige arbejders cirkulæreskrivelse af 10. juni 1974.
 Cirkulæreskrivelse om opstilling af tavler for tættere bebygget  område  

 og landegrænsetavler.
 Til samtlige vejbestyrelser.
 Ved bekendtgørelse af 13. marts 1974 fra justitsministeriet indførtes  

 generelle hastighedsbegrænsninger med regler om særlige  

 hastighedsbegrænsninger på veje i tættere bebyggede områder, jfr. samme  

 ministeriums cirkulæreskrivelser nr. 1031 og 1032 af 13. marts 1974.
 Man agter derfor til tilkendegivelse af tættere bebygget område at  

 gennemføre afmærkning af sådanne områder, hvor forholdene taler herfor.
 Man agter endvidere at opstille tavler ved landegrænserne og ved  

 overfartssteder med udenlandsk trafik med oplysning om de i Danmark  

 forekommende hastighedsgrænser.
I.
Tavler for tættere bebygget område.
 Tavlerne, der senere vil blive bekendtgjort som ændring til bekendtgørelse  

 om vejafmærkning, vil få følgende betegnelser:
D 18 »Tættere bebygget område« (se bilag 1 a) Teksten på tavlen angiver normalt navnet på den lokalitet, man kører ind  

 i.
Tavlen er hvid med sort tekst og symbol.
Tavlen opstilles i højre vejside  

 og kan på større veje, hvor tilstedeværelsen af tættere bebygget område er  

 vanskelig at erkende, opstilles i overstørrelse.
Tavlen kan om fornødent  

 suppleres i venstre vejside.
På mindre betydende veje f.eks. i  

 sommerhusområder kan tavlen opstilles i reduceret størrelse.
D 19 »Tættere bebygget område ophører« (se bilag 1 b) Teksten på tavlen angiver normalt navnet på den lokalitet man forlader.  

 Tavlen er hvid med sort tekst og symbol og med rød overstregning.
Tavlen er  

 anbragt som bagside til D 18 tavlen.
 Tavlestørrelser.
--------------------------------------------------------------------- --------------------------------------------------------------------- --------------------------------------------------------------------- Tavlelængden skal være et multiplum af 25 cm.
 Teksten udføres i store bogstaver.
 Tavlen udføres reflekterende.
Opstilling.
Politiet træffer efter forhandling med pågældende  

 vejbestyrelse bestemmelse om afgrænsningen af de tættere bebyggede områder,  

 jfr. justitsministeriets cirkulære af 7. juni 1974, der vedlægges.  

 Opstillingen af bytavlerne sker i overensstemmelse hermed.
Normalt vil tavlerne kunne anbringes i stedet for blå bytavler, selv om  

 det kan indebære en flytning af galgerne.
De blå bytavler vil dog stadig  

 kunne betegne lokaliteter og andre geografiske steder såvel indenfor som  

 udenfor tættere bebygget område; de har ingen færdselsmæssig betydning, men  

 er kun en lokalitetsbetegnelse.
 I tilfælde, hvor blå bytavler anvendes til betegnelse af lokaliteter, skal  

 de være placeret i mindst 200 m afstand fra nærmeste D 18 eller D 19 tavle.
 Man skal herved anmode vejbestyrelserne om i samarbejde med politiet at  

 foranledige B 18 og B 19 tavler opstillet pr. 1. december 1974. Tavler, der  

 opstilles før denne dato skal være tildækket.
Af hensyn til levering af tavlerne bør rekvisitioner vedrørende landeveje  

 og kommuneveje fremsendes til leverandørerne så hurtigt som muligt og senest  

 den 1. august 1974. For hovedlandevejenes vedkommende udbeder vejdirektoratet  

 sig snarest indsendt rekvisitioner på de B 18 og B 19 tavler, der skal  

 opstilles på disse veje.
Man gør særligt opmærksom på, at tavlernes længde,  

 hvor denne er bundet af eksisterende galger, opgives.
 II Landegrænsetavler.
 Tavlerne, der skal opstilles ved landegrænserne og overfartssteder med  

 udenlandsk trafik, vil få det på bilag 2 viste udseende og skal tjene som  

 udskiftning for de af politiet midlertidigt opstillede tavler.
 De to symboler for tættere bebygget område og dets ophør vil ved ekstra  

 plader med tekst være tildækket (se bilag 3). Pladerne fjernes pr. 1.  

 december 1974, når bestemmelsen om tættere bebygget område træder i kraft.
 Man skal anmode amtsråd og kommunalbestyrelser, der har sådanne  

 overgangssteder inden for deres område, om i samarbejde med politiet at  

 foranledige rekvisitioner på det nødvendige antal tavler og galger indsendt  

 til vejdirektoratet samt sørge for opstilling af tavlerne.
Man henleder opmærksomheden på, at i tilfælde, hvor politiet og  

 vejbestyrelsen på grund af forholdene finder det nødvendigt, kan tavlerne  

 opstilles i begge vejsider eller gentages i passende afstand efter den første  

 tavle.
Leveringen af tavlerne vil blive betalt af vejdirektoratet.
 Ministeriet for offentlige arbejder, vejdirektoratet, den 10. juni 1974.
 P.M.V.
 E.B.
Thorv.
Jørgensen Justitsministeriet skal herved meddele følgende vedrørende afmærkning af  

 tættere bebyggede områder:
I.
Indledning.
 § 1,  stk. 1, i justitsministeriets bekendtgørelse nr.  

 116 af 13. marts 1974 om generelle hastighedsbegrænsninger har følgende  

 indhold:
 »På andre veje end motorveje må køretøjers hastighed ikke overstige  

 følgende grænser:
 1. I tættere bebygget område  

 .............................. 60 km/t.
2. Uden for tættere bebygget område  

 ....................... 90 km/t.« Ved anvendelsen af denne bestemmelse vil det være afgørende at vide,  

 hvorvidt en given vejstrækning er beliggende i eller uden for et tættere  

 bebygget område.
 Efter de gældende regler vil dette spørgsmål bero på et skøn.  

 Justitsministeriet har imidlertid til hensigt at gennemføre en ændring af den  

 nævnte bekendtgørelse, således at et tættere bebygget område tilkendegives  

 ved særlig afmærkning på veje, der fører ind i eller ud af området, bortset  

 fra veje af ringe trafikal betydning.
 De særlige færdselstavler, der tilkendegiver tættere bebygget område, vil  

 senere blive bekendtgjort i vejafmærkningsbekendtgørelsen.
 Foreløbig er der redegjort for de nye færdselstavler i cirkulæreskrivelse  

 af 10. juni 1974 fra ministeriet for offentlige arbejder, vejdirektoratet,  

 til amtsrådene og kommunalbestyrelserne.
 Det påhviler politiet i samarbejde med vedkommende vejmyndighed at  

 fastsætte den nærmere afgrænsning af tættere bebyggede områder.
 I det følgende redegøres der for de retningslinier, som bedes fulgt ved  

 afmærkning af tættere bebyggede områder.
II.
De nye færdselstavlers betydning.
De nye tavler angiver, hvor et tættere bebygget område begynder resp.  

 ophører.
Tavlerne bør derfor ikke opstilles for at oplyse de vejfarende om  

 navnet på en geografisk lokalitet.
Dette kan fortsat ske ved anvendelse af de  

 blå bytavler eller kommunegrænsetavlerne.
Der henvises i øvrigt til  

 ministeriet for offentlige arbejder, vejdirektoratets, cirkulæreskrivelse af  

 10. juni 1974.
 De nye tavler vil foreløbig alene få betydning for, hvilken hastighed der  

 er den højst tilladte, men i den nye færdselslov, der er under udarbejdelse i  

 justitsministeriet, foreslås begrebet »tættere bebygget område«  

 også i andre relationer knyttet til tavlen, jfr. herved de nugældende  

 bestemmelser i færdselslovens § 32, stk. 3, om knallerters benyttelse af  

 cykelsti, § 36, stk. 5, om bussers udsving fra stoppesteder og § 38, stk. 4,  

 litra d, om parkering på hovedveje.
III.
Afgrænsningen af tættere bebygget område.
I justitsministeriets cirkulære af 30. juni 1966 om hastighedsbegrænsning,  

 afsnit I, pkt. 1, er anført nogle synspunkter, der kan være vejledende ved  

 fastlæggelsen af, hvad der er tættere bebygget område.
Disse synspunkter vil  

 kunne finde anvendelse også ved afgørelsen af, hvor de særlige færdselstavler  

 bør opstilles.
I øvrigt bør det i overvejelserne indgå, at antallet af tavler søges  

 begrænset.
Det vil således ofte være hensigtsmæssigt i de større byområder at  

 opstille tavlerne så langt ude på ind- og udfaldsvejene, at man undgår at  

 skulle afmærke frakørselsvejene til de forskellige bydele.
Dette synspunkt  

 brydes imidlertid af det hensyn, at der ikke for trafikanterne bør være  

 væsentlig tvivl om det berettigede i opsætningen af tavlerne og dermed  

 karakteriseringen af området eller strækningen som tættere bebygget.  

 Anvendelse af lokale hastighedsbegrænsninger som supplement til den nye  

 afmærkning eller i stedet for denne må derfor indgå i overvejelserne om, hvor  

 de nye tavler bør opstilles.
Om anvendelse af lokale hastighedsgrænser inden  

 for tættere bebyggede områder henvises i øvrigt til justitsministeriets  

 cirkulæreskrivelse af 13. marts 1974, brev nr. 1032.
Ofte er en bebyggelse karakteriseret ved, at den strækker sig langs med en  

 vej, medens den ikke har nogen udstrækning af betydning til siderne.
En sådan  

 bebyggelse bør afmærkes som tættere bebygget område, såfremt dette er i  

 overensstemmelse med den opfattelse af området, som naturligt danner sig hos  

 de kørende.
Hvis området ikke afmærkes som tættere bebygget område, vil der,  

 såfremt hastigheden ønskes nedsat til under 90 km/t, kunne gennemføres en  

 lokal hastighedsbegrænsning på den pågældende vejstrækning.
 Tilsvarende synspunkter kan lægges til grund for så vidt angår  

 sommerhusområder.
To bebyggede områder kan ofte ligge så tæt ved siden af hinanden, at det  

 kan være mindre hensigtsmæssigt at afmærke hvert område for sig.
Er afstanden  

 mellem sådanne to områder så stor, at den kørende naturligt indstiller sig på  

 kørsel uden for tættere bebygget område på strækningen mellem de to områder,  

 bør hvert område afmærkes for sig.
Bebyggelser vil i nogle tilfælde i alt væsentligt være beliggende på den  

 ene side af vejen, f.eks. ved omfartsveje, der leder trafikken uden om  

 landsbyer og byer.
Har bebyggelsen ikke umiddelbar adgang til vejen, bør den  

 pågældende vejstrækning ikke indgå i det tættere bebyggede område.
Har  

 bebyggelsen derimod overkørsler og adgang til vejen, bør det overvejes at  

 inddrage vejstrækningen i det tættere bebyggede område.
Man bør i denne  

 forbindelse være opmærksom på, at afmærkningen vil blive mindre omfattende,  

 såfremt man vælger at inddrage vejstrækningen i det tættere bebyggede område.
IV.
Afmærkningens gennemførelse Den påtænkte bestemmelse af begrebet tættere bebygget område forudsætter  

 ikke, at de særlige færdselstavler opstilles på samtlige veje, der fører ind  

 i resp. ud af området.
Tavlerne bør altid være anbragt på gennemgående veje,  

 medens de ikke bør opsættes på markveje og lignende mindre betydende veje  

 uden belægning, selv om sådanne veje måtte føre ind i resp. ud af et tættere  

 bebygget område.
 Det kan være hensigtsmæssigt i færgehavne, der er beliggende i tættere  

 bebyggede områder, at opstille en tavle, der tilkendegiver det tættere  

 bebyggede område, umiddelbart efter frakørslen fra færgen.
V.
Lokale hastighedsgrænser.
Der vil ikke være noget til hinder for at lade en lokal hastighedsgrænse  

 gælde fra det sted, hvor det tættere bebyggede område begynder.
I så fald  

 bedes påset, at der ikke anbringes nogen hastighedstavle i en afstand af ca.  

 30 m fra tavlen, der tilkendegiver begyndelsen af det tættere bebyggede  

 område.
I modsat fald vil de kørende i overensstemmelse med de internationale  

 bestemmelser få den opfattelse, at der i hele området gælder den særlige  

 lokale grænse.
Der vil heller ikke være noget i vejen for at fastsætte en lokal  

 hastighedsgrænse fra det sted, hvor det tættere bebyggede område ophører.
I  

 så fald skal hastighedstavlen, der angiver begyndelsen af den lokale  

 hastighedsbegrænsning, anbringes umiddelbart ved færdselstavlen, der  

 tilkendegiver ophøret af det tættere bebyggede område.
VI.
Den nye ordnings iværksættelse.
 Det er hensigten at sætte den nye ordning i kraft den 1. december 1974.  

 Man skal anmode om, at der hurtigst muligt etableres det nødvendige  

 samarbejde med den eller de berørte vejmyndigheder med henblik på at sikre,  

 at afmærkningen kan være gennemført til denne dato.
 Såfremt afmærkningen i en politikreds ikke skønnes at kunne gennemføres  

 til den 1. december 1974, bedes der senest den 11. november 1974 ske  

 indberetning herom til justitsministeriet.
 I tilfælde, hvor et tættere bebygget område vil være beliggende i flere  

 politikredse, bedes der hurtigst muligt etableret et samarbejde mellem de  

 berørte kredse, således at sådanne sager i tilfælde af uenighed vil kunne  

 afgøres af justitsministeriet i god tid inden den 1. december 1974.
 Nathalie Lind.
P.
Wiese.
