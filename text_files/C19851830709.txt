 Ligningsrådet har til brug ved skatteansættelsen for indkomståret 1985  

 fastsat nedenstående satser:
 Landbrugere m.v. med kalenderårsregnskab skal benytte de ved kalenderårets  

 udgang fastsatte satser, medens landbrugere, der anvender et andet indkomstår  

 end kalenderåret (forskudt indkomst), skal anvende de forud for  

 regnskabsafslutningen sidst offentliggjorte satser.
 Normaludgift pr. kostdag.
 Landbrugere, gartnere, frugtavlere m.fl., der i årets løb har ydet kost  

 til medhjælpere i et antal dage, der ikke overstiger det normale antal  

 kostdage til 2 helårsarbejdere, kan når sætskilt husholdningsregnskab ikke er  

 ført for folkeholdets andel i husholdningsudgifterne, herunder udgift til  

 brændsel og belysning, fratrække 32 kr. pr. kostdag for hver medhjælper.
 Medhjælperes andel i lejeværdi.
 For hver medhjælper, som har logi i stuehuset, kan fratrækkes 1.100 kr.  

 årligt for andel i lejeværdien.
 Hvor lejeværdien af stuehuset er ansat efter skøn, kan der dog ikke gives  

 et sådant fradrag.
 Værdi af forbrug af egne produkter for landbrugere.
 Fra og med indkomståret 1985 (kun landbrugere med kalenderårsregnskab)  

 opgøres eget forbrug af okse- og kalvekød, svinekød samt heste- fåre- og  

 lammekød i kg.
 De vejledende mindstesatser er fastsat således:
 Okse- og kalvekød 16,05 kr. pr. kg.
 Svinekød 9,25 kr. pr. kg.
 Heste-, fåre- og lammekød 15,35 kr. pr. kg.
 Fjerkræ, herunder æg 110 kr.
 Mælk 220 kr.
Satserne for fjerkræ og mælk gælder pr. person pr. år, også for børn under  

 14 år.
Satserne er eksklusive moms.
