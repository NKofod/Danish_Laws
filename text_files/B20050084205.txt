Bekendtgørelse om filialer  

 af investeringsselskaber, der er meddelt tilladelse i et land uden for Den  

 Europæiske Union, som Fællesskabet ikke har indgået aftale med på det  

 finansielle område I medfør af §  

 1, stk. 3, og 373, stk. 4, i lov om finansiel virksomhed, jf.  

 lovbekendtgørelse  

 nr. 613 af 21. juni 2005, fastsættes:
Indledende bestemmelser § 1.  

  

 Et investeringsselskab,  

 der har hjemsted i et land uden for Den Europæiske Union, som Fællesskabet  

 ikke  

 har indgået aftale med på det finansielle område, og som er underlagt tilsyn  

 af  

 hjemlandets myndigheder, kan med tilladelse fra Finanstilsynet drive  

 fondsmæglervirksomhed gennem en filial her i landet.
 Stk. 2.  

  

 Medmindre andet er  

 hjemlet i international aftale, kan Finanstilsynet afslå en ansøgning fra et  

 investeringsselskab  

 med hjemsted uden for Den Europæiske Union, som Fællesskabet ikke har indgået  

 aftale med, hvis danske fondsmæglerselskaber ikke har en tilsvarende ret til  

 etablering i vedkommende land.
 Stk. 3.  

  

 Aktieselskabslovens  

 kapital 17 om filialer af udenlandske aktieselskaber gælder tilsvarende for  

 filialer af udenlandske investeringsselskaber.
 § 2.  

  

 En filial  

 kan drive virksomhed her i landet gennem flere forretningssteder.
Tilladelse og anmeldelse § 3.  

  

 Oprettelse  

 af en filial skal anmeldes til Erhvervs- og Selskabsstyrelsen.
 Stk. 2.  

  

 Tilladelse til at drive  

 fondsmæglervirksomhed meddeles af Finanstilsynet, jf. §§ 9 og 14 i lov om  

 finansiel virksomhed.
 Stk. 3.  

  

 Finanstilsynet kan afslå  

 en ansøgning om tilladelse, selvom de betingelser, der er nævnt i § 14, stk.  

 1, nr. 1-6 og nr. 8, i lov om finansiel virksomhed er opfyldt, hvis der er  

 grund til at betvivle, at investeringsselskabets administrative struktur og  

 finansielle situation er forsvarlig som grundlag for den påtænkte etablering.
 Stk. 4.  

  

 § 14, stk. 1, nr. 2, i  

 lov om finansiel virksomhed finder tilsvarende anvendelse for  

 filialbestyrere.
§ 4.  

  

 Filialen  

 skal have en registreret kapital (filialkapital), der mindst skal udgøre et  

 beløb svarende til 1. mio. euro eller 300.000 euro, jf. § 9, stk. 8, samt §  

 125, stk. 1, nr. 2 og 4, i lov om finansiel virksomhed.
Kapitalen skal være  

 indbetalt, inden tilladelse gives.
 § 5.  

  

 Investeringsselskabet  

 fremsender samtidig med anmeldelse til Erhvervs- og Selskabsstyrelsen  

 følgende til Finanstilsynet:
 1)  

 	  

 De  

 i henhold til § 14 i lov om finansiel virksomhed krævede oplysninger.
 2)  

 	  

 De  

 i henhold til § 30, stk. 4 og 6, i lov om finansiel virksomhed nævnte  

 oplysninger.
 3)  

 	  

 De  

 ifølge aktieselskabsloven nødvendige oplysninger og bilag, som ikke er  

 omfattet  

 af nr. 2.
 4)  

 	  

 Angivelse  

 af filialkapitalens størrelse og indbetalingsform.
 5)  

 	  

 Investeringsselskabets  

 årsrapport for de sidste 3 regnskabsår.
 Stk. 2.  

  

 Der skal på  

 Finanstilsynets anmodning indsendes en autoriseret oversættelse af alle til  

 ansøgningen  

 hørende bilag.
 Stk. 3.  

  

 I tilfælde af ændring af  

 et forhold, der er givet meddelelse om efter stk. 1, nr. 2, skal  

 filialbestyrerne  

 give meddelelse herom til Finanstilsynet, senest en måned før ændringen  

 foretages.
 § 6.  

  

 Filialen må  

 ikke påbegynde sin virksomhed, før Finanstilsynet har givet den tilladelse.
Ledelse § 7.  

  

 Filialen skal ledes af to eller flere  

 filialbestyrere.
Kernekapital § 8.  

  

 Ved  

 kernekapital i en filial forstås filialkapitalen, reserver og overført  

 overskud  

 eller underskud.
 Stk. 2.  

  

 Ud over fradrag som  

 nævnt i § 131, stk. 1, nr. 1-4, i lov om finansiel virksomhed fradrages,  

 uanset  

 aftalte opsigelsesvarsler, filialens nettotilgodehavender i  

 investeringsselskabet  

 og i andre selskaber og virksomheder, der er i koncern med dette.
Regnskab og revision § 9.  

  

 Filialen  

 skal føre særskilt bogholderi.
 Stk. 2.  

  

 Filialen skal foretage regelmæssige  

 regnskabsindberetninger til Finanstilsynet i overensstemmelse med  

 retningslinjer  

 fastsat af Finanstilsynet i medfør af § 198 i lov om finansiel virksomhed.
 § 10.  

  

 Filialbestyrerne skal senest 1 måned efter, at investeringsselskabets  

 årsrapport er endelig godkendt, dog senest 6 måneder efter regnskabsårets  

 udgang,  

 indsende to eksemplarer af årsrapporten med revisionspåtegning til  

 Finanstilsynet.
 Stk. 2.  

  

 Finanstilsynet  

 videresender det ene af de i stk. 1 nævnte eksemplarer til Erhvervs- og  

 Selskabsstyrelsen,  

 hvor årsrapporten er offentlig tilgængelig efter de af styrelsen herfor  

 fastsatte regler.
Dispensation § 11.  

  

 Finanstilsynet kan undtage fra bestemmelserne i § 4, § 5, stk. 1, nr. 4, § 7,  

 stk. 2, og § 8, stk. 2, samt fra bestemmelserne i kapitel 10-13 i lov om  

 finansiel virksomhed.
 Inddragelse af tilladelse, opløsning m.v.
 § 12.  

  

 Inddrages investeringsselskabets  

 tilladelse til at drive virksomhed i hjemlandet, skal filialbestyrerne  

 omgående anmelde dette til Finanstilsynet, der inddrager filialens  

 tilladelse.
 § 13.  

  

 Finanstilsynet  

 kan inddrage investeringsselskabets tilladelse til at drive  

 fondsmæglervirksomhed  

 her i landet gennem filial, hvis selskabet gør sig skyldig i grove eller  

 gentagne overtrædelser af lov om finansiel virksomhed eller regler udstedt i  

 medfør af loven.
 § 14.  

  

 Investeringsselskabets  

 tilladelse til at drive virksomhed her i landet gennem filial inddrages  

 omgående, såfremt en fordringshaver i filialen godtgør ikke at kunne opnå  

 fyldestgørelse for sit krav i selskabets aktiver her i landet, jf.  

 aktieselskabslovens § 152, stk. 1, nr. 4.
 § 15.  

  

 Inddrages  

 tilladelsen til en filial, skal filialen opløses.
 § 16.  

  

 Kommer investeringsselskabet  

 under konkurs, træder i likvidation eller afvikles på anden måde, skal  

 filialbestyrerne omgående anmelde dette til Erhvervs- og Selskabsstyrelsen og  

 til Finanstilsynet, der foranlediger filialens afvikling.
 Straffebestemmelser m.v.
 § 17.  

  

 Undlader  

 filialens bestyrere eller revisorer i rette tid at efterkomme de pligter, der  

 påhviler dem overfor Finanstilsynet, kan Finanstilsynet som tvangsmiddel  

 pålægge de pågældende daglige eller ugentlige bøder, jf. § 374, stk. 1, i lov  

 om finansiel virksomhed.
 Stk. 2.  

  

 Undlader filialen at  

 opfylde de pligter, der påhviler filialen over for Finanstilsynet, kan  

 Finanstilsynet  

 som tvangsmiddel pålægge filialen daglige eller ugentlige bøder, jf. § 374,  

 stk. 2, i lov om finansiel virksomhed.
 § 18.  

  

 Overtrædelse af § 9, stk. 1, § 13 og § 16 straffes med bøde.
 § 19.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens kapitel 5.
Ikrafttræden § 20.  

  

 Bekendtgørelsen træder i kraft den 1. oktober  

 2005.
 Stk. 2.  

  

 Samtidig ophæves bekendtgørelse nr. 696 af 22. juli  

 1996 om filialer af fondsmæglerselskaber med hjemsted i et land uden for Den  

 Europæiske Union eller lande, som Fællesskabet har indgået aftale med.
