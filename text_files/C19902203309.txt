(Til alle amtsråd og  

 kommunalbestyrelser) § 1 I medfør af resultatet af forhandlingerne pr. 1. april 1989 mellem  

 finansministeren og Centralorganisationernes Fællesudvalg og efter  

 forhandling med Lærernes Centralorganisation foretages følgende ændringer i  

 Undervisningsministeriets cirkulære af 1. marts 1984 om timelærere,  

 vakancevikarer og vikarer i folkeskolen som ændret ved cirkulære af 17. juni  

 1986, 12. marts 1987, 24. februar 1988, 23. marts 1988 og senest 9. oktober  

 1989:
1. § 25, stk. 1 og 2, affattes således:  

 »Årsvikarer (faglærere) i småbørnslærerinde- eller lærerstillinger  

 lønnes i lønramme 13, dog således, at kun skalatrinene 18, 20, 21 og 22  

 anvendes.
Lønanciennitet beregnes efter samme regler som for tjenestemænd i  

 folkeskolen.
Stk. 2.  Årsvikarer i stillinger som  

 børnehaveklasseleder lønnes i lønramme 11, dog således, at kun skalatrinene  

 16, 17, 18 og 19 anvendes.
Udover lønnen efter skalatrinene ydes der et  

 særligt tillæg på kr. 1.600,00 årligt (grundbeløb i niveau 1. oktober 1984).  

 Lønanciennitet beregnes efter samme regler som for tjenestemænd i  

 folkeskolen.« 2. I § 26 indsættes som stk. 2: »Stk. 2. Til  

 årsvikarer (faglærere) i småbørnslærerinde- eller lærerstillinger i  

 Frederiksberg Kommune og de københavnske omegnskommuner, hvor der i medfør af  

 bestemmelserne i tjenestemandslovens § 37 er fastsat kommunale løntillæg til  

 tjenestemandsansatte lærere/overlærere, ydes kommunale løntillæg efter samme  

 regler.« 3. § 32, stk. 1 og 2, affattes således:  

 »Timelønnen til timelønnede vikarer i småbørnslærerinde- eller  

 lærerstillinger udgør 1/1480 af årslønnen på 1. løntrin i lønramme 11  

 (skalatrin 16). Opfylder vikaren betingelserne om uddannelse i  

 folkeskolelovens § 27, stk. 1 eller 3, udgør timelønnen 1/1115 af årslønnen  

 på 1. løntrin i lønramme 13 (skalatrin 18).
Stk. 2.  Timelønnen til timelønnede vikarer i stillinger  

 som børnehaveklasseleder udgør efter omregning, jf. § 31, stk. 7, 1/1912 af  

 årslønnen på 1. løntrin i lønramme 7 (skalatrin 12). Opfylder vikaren  

 betingelserne om uddannelse i folkeskolelovens § 28, udgør timelønnen efter  

 omregning, jf. § 31, stk. 7, 1/1634 af årslønnen på 1. løntrin i lønramme 11  

 (skalatrin 16). Herudover ydes en forholdsmæssig andel af det særlige tillæg,  

 der ydes til børnehaveklasseledere, jf. § 1, stk. 3, i cirkulære om  

 klassificering af tjenestemandsstillinger i folkeskolen.« § 2 Cirkulæret har virkning fra den 1. april 1990.
Undervisningsministeriet, den 10. maj  

 1990 P. m. v.
 e. b.
Henrik Køber fm.
