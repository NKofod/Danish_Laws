Tinglysningsafgift  

  ny lovgivning  ændringer og forenklinger  anmeldelser Med vedtagelse af  

 lov nr. 458 om ændring af forskellige skatte- og afgiftslove er der sket en  

 række ændringer og forenklinger i tinglysningsafgiftsloven.
Loven trådte i  

 kraft ved offentliggørelse i Lovtidende den 10. juni 2004, og finder  

 anvendelse  

 på anmeldelser til tinglysning, der finder sted fra og med den 11. juni 2004.
Ændring af § 5,  

 stk. 2, afgiftsbegunstigelsen I § 5, stk. 2 er  

 følgende indsat efter 1. pkt.:
"Afvises det  

 nye pantebrev fra tinglysning, og skal det ikke senere tinglyses, eller  

 aflyses  

 det nye pantebrev som ikke effektueret indenfor 1 år efter anmeldelsen til  

 tinglysning, anses afgiftsbegunstigelsen i 1. pkt. ikke for udnyttet." Afgiftsbegunstigelsen  

 i § 5, stk. 2 kan kun benyttes én gang.
Med denne ændring er det imidlertid  

 blevet muligt at fortryde optagelsen af et nyt lån og derefter tilbageføre  

 tinglysningsafgiften fra det pantebrev, der ikke skal benyttes, uden det får  

 afgiftsmæssige konsekvenser. Ændringen betyder således, at hvis det gamle  

 pantebrev ikke er blevet aflyst, kan afgiftsbegunstigelsen benyttes på ny i  

 de  

 situationer, der er omfattet af ændringen.
Ændring af § 20 I § 20 er følgende  

 blevet indsat som stk. 2:
"I de  

 forhold, der er omfattet af § 5, stk. 2, 2. pkt., opkræves der ikke afgift  

 efter stk. 1." Ændringen er en  

 konsekvens af ændringen i § 5, stk. 2. Ændringen betyder, at der i de  

 situationer, der er omfattet af den nye § 5, stk. 2. pkt., ikke skal opkræves  

 forhøjet afgift for de pantebreve, der bliver afvist fra tinglysning eller  

 kvitteret som ikke effektueret inden for et år efter anmeldelsen til  

 tinglysning.
Ændring af § 5, stk. 3, matrikulære ændringer § 5, stk. 3 om  

 tinglysning af matrikulære ændringer formuleres således:
"Ved  

 tinglysning af pantebrevspåtegninger som en del af en samlet matrikulær  

 ændring  

 beregnes afgiften efter § 7." Ændringen betyder,  

 at der ved tinglysning af påtegninger på pantebreve, der bliver tinglyst som  

 en  

 del af en samlet matrikulær ændring, alene skal betales afgift efter lovens §  

 7. I realiteten betyder det, at hvis et pantebrev udvides med en eller flere  

 nye faste ejendomme, og udvidelsen er en del af en samlet matrikulær ændring,  

 skal der kun betales 1.400 kr. i tinglysningsafgift.
Ved tinglysning af  

 pantudvidelser, der ikke er en del af en samlet matrikulær ændring, skal der  

 fortsat betales fuld tinglysningsafgift efter § 5, stk. 1 på 1.400 kr. samt  

 1,5  

 % af det pantsikrede beløb.
At pantudvidelsen  

 skal være en del en matrikulær ændring betyder, at de ejendomme,  

 pantudvidelsen  

 omfatter, skal indgå direkte i den matrikulære ændring.
Ved fastsættelse af  

 hvad der er en matrikulær ændring, tager afgiftsmyndigheden fortsat  

 udgangspunkt i matrikelmyndighedernes og tinglysningsmyndighedernes  

 behandling  

 af sagen.
 Afgiftsmyndigheden  

 kan ved efterfølgende kontrol i indtil tre år efter tinglysningen  

 kontrollere,  

 at den tinglyste pantudvidelse reelt var en del af en samlet matrikulær  

 ændring.
Opdeling i og  

 sammenlægning af ejerlejligheder er i den tinglysningsmæssige praksis  

 omfattet  

 af tinglysningslovens bestemmelser i §§ 21-24 om matrikulære ændringer.
Det  

 betyder, at tinglysningsafgiftslovens § 5, stk. 3. 2. pkt. også finder  

 anvendelse på ejerlejligheder.
En anpart er ikke  

 en selvstændig fast ejendom.
En anpartslejlighed er derfor ikke omfattet af  

 tinglysningslovens  

 regler om matrikulære ændringer.
Det får den betydning, at en anpart ikke er  

 omfattet af tinglysningsafgiftslovens § 5, stk. 3, 2. pkt.
En ændring af den  

 pantsatte genstand fra en anpart til en ejerlejlighed er derfor ikke  

 tinglysning af en matrikulær ændring efter § 5, stk. 3, 2. pkt.
En sådan  

 ændring skal derfor fortsat behandles som inddragelse af yderligere fast  

 ejendom  

 under pantet efter lovens § 5, stk. 3, 1. pkt., og skal derfor  

 afgiftsberigtiges med fuld afgift af hele det pantsikrede beløb efter  

 tinglysningsafgiftslovens  

 § 5, stk. 1.
En bygning på  

 lejet grund er ligesom den grund, den ligger på, en selvstændig fast ejendom.  

 Når der er sket sammenfald af ejendomsretten til en bygning på lejet grund og  

 grunden, er det tinglysningsmæssig praksis, at der ikke er sket en matrikulær  

 ændring efter tinglysningslovens § 21 om sammenlægninger.
Det betyder, at  

 pantet i bygningen ikke automatisk spreder sig til grunden, og at pantet i  

 grunden ikke automatisk spreder sig til bygningen efter tinglysningslovens §  

 24.  

 Tinglysning af en ændring af den pantsatte genstand fra bygningen til både  

 bygning og grund, eller tinglysning af en ændring fra grunden til både  

 bygning  

 og grund, er derfor ikke en tinglysning af en matrikulær ændring efter § 5,  

 stk. 3, 2. pkt., men derimod en almindelig pantudvidelse, som er omfattet af  

 lovens  

 § 5, stk. 3, 1. pkt.
Sådanne ændringer skal fortsat afgiftsberigtiges med  

 fuld  

 afgift af hele det pantsikrede beløb efter lovens § 5, stk. 1.
Ændring af § 7, stk. 2 og 3, samme parter I § 7 er stk. 2 og  

 stk. 3 blevet ophævet.
I stedet for er følgende indsat som nyt stk. 2:
"Udløser  

 anmeldelsen tinglysning af forskellige rettigheder på en eller flere faste  

 ejendomme beliggende i samme retskreds eller i flere løsøregenstande m.v.,  

 udgør afgiften 1.400 kr. for hver rettighedstype." Med ophævelsen af  

 § 7, stk. 2 og 3 og vedtagelsen af den ny bestemmelse i stk. 2, er kravet om  

 "samme parter" blevet ophævet.
Herefter er det underordnet, om  

 anmeldelsen vedrører én eller flere faste ejendomme beliggende i samme  

 retskreds, og om disse ejendomme er ejet af forskellige ejere.
Det afgørende  

 er  

 alene, om det tinglysningsmæssigt er muligt at samle alle retsforholdene i  

 samme anmeldelse, at der er tale om rettigheder af samme type, og at  

 tinglysningen sker i samme retskreds.
 De tidligere  

 problemer i forbindelse med tinglysning af vedtægter for ejer- og  

 grundejerforeninger, deklarationer på flere faste ejendomme osv. skulle nu  

 være  

 løst med lovændringen.
 En anmeldelse til  

 tinglysning af et dokument om mageskifte eller af et dokument om  

 arealoverførsel  

 udløser således efter lovændringen kun den variable afgift på 0,6 % af  

 ejerskiftesummen(erne) efter § 4 og én fast afgift på 1.400 kr.
Ny vejledning om tinglysningsafgift Afgiftsmyndigheden  

 er for tiden i gang med at udarbejde en ny vejledning om tinglysningsafgift.  

 Vejledningen forventes færdig til august 2004, og den vil fra dette tidspunkt  

 være tilgængelig på internettet på  

  

 www.toldskat.dk  

.
