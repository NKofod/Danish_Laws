 God revisorskik.
Under denne sag har Govind M.
Jagwani ved skrivelse af 22.  

 december 1996 indgivet en klage over statsautoriseret revisor A.  

 Tamasauskas.
 Erhvervs- og Selskabsstyrelsen har oplyst, at indklagede  

 har haft beskikkelse som statsautoriseret revisor siden den 21. februar  

 1972.
 Klagen angår indklagedes sagsbehandling i  

 forbindelse med indklagedes udarbejdelse af regnskab for Walk In, Valk In  

 ApS, hvori klageren er direktør, samt klagerens og dennes  

 ægtefælles personlige selvangivelser for 1995, hvilket har  

 medført et "skattetillæg" på 20.000 kr.
Det fremgår af sagen, at indklagede ved skrivelse af  

 2. juli 1996 meddelte klageren, at Revisionsfirmaet A.
Tamasauskas A/S pr. 1.  

 juli 1996 fusionerede med RVT Revision, hvorfor klageren henvistes til at  

 finde en anden revisor.
Klagerens bank, Egnsbank Nord fremsendte ved skrivelse af  

 12. august 1996 en check stor 15.000 kr. til dækning af  

 regnskabsudarbejdelse med anmodning om, at regnskabsmaterialet ville  

 være banken i hænde senest den 20. august 1996. Indklagede  

 udarbejdede den 11. september 1996 resultatopgørelse for tiden 1.1. -  

 31.12.1995 for Konfektionsselskabet Walk In ApS, den 13. september 1996  

 indkomst- og formueopgørelse for 1995 for klageren og dennes  

 ægtefælle og  den 12. september 1996 resultatopgørelse for  

 tiden 1.1. - 31.12.1995 og balance pr. 31. december 1995 for Walk In.
I  

 revisionserklæringen på sidstnævnte har indklagede taget  

 forbehold, idet »Det har ikke været muligt at følge  

 virksomhedens kassebevægelser, idet disse er sammenblandet med  

 indehaverens egen økonomi.
Der har i år således  

 været et væsentligt antal transaktioner, som ikke kan  

 efterprøves.
Vi tager derfor forbehold for, om alle indtægter og  

 udgifter er medtaget«.
 Indklagede fremsendte ved skrivelse af 16. september 1996  

 de udarbejdede regnskaber samt indkomst- og formueopgørelser for  

 klageren og dennes ægtefælle til klagerens bank.
 Ved skrivelse af 3. oktober 1996 meddelte indklagede  

 konfektionsselskabet Walk In ApS, at selskabet som følge af fusionen  

 med RVT Revision A/S måtte finde en anden revisor, hvilket Erhvervs- og  

 Selskabsstyrelsen samtidig blev underrettet om.
 For så vidt angår Konfektionsselskabet Walk In  

 ApS fremgår det af sagen, at Erhvervs- og Selskabsstyrelsen ved  

 skrivelse af 7. maj 1996 i forbindelse med retablering af indskudskapitalen i  

 Konfektionsselskabet Walk In ApS meddelte, at der ikke var modtaget  

 erklæring om, hvorvidt selskabet opfyldte budgetterne og anmodede om  

 indsendelse af erklæring fra revisor om overholdelse af budgettet inden  

 4 uger eller årsregnskabet for 1995. Imodsat fald ville selskabet blive  

 sendt til opløsning.
Klageren har anført, at ansvaret for den  

 forsinkede indlevering af selvangivelser påhviler indklagede.  Der er  

 sendt kopi af samtlige henvendelser og rykkere fra kommune og  

 selskabsstyrelse til indklagede, og indklagede er rykket adskillige gange af  

 klageren for færdiggørelsen af regnskaberne.
Først da  

 klagerens bank bad om en forklaring på forsinkelserne, meddelte  

 indklagede, at der skulle deponeres 15.000 kr. for udførelse af  

 arbejdet.
Uanset banken omgående sendte det forlangte depositum,  

 fremkom regnskaberne først den 27. september 1996.
Klageren har endvidere anført, at indklagede har  

 vildledt klageren med hensyn til fristerne for indberetningerne til  

 ligningskontoret og selskabsstyrelsen.
Indklagede meddelte klageren i  

 foråret 1996, at der var rigelig tid til udarbejdelse af regnskaberne,  

 idet regnskaberne blot skulle være indleveret inden den 1. juli.
Indklagede har anført, at han ikke har haft  

 nogen aftale med klageren om, hvornår regnskaberne præcis skulle  

 udarbejdes.
I foråret 1996 meddelte han klageren på grund af  

 dennes  restancer, at han mod betaling af depositum ville udarbejde  

 regnskaberne for 1995. Da indklagede ikke modtog noget depositum fra  

 klageren, fremsendte indklagede skrivelsen af 2. juli 1996 til klageren.  

 Indklagede blev herefter kontaktet af klageren om udarbejdelse af regnskaber,  

 men fastholdt over for denne, at udarbejdelse heraf forudsatte depositum.  

 Efter en henvendelse fra klagerens bank, modtog indklagede den 13. august  

 1996 et depositum på 15.000 kr., hvorefter bogføring og  

 udarbejdelse af regnskaberne blev sat i værk.
Der opstod i forbindelse  

 med udarbejdelsen af regnskaberne problemer som følge af  

 regnskabsmaterialets ringe tilstand, navnlig at der ingen registreringer var  

 over de kontante bevægelser.
Efter udarbejdelsen af regnskabet viste  

 det sig, at klageren havde et negativt forbrug på 5.113 kr., hvilket  

 efter en fornyet gennemgang af materialet førte til, at klageren  

 oplyste, at han havde modtaget lån fra udlandet, hvilket ikke kunne  

 konstateres.
Dokumentation for långivers eksistens modtog indklagede  

 først ved fax i tiden fra den 9. - 13. september 1996. Regnskaberne  

 blev fremsendt til banken den 16. september 1996, men først til  

 myndighederne den 26. september 1996, fordi klageren først underskrev  

 regnskaberne denne dato.
For så vidt angår anpartsselskabet har  

 indklagede anført, at den af Erhvervs- og Selskabsstyrelsen  

 ønskede erklæring fra indklagede, ønskede klageren ikke  

 afgivet, fordi den ville være negativ.
Klageren ønskede i stedet  

 at undersøge muligheden for at indskyde ny kapital i selskabet.  

 Oplysningen om at Erhvervs- og Selskabsstyrelsen først behøvede  

 svar ultimo juni vedrørte indlevering af regnskabet senest den 30.  

 juni 1996.
Klageren har afvist, at indklagede i foråret  

 1996 mundtligt skulle have meddelt klageren, at han ikke kunne  

 fortsætte som revisor for klageren, og skrivelsen af 2. juli 1996 har  

 klageren aldrig set.
Endelig er klageren uforstående overfor  

 indklagedes påstand om at skylde indklagede 50.000 kr. for tidligere  

 års arbejde.
Der resterer alene restfaktura på 10.103 kr., der  

 afventer nærværende sags udfald.
 Disciplinærnævnet skal udtale:
 Efter § 61 e, stk. 1, i årsregnskabsloven har en  

 revisor, der fratræder som revisor for et selskab, pligt til  

 "straks (at) give Erhvervs- og Selskabsstyrelsen meddelelse om  

 fratrædelsestidspunktet". Det fremgår af indklagedes  

 skrivelse af 3. oktober 1996 til klagerens anpartsselskab, at indklagede  

 frasagde sig hvervet som selskabets revisor, og at han samme dag i  

 overensstemmelse med den nævnte bestemmelse havde underrettet Erhvervs-  

 og Selskabsstyrelsen herom.
Herefter er der ikke belæg for at antage, at  

 indklagede endeligt er fratrådt som revisor på et tidligere  

 tidspunkt, end indklagede selv har indberettet til styrelsen.
Det må  

 således lægges til grund, at indklagede stadig var revisor for  

 klageren og hans hustru samt for hans selskab pr. 30. juni 1996, hvor fristen  

 for rettidig indgivelse af selvangivelserne udløb.
Under disse omstændigheder påhvilede det  

 indklagede som revisor at drage omsorg for rettidig udarbejdelse og  

 indgivelse af de pågældendes selvangivelser, medmindre han var  

 forhindret heri på grund af manglende oplysninger eller betaling fra  

 klagerens side.
I en situation som den sidstnævnte må god  

 revisorskik imidlertid tilsige, at revisor søger at afbøde de  

 virkninger, der i form af bøder er forbundet med oversiddelse af  

 fristen, ved at anmode skattevæsenet om udsættelse, og at revisor  

 tillige gør det klart for klienten, hvad der mangler, for at revisor  

 kan løse sin opgave.
 Da indklagede, skønt han ikke var fratrådt  

 ved fristens udløb den 30. juni 1996, hverken har sørget for  

 rettidig indgivelse af selvangivelserne eller har forholdt sig som netop  

 beskrevet, finder nævnet, at indklagede ikke har udført sit  

 hverv med den omhu, nøjagtighed og hurtighed, som hvervet tillader, og  

 i overensstemmelse med god revisorskik, jf. § 6 a, stk. 2, i lov om  

 statsautoriserede revisorer.
 Det påkendte forhold har fundet sted forud for  

 nævnets upåklagede afgørelse af 14. maj 1997. Da  

 nævnet finder, at samtidig påkendelse af begge sager ville have  

 medført en strengere sanktion end pålagt indklagede ved den  

 nævnte afgørelse, fastsættes disciplinærstraffen i  

 medfør af § 18 a, stk. 1, i lov om statsautoriserede revisorer og  

 princippet i straffelovens § 89 til en tillægsbøde på  

 5.000 kr.
 Thi bestemmes:
 Statsautoriseret revisor Algirdas Tamasauskas  

 pålægges en tillægsbøde på 5.000 kr.
 Afgørelsen offentliggøres, jf. § 18 a, stk.  

 6, i lov om statsautoriserede revisorer.
 Gebyr kr. 500 tilbagebetales klageren.
