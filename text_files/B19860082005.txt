 I medfør af § 37, stk. 2 og 3, i lov nr. 179 af 14. maj 1980 om en  

 værdipapircentral, jfr. lovbekendtgørelse nr. 165 af 27. april 1983,  

 fastsættes:
§ 1.  Værdipapircentralen indkalder ved bekendtgørelse  

 i Statstidende de på Københavns Fondsbørs noterede danske aktier og  

 investeringsforeningsandele til registrering i centralen.
Indkaldelsen kan  

 tidligst bekendtgøres 6 måneder før og skal bekendtgøres senest 2 måneder før  

 tidspunktet, hvor de nævnte værdipapirer kan registreres i centralen  

 (konverteringstidspunktet).
 Stk. 2.  Værdipapircentralen drager omsorg for, at der  

 gennem dagblade og lignende sker en passende annoncering om den i stk. 1  

 nævnte indkaldelse.
 § 2.  Den i § 1, stk. 1, 1. pkt., nævnte  

 bekendtgørelse skal angive:
1. hvilke aktier og investeringsforeningsandele der  

 indkaldes med angivelse af udsteder samt de yderligere oplysninger, der er  

 nødvendige for at identificere værdipapirerne, 2. konverteringstidspunktet, jfr. § 1, stk. 1, 2.  

 pkt., 3. hvilken aktie- eller andelsstørrelse, jfr. § 5,  

 stk. 2, fondsaktivet efter konverteringstidspunktet vil blive registreret i, 4. de i lovens § 37, stk. 4, angivne virkninger af  

 manglende registrering samt det tidspunkt, fra hvilket disse virkninger  

 indtræder, 5. hvor indlevering til registrering kan finde sted,  

 og 6. at depot- eller indskrivningskunder hos  

 indskrivningsstedet kan rekvirere en kontoudskrift, som viser, hvad der på  

 konverteringstidspunktet er deponeret eller indskrevet, jfr. § 4.
§ 3.  Indlevering til registrering i  

 Værdipapircentralen kan kun ske til et kontoførende institut, som har indgået  

 tilslutningsaftale med Værdipapircentralen vedrørende det pågældende  

 fondsaktiv.
Det kontoførende institut udsteder kvittering for modtagelsen af  

 aktier og investeringsforeningsandele.
Stk. 2.  Et kontoførende institut, som har indgået  

 tilslutningsaftale med Værdipapircentralen, skal forud for  

 konverteringstidspunktet meddele de kunder, der i instituttet har indlagt  

 aktier og investeringsforeningsandele, der administreres under dets  

 depoteller indskrivningssystem, at disse aktier og  

 investeringsforeningsandele ved dets foranstaltning vil blive registreret i  

 Værdipapircentralen.
Det samme gælder aktier og investeringsforeningsandele,  

 der efter konverteringstidspunktet indleveres til dets depot- eller  

 indskrivningssystem.
§ 4.  Depot- og indskrivningssteder skal opbevare kopi  

 af magnetbånd eller lignende, som anvendes ved konverteringen, i 2 år fra  

 indkaldelsestidspunktet.
Det samme gælder det materiale, der har været  

 anvendt ved forvaltningen af de deponerede eller indskrevne aktier og  

 investeringsforeningsandele.
Depot- eller indskrivningsstedet skal i dette  

 tidsrum på begæring fra kontohaveren udstede en kontoudskrift, som viser,  

 hvad der på konverteringstidspunktet var deponeret eller indskrevet.
 § 5.  Aktier og investeringsforeningsandele  

 konverteres til fondsaktiver i den andelsstørrelse, der er fastsat for den  

 pågældende aktividentifikation af udstederen i samråd med  

 Værdipapircentralen.
 Stk. 2.  Den enkelte aktie eller  

 investeringsforeningsandel skal fastsættes i andele med samme nominelle beløb  

 indenfor samme serie, aktieklasse eller lignende og på en sådan måde, at  

 enhver aktie- eller andelsbesiddelse kan registreres heri, eventuelt ved  

 opdeling i flere aktividentifikationer.
 Stk. 3.  Ved konvertering af en aktie og en  

 investeringsforeningsandel til et fondsaktiv bortfalder litra- og  

 løbenummerbetegnelse, gruppenummer eller lignende individualiserende  

 identifikation.
§ 6.  Senest 3 måneder efter konvertering af aktier og  

 investeringsforeningsandele, som beror i de kontoførende institutters depot-  

 og indskrivningssystemer, udsendes en udskrift af kontoen i  

 Værdipapircentralen til kontohaver og eventuelle andre rettighedshavere.  

 Udskriften skal være i overensstemmelse med § 44 i bekendtgørelse om  

 registrering m.v. af fondsaktiver i Værdipapircentralen.
Det fastsættes i  

 tilslutningsaftalen, om udsendelsen af konverteringsmeddelelsen foretages af  

 det kontoførende institut eller af Værdipapircentralen.
 Stk. 2.  Bestemmelsen i stk. 1 er ikke til hinder for,  

 at kontohaver eller en rettighedshaver efter begæring til det kontoførende  

 institut kan få en udskrift af kontoen.
 Stk. 3.  Ved registrering i Værdipapircentralen af  

 aktier og investeringsforeningsandele gennem et kontoførende institut gives  

 meddelelse om registreringen efter § 32, stk. 1, i bekendtgørelse om  

 registrering m.v. af fondsaktiver i Værdipapircentralen.
 § 7.  Bekendtgørelsen træder i kraft den 1. januar  

 1987.
