Vedtaget af Folketinget ved 3. behandling den 4. maj 2021 Forslag til Lov om ændring af lov om mark- og vejfred (Videreformidling af optagne katte) § 1 I lov om mark- og vejfred, jf. lovbekendtgørelse nr. 2154 af 16. december 2020, foretages følgende ændringer:
 1. I § 6, stk. 2, 1. pkt., ændres »jf. dog § 9, stk. 3« til: »jf. dog stk. 3 og § 9, stk. 3«.
 2. I § 6 indsættes efter stk. 2 som nyt stykke:
»Stk. 3. Stk. 2 gælder alene for ejermærkede katte.« Stk. 3 bliver herefter stk. 4.
 3. I § 7, stk. 1, 1. pkt., ændres »§ 6, stk. 3,« til: »§ 6, stk. 4,«.
 4. I § 9 indsættes som stk. 4:
»Stk. 4. Katte, som ikke er ejermærkede, eller som ikke afhentes inden fristen på 24 timer, bliver umiddelbart optagerens ejendom.« § 2 Loven træder i kraft den 1. juli 2021.
