 NY VIRKSOMHEDER.
 Nye engrosvirksomheder skal have indrettet velegnede opbevarings- og  

 salgslokaler enten i grundmuret hus eller i træhus på muret eller støbt  

 sokkel.
Lokalernes vægge skal i mindst 2 m's højde være glitpudset eller beklædt  

 med fliser, klinker eller andet af fiskeriministeriet godkendt materiale, der  

 er let at renholde.
Væggene skal over glitpudsningen eller flisebeklædningen  

 m.v. være pudsede eller kalkede.
 Gulvet skal være fast, slidstærk og for vand uigennemtrængelig belægning  

 med afløb forsynet med rist.
 Der skal i eller i nærheden af lokalerne være nem adgang til vand af god  

 beskaffenhed, ligesom der skal være indrettet håndvask eller anden passende  

 vaskeindretning.
 BESTÅENDE VIRKSOMHEDER.
 Bestående engrosvirksomheder skal råde over de under hensyn til  

 virksomhedens omfang fornødne opbevarings- og salgslokaler, egnede til det  

 pågældende formål.
Tag og vægge skal være tætte og sikrede mod rotter og mus.
Væggene skal  

 være kalkede, medmindre de er glitpudsede eller beklædte med fliser, klinker  

 eller andet af fiskeriministeriet godkendt materiale, der er let at renholde.
 Gulvet skal være af fast, slidstærk og for vand uigennemtrængelig  

 belægning med afløb forsynet med rist.
 Der skal i nærheden af lokalet være nem adgang til vand af god  

 beskaffenhed, ligesom der skal være indrettet passende vaskeindretning.
 Bestående engrosvirksomheder, der ikke opfylder de her fastsatte  

 forskrifter, skal senest 1. juli 1952 være bragt i forskriftsmæssig stand.
 FÆLLES REGLER.
 Engrosvirksomhedernes lokaler må ikke være indrettet således i forhold til  

 latrin, pissoir, stald, svinesti, mødding, ildelugtende oplag el.lign., at  

 der kan opstå ulemper i sundhedsmæssig henseende.
 Affald skal fjernes så hurtigt som muligt og må aldrig give anledning til  

 dårlig luft eller flueplage i eller ved virksomheden.
 FISKERMINISTERIET, DEN 15. MAJ 1951.
 Knud Ree.
/P.F.
Erichsen.
