(Ferieforlængelse) Til rektorerne for husholdningsseminarierne Ifølge § 7 i lov af 29. marts 1979 om forlængelse af kollektive  

 overenskomster og aftaler m.v. skulle der for tjenestemænd og andre grupper  

 af lønmodtagere, der i henhold til lov om ferie, § 2, stk. 1, nr. 1 og 2,  

 ikke er omfattet af ferieloven, foretages ændringer af de gældende regler og  

 aftaler svarende til de pr. 1. september 1979 gennemførte ændringer  

 vedrørende ferieforlængelse i lov om ferie.
I henhold hertil er der mellem finansministeriet og Akademikernes  

 Centralorganisation den 5. maj 1981 indgået aftale om ændring af aftale om  

 tjenestetiden for fast ansatte (tjenestemandslønnede) lærere og rektorer ved  

 husholdningsseminarierne.
Et eksemplar af aftalen af 5. maj 1981 vedlægges.
Som det fremgår af denne aftale, ydes der med virkning fra 1. august 1981  

 i det pligtige årlige undervisningstimetal en reduktion på 0,022 time pr.  

 løntime.
Reduktionen ydes højst på grundlag af et antal løntimer svarende til  

 det normale pligtige årlige undervisningstimetal.
Overtimer giver således  

 ikke grundlag for reduktion.
 Det følger af § 1, stk. 1 i aftale af 29. maj 1979 mellem  

 undervisningsministeriet og Akademikernes Centralorganisation og Lærernes  

 Centralorganisation om tjenestetiden for fast ansatte (tjenestemandslønnede)  

 lærere og rektorer ved husholdningsseminarerne, at der højst kan indgå 760  

 løntimer i grundlaget for reduktionsberegning, og at reduktionen herefter  

 højst kan udgøre (760 x 0,022 =) 16,72 timer årligt.
 Reduktion på grund af ferieforlængelsen beregnes på grundlag af det  

 opgjorte løntimetal ved undervisningsårets udløb.
 Det bør ved skemalægningen tilstræbes, at antallet af skematimer omregnet  

 til årsløntimer med tillæg af 1) eventuelle timeomregninger og  

 timereduktioner og 2) timereduktion som følge af ferieforlængelsen for den  

 enkelte lærer ikke kommer til at overstige den pligtige timetal på 760 timer.
 Følgende oversigt viser sammenhængen mellem skematimer med tillæg af  

 øvrige hidtil gældende omregningstimer m.v., reduktion på grund af  

 ferieforlængelsen og årsløntimetallet.
For så vidt angår rektorer m.fl. med såvel undervisningstimer som  

 administrative timer bemærkes, at reduktionen beregnes på grundlag af det  

 samlede løntimetal, men at den udelukkende kan foretages i  

 undervisningstimerne.
Dette indebærer f.eks., at der for rektorer med et  

 pligtigt undervisningstimetal på 200 timer årligt foretages en reduktion i  

 undervisningstimetallet med 16,72 timer årligt til 183,28 timer.
 Endvidere bemærkes, at der ikke med fastsættelsen af reduktionen på grund  

 af ferieforlængelsen er tilsigtet nogen ændring af grundlaget for beregningen  

 af aldersreduktion i henhold til § 7 i tjenestetidsaftalen af 29. maj 1979.
 Aftalen finder tilsvarende anvendelse for overenskomstlønnede  

 seminarieadjunkter/lektorer.
 Merudgifterne ved den nu aftalte timereduktion er ikke indregnet i de  

 bevillinger, som er stillet til rådighed på grundlag af finansloven for  

 finansåret 1981, men vil blive søgt efterbevilget på forslag til lov om  

 tillægsbevilling.
E.
Paludan-M ller Bilag.
