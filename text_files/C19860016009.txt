(Kommunalt institutionscirkulære) I lov om social bistand, jfr. lovbekendtgørelse nr. 413 af 5. juli 1984,  

 som senest ændret ved lov nr. 250 af 22. maj 1986, indeholder afsnit VII,  

 kap. 16, regler om institutioner under kommunerne.
Det drejer sig om:
daginstitutioner for børn daghjem og dagcentre samt plejehjem og beskyttede boliger.
 Dette cirkulære omhandler disse institutioner, således at cirkulærets  

 første hovedafsnit (I) indeholder de regler, der er fælles for samtlige  

 institutioner, og de følgende hovedafsnit (II-VI) indeholder de regler, der  

 herudover gælder for de enkelte institutionstyper.
I Fælles bestemmelser for institutioner under kommunerne A.
KOMMUNALBESTYRELSENS FORPLIGTELSE 1. Kommunalbestyrelsen skal efter bistandsloven sørge  

 for, at der er det nødvendige antal pladser for kommunens beboere i følgende  

 typer af institutioner:
 DAGINSTITUTIONER FOR BØRN OG UNGE, herunder socialpædagogiske  

 fritidsforanstaltninger (§ 69, stk. 1).
 DAGHJEM for personer, hvis tilstand kræver vedvarende tilsyn og pleje, som  

 ikke kan ydes i deres hjem i dagtimerne (§ 74, stk. 1, 1. pkt.).
 DAGCENTRE til det omsorgsarbejde, der bedst kan foregå på en institution  

 (§ 74, stk. 1, 2. pkt.).
 PLEJEHJEM for personer, der ikke kan klare sig i en almindelig bolig, men  

 hvis tilstand dog ikke nødvendiggør optagelse i plejehjem eller daghjem (§  

 79, stk. 2) (* 4).
 BESKYTTEDE BOLIGER for personer, der ikke kan klare sig i en almindelig  

 bolig, men hvis tilstand dog ikke nødvendiggør optagelse i plejehjem eller  

 daghjem (§ 79, stk. 2).
 2. Omfanget af kommunalbestyrelsens forpligtelse til  

 at sørge for, at der er det nødvendige antal pladser, må bestemmes ved en  

 løbende vurdering af egnetheden af de eksisterende muligheder for pasning og  

 pleje i private hjem eller i institutioner over for det aktuelle og  

 forventede fremtidige behov.
En kommunalbestyrelse må på et tidligt tidspunkt inddrage overvejelserne  

 om etablering af de nævnte institutioner i den samlede planlægning.
I  

 overvejelserne bør indgå, om en institution skal etableres som kommunal eller  

 selvejende institution, jfr.
 nærmere pkt. 3.
I forbindelse med den årlige revision af de sociale planer i henhold til  

 den sociale styrelseslovs § 26 er der mulighed for at foretage denne  

 vurdering.
Under planlægningen er der som led i kommunens løbende  

 planlægnings- og budgetprocedure endvidere mulighed for en gensidig  

 tilpasning mellem på den ene side den sociale planlægning og på den anden  

 side kommunens fysiske, økonomiske og øvrige planlægning.
 Normalt vil kommunalbestyrelsen have opfyldt sin forpligtelse, når  

 institutionerne under kommunen videreføres og udbygges i overensstemmelse med  

 den senest fastlagte sociale planlægning.
 3. Kommunalbestyrelsen kan opfylde sin forpligtelse på  

 følgende måder:
 B.
INSTITUTIONERNES TILHØRSFORHOLD a.
DE KOMMUNALE INSTITUTIONER 4. De institutioner, som kommunen selv opretter og  

 driver, indgår som integreret led i den kommunale forvaltning.
Reglerne om  

 budgetlægning, regnskabsførelse m.v. samt revision fremgår derfor af loven om  

 kommunernes styrelse og af den styrelsesvedtægt, der er oprettet i henhold  

 hertil, og af de kasse-, regnskabs- og revisionsregulativer m.v., der er  

 vedtaget af kommunalbestyrelsen.
b.
DE SELVEJENDE INSTITUTIONERS LEDELSE OG DRIFT 5. En selvejende institution oprettes ved en særlig  

 beslutning herom.
Institutionens formål skal fremgå af oprettelsesdokumentet, vedtægten.
Det  

 karakteristiske ved en selvejende institution er, at dens kapital er henlagt  

 til fremme af det angivne formål, og derved, at ingen personkreds eller  

 forening i forholdet til kapitalen har en retsstilling, der svarer til en  

 ejers eller en medejers stilling.
 Det er den enkelte institution, der skal være selvejende, selv om  

 institutionen muligvis i fællesskab med andre institutioner administreres  

 gennnem en organisation, der også er en selvejende institution.
 En selvejende institution skal have en VEDTÆGT, der - ud over  

 institutionens navn og hjemsted samt formål - indeholder regler om  

 institutionens ledelse, om ledelsens dispositionsret over for tredjemand, om  

 institutionens hæftelse for gældsforpligtelser, om budgetlægning og  

 regnskabsførelse m.v. og revision samt om anvendelse af kapitalen i tilfælde  

 af institutionens nedlæggelse.
 Som bilag 1 er optrykt en standardvedtægt for børn og unge, der tillige  

 vil kunne benyttes som vejledende for de øvrige institutioner under  

 kommunerne.
 Hovedpunkterne i en sådan vedtægt omtales i det følgende (pkt. 6-18).
 6.Den overordnede ledelse af institutionen varetages af en bestyrelse, der  

 ansætter en leder til at varetage den daglige ledelse og drift.
 De funktioner, der påhviler lederen, kan udøves af flere personer i  

 forening eller opdeles mellem flere personer.
 7. Regler for bestyrelsens sammensætning fremgår af  

 vedtægten.
 Det vil være naturligt, at bestyrelsen ud over repræsentanter for  

 stifterne af den selvejende institution har medlemmer, der er udpeget af  

 kommunalbestyrelsen i institutionens hjemstedskommune og/ eller en anden  

 kommunalbestyrelse, som har indgået overenskomst med institutionen.
 Kommunalbestyrelsen underrettes om, hvem der er medlemmer af bestyrelsen,  

 herunder oplyses navn, stilling og adresse.
 8. Bestyrelsen vælger selv sin formand.
 Bestyrelsen er beslutningsdygtig, når mindst halvdelen af medlemmerne er  

 til stede.
Bestyrelsen fastsætter selv sin FORRETNINGSORDEN.
Det vil bl.a.
fremgå af denne, hvornår der skal afholdes møde.
Der bør sædvanligvis  

 afholdes møde mindst 4 gange årligt, heraf 2 møder på institutionen.
 I øvrigt vil følgende bestemmelser være almindelige i forretningsordenen:
 Indkaldelse til møderne foretages af formanden, men 2 andre medlemmer har  

 ret til at kræve afholdt møde ved henvendelse til formanden.
 Institutionens leder og en repræsentant for personalet i øvrigt deltager i  

 bestyrelsens møder, dog uden at have stemmeret.
 Bestyrelsen kan tilkalde andre personer til at overvære en sags  

 behandling, når bestyrelsen finder det ønskeligt.
Over bestyrelsens forhandlinger føres referat.
Formanden leder  

 forhandlingerne og drager omsorg for, at bestyrelsens beslutninger  

 gennemføres.
 9. I sager, hvis afgørelse ikke tåler opsættelse til  

 et bestyrelsesmøde, vil beslutning kunne tages af formanden på bestyrelsens  

 vegne, men således at beslutningen forelægges bestyrelsen til godkendelse i  

 førstkommende møde.
 10. Bestyrelsen påser, at institutionens  

 administrative og økonomiske anliggender varetages under hensyntagen til  

 institutionens formål og de regler, der til enhver tid gælder for  

 institutionens ledelse og drift.
 Bestyrelsen har ret til at undersøge alle forhold, der vedrører  

 institutionen, og til at forlange oplysninger af lederen.
 Bestyrelsen og dens enkelte medlemmer kan når som helst aflægge besøg på  

 institutionen.
 Klager over institutionens forhold, skal forelægges bestyrelsen.
 11. Det skal fremgå af vedtægten, hvem der er  

 berettiget til at disponere på institutionens vegne over for trediemand.
Sædvanligvis vil indgåelse og ophævelse af aftaler, der rækker ud over  

 institutionens daglige ledelse og drift, høre under bestyrelsen.
Som  

 eksempler kan nævnes ansættelse og afskedigelse af personale, indgåelse af  

 aftaler om ekstraordinær vedligeholdelse, om ekstraordinært indkøb af  

 inventar og om andre ikke sædvanlige udgifter.
 Spørgsmål om indgåelse og ophævelse af overenskomster hører altid under  

 bestyrelsen.
Endvidere vil indgåelse og ophævelse af aftaler, som berører  

 institutionens kapital, altid høre under bestyrelsen og kræve tilslutning fra  

 samtlige bestyrelsesmedlemmer.
Som eksempel kan nævnes dispositioner  

 vedrørende institutionens faste ejendom som afhændelse, pantsætning eller  

 udlejning og brug af ejendommen til et andet formål end det, der er angivet i  

 vedtægten.
Som et andet eksempel kan nævnes dispositioner vedrørende  

 institutionens kapital som optagelse eller overtagelse af lån, ændring i  

 lånevilkår, påtagelse af kaution eller anden økonomisk garanti eller ændring  

 af vilkår for sådanne gældsforpligtelser.
I overenskomsten bør det være aftalt, at kommunalbestyrelsens samtykke  

 kræves til indgåelse og ophævelse af aftaler, som berører institutionens  

 kapital.
I så fald må vedtægten indeholde en bestemmelse eller en påtegning,  

 der henviser til overenskomsten.
 12. Den selvejende institution må - da institutionens  

 drift efter bistandsloven kræver en overenskomst med en kommunalbestyrelse -  

 i princippet følge reglerne i loven om kommunens styrelse, om budgetlægning  

 og regnskabsførelse m.v .samt revision.
 13. Institutionens regnskab revideres af en revisor,  

 der er antaget af bestyrelsen.
 I OVERENSKOMSTEN bør det være aftalt, at bestyrelsens antagelse af revisor  

 sker under forbehold af kommunalbestyrelsens godkendelse.
 14. Institutionens leder ansættes og afskediges af  

 bestyrelsen.
 Lederen har ansvar for den forsorgsmæssige ledelse og den daglige drift af  

 institutionen.
 Ved overenskomst bør det være aftalt, at bestyrelsens ansættelse og  

 afskedigelse af leder sker under forbehold af kommunalbestyrelsens  

 godkendelse.
 15. Ændringer i institutionens vedtægt vil efter  

 bestemmelser herom i vedtægten normalt kræve tilslutning fra samtlige  

 bestyrelsesmedlemmer. Ændringer kræver herudover godkendelse fra den  

 kommunalbestyrelse, som har indgået overenskomst med institutionen.
16. Vedtægten skal indeholde bestemmelse om, hvorledes  

 der skal forholdes med institutionens kapital i tilfælde af institutionens  

 nedlæggelse.
For selvejende institutioner, der er oprettet efter 31. marts  

 1976, vil kapitalen i almindelighed med tilslutning fra samtlige  

 bestyrelsesmedlemmer og med godkendelse fra den kommunalbestyrelse, der har  

 indgået overenskomst med institutionen, være at anvende til et tilsvarende  

 socialt eller sundhedsmæssigt formål.
 17. Vedtægter for selvejende institutioner, der er  

 oprettet og anerkendt eller drevet i henhold til tidligere lovgivning før 1.
 april 1976, forbliver gældende efter deres indhold, medmindre bestyrelsen  

 rejser spørgsmål om en ændring.
 Når en selvejende institution, der ikke hidtil har været omfattet af  

 overenskomst, fra 1. april 1976 videreføres på overenskomstmæssige vilkår, må  

 vedtægten forsynes med en påtegning, der henviser til overenskomsten, idet  

 denne sædvanligvis vil begrænse den dispositionsret, der efter vedtægten  

 tilkommer institutionens leder.
c.
ANDRE INSTITUTIONER 18. Andre private institutioner, der er oprettet og  

 anerkendt eller drevet i henhold til tidligere lovgivning før 1. april 1976,  

 skal ikke ved bistandslovens ikrafttræden overgå til at være selvejende  

 institutioner, jfr. lovens § 142.
 For institutioner, der er foreningsejede, må den enkelte institutions  

 kapital og driftsmidler føres på et særskilt budget og regnskab, således at  

 institutionens midler altid kan holdes adskilt fra foreningens midler.
 C.
OVERENSKOMST MELLEM KOMMUNALBESTYRELSER OG PRIVATE INSTITUTIONER 19. Ved overenskomst sikrer kommunalbestyrelsen sig,  

 at institutionen er til rådighed for det offentlige, mod at kommunen betaler  

 institutionen de hermed forbundne udgifter til institutionens drift.
At der foreligger en overenskomst, er ikke alene afgørende for  

 retsforholdet mellem institutionen og kommunalbestyrelsen.
Det er tillige en  

 betingelse for, at det sociale udvalg efter udløbet af den frist, der er  

 angivet i bistandslovens § 141, dvs. efter 31.
 marts 1978, kan formidle optagelse af personer i institutionen.
20. Kravet om overenskomst gælder såvel for selvejende  

 institutioner som for andre private institutioner.
For selvejende  

 institutioner, der oprettes efter 31. marts 1976, skal overenskomst indgås,  

 inden institutionen begynder sin drift.
Det vil dog ofte være  

 hensigtsmæssigt, at der indgås overenskomst, inden der træffes afgørende  

 dispositioner med hensyn til opførelse af institution.
 For private institutioner, der er oprettet og anerkendt eller drevet i  

 henhold til tidligere lovgivning før 1. april 1976, og som ikke hidtil har  

 været omfattet af et krav om overenskomst, skal overenskomst ifølge  

 bistandslovens § 141 indgås inden 1. april 1978. Med henblik på at sikre en  

 kontinuerlig overførelse af daginstitutioner for børn og unge til  

 bistandslovens driftsform bør de fornødne overenskomster indgås med virkning  

 fra 1. april 1976.
21. Ved indgåelse af overenskomst må  

 kommunalbestyrelsen påse, at de almindelige regler om de private  

 institutioners ledelse og drift, jfr. pkt. 5-18, er iagttaget.
Endvidere må  

 det påses, at særlige regler for de enkelte institutionstyper om indretning,  

 personalets sammensætning og uddannelse, antal af klienter m.v., er fulgt i  

 tilstrækkeligt omfang.
22. Ved overenskomsten kan - og bør - det aftales, at  

 den private institution følger de regler for kasse-, regnskabs- og  

 revisionsspørgsmål, der gælder for tilsvarende kommunale institutioner.
I det  

 omfang der herved f.eks. tillægges kommunalbestyrelsen beføjelse til at føre  

 en løbende bevillingskontrol, begrænses den beføjelse, der ellers ville  

 tilkomme bestyrelsen for en selvejende, således at bestyrelsens godkendelse  

 af ikke-budgetterede udgifter kun kan foretages med forbehold af  

 kommunalbestyrelsens endelige godkendelse af den fornødne tillægsbevilling.
23. Institutionens ledelse må i overenskomstperioden  

 disponere i overensstemmelse med vilkårene i overenskomsten og kan således  

 ikke over for trediemand foretage dispositioner, der tilsidesætter  

 kommunalbestyrelsens krav på, at institutionen i samme omfang som hidtil er  

 til rådighed for det offentlige.
For at man kan undgå tvivl om, i hvilket  

 omfang ledelsen har dispositionsret med hensyn til f.eks. afhændelse og  

 pantsætning af institutionens faste ejendom eller ansættelse og afskedigelse  

 af institutionens personale, bør overenskomsten indeholde bestemmelser herom.
 24. I tilslutning til overenskomst kan det aftales, at  

 der i forbindelse med den daglige drift af institutionen skal udarbejdes  

 arbejdsplaner, ferieplaner m.v., føres tjenestelister og føres oplysning om  

 institutionens benyttelse efter de samme retningslinier, som gælder for  

 tilsvarende kommunale institutioner.
25. Som bilag 2 og 3 er optrykt standardoverenskomster  

 for henholdsvis daginstitutioner for børn og unge og plejehjem.
For de øvrige  

 institutionstypers vedkommende kan disse overenskomster være vejledende.  

 Standardoverenskomstens bestemmelser kan sammen med institutionens vedtægter  

 tjene som retningslinier for institutionen.
26. Overenskomsten kan af hver af parterne opsiges med  

 rimelig frist - for daginstitutioner for børn og unge dog med mindst 9  

 måneders varsel til den 1. i en måned.
Er der tale om en institution, der er  

 opført til et særligt formål, og som ikke - eller dog kun meget vanskeligt  

 kan anvendes til et andet formål, bør der i overenskomsten være regler for,  

 under hvilke betingelser der uden opsigelse af overenskomsten kan kræves  

 forhandling om ændringer af denne.
Der henvises til pkt. 12 i  

 standardoverenskomsten for plejehjem.
 27. En kommunalbestyrelses nægtelse af at indgå  

 overenskomst med private institutioner, der er oprettet og anerkendt eller  

 drevet i henhold til tidligere lovgivninger før 1. april 1976, samt  

 tvivlsspørgsmål vedrørende overenskomstens fortolkning og opsigelse kan af  

 hver af parterne indbringes for socialministeriet, jfr. bistandslovens § 141  

 sammenholdt med § 14.
OPRETTELSE OG ÆNDRINGER AF DAGINSTITUTIONER FOR BØRN OG UNGE 28. I planlægningen af den sociale og sundhedsmæssige  

 virksomhed, jfr. § 26 i lov om styrelse af sociale og visse sundhedsmæssige  

 anliggender, har kommunalbestyrelsen det fornødne grundlag for at kunne  

 bedømme det fremtidige behov for pladser på daginstitutioner for børn og i  

 formidlet dagpleje.
Planlægningen omfatter hele den sociale og sundhedsmæssige virksomhed i  

 kommunen og i amtskommunen i øvrigt.
I arbejdet med planlægningen må  

 kommunalbestyrelsen vurdere, om det forventede fremtidige behov vil kunne  

 tilgodeses inden for rammerne af de eksisterende institutioner m.v., og  

 kommunalbestyrelsen må herved tage i betragtning, i hvilket omfang der i  

 øvrigt ved kommunens virksomhed på det sociale område eller f.eks. på  

 fritidsområdet kan tilvejebringes foranstaltninger, der kan træde i stedet  

 for eller supplere daginstitutionerne.
I planlægningen må kommunalbestyrelsen være opmærksom på specielle  

 geografiske og befolkningsmæssige hensyn.
Som et eksempel skal nævnes det  

 tyske mindretal i Sønderjylland.
 29. Kommunalbestyrelsen må påse, at planer for  

 oprettelse eller ændring af daginstitutioner er i overensstemmelse med den  

 fastlagte planlægning.
 30. Byggeri til oprettelse eller ændring af kommunale  

 daginstitutioner finansieres af kommunalbestyrelsen, og der ydes ikke  

 økonomisk støtte fra staten direkte til det enkelte byggeri.
I det omfang byggeri til oprettelse eller ændring af private institutioner  

 finansieres ved lån, må institutionens ledelse forud indhente godkendelse fra  

 kommunalbestyrelsen.
I denne forbindelse henvises til standarsoverenskomsten  

 for daginstitutionerne for børn.
OPRETTELSE AF DAGHJEM, DAGCENTRE, BESKYTTEDE BOLIGER OG PLEJEHJEM 31. En kommunalbestyrelse skal påse, at planer for  

 oprettelse og ændring af dagcentre, daghjem, beskyttede boliger og plejehjem  

 er i overensstemmelse med retningslinier udarbejdet af socialministeren.
Der  

 henvises til tidligere gennem boligministeriet udsendte retningslinier.
 Under pkt. 3 er angivet, på hvilken måde en kommunalbestyrelse kan opfylde  

 sin forpligtelse til at oprette de nævnte institutioner.
Såfremt kommunalbestyrelsen opfylder forpligtelsen ved at indgå  

 overenskomst med private institutioner, jfr. pkt. 3 b), herunder en  

 selvejende institution, sker dette således som følge af ansvaret for en  

 persons optagelse på det pågældende hjem.
Modtager en institution personer  

 fra flere kommuner, bør kommunalbestyrelsen i den kommune, hvor en  

 institution ligger, eller i den kommune, som ønsker at råde over de fleste  

 pladser på institutionen, indgå overenskomst.
Denne kommune påtager sig da de  

 forpligtelser, som en overenskomst fastsætter med hensyn til godkendelse af  

 leder og andet personale og af ansættelses- og lønvilkår for personalet,  

 godkendelse af budget og regnskab og kontrol med institutionens økonomiske  

 dispositioner samt med hensyn til udøvelse af tilsyn.
32. Kommunalbestyrelsen i ANDRE KOMMUNER, DER BENYTTER  

 HJEMMET, bør da I STEDET for at indgå selvstændig overenskomst tilslutte sig  

 den allerede indgåede overenskomst.
Dette bør ske over for  

 kommunalbestyrelsen i den kommune, der har indgået den egentlige  

 overenskomst, idet det da samtidig må tilkendegives, om det skal påhvile den  

 kommunalbestyrelse, der har indgået hovedoverenskomsten, at varetage de foran  

 nævnte forpligtelser i samarbejdet med institutionen.
 Overenskomster indgået efter reglerne i loven om omsorg for  

 invalidepensionister og folkepensionister bevarer deres gyldighed, medmindre  

 de opsiges.
 II.
Daginstitutioner for børn INDLEDNING 33. I bistandslovens §§ 69-73, sammenholdt med § 14 og  

 § 136, jfr. § 133, er fastsat regler om daginstitutioner for børn.
 I cirkulærets AFSNIT 1 omtales reglerne om kommunalbestyrelsens  

 forpligtelse til at sørge for, at der er det nødvendige antal pladser på  

 daginstitutioner for børn og de nødvendige socialpædagogiske  

 fritidsforanstaltninger, om institutionernes tilhørsforhold, om  

 overenskomsten mellem kommunalbestyrelsen og den private institution og om  

 oprettelse og ændring af institutioner.
 I tilslutning hertil indeholder DETTE AFSNIT en beskrivelse af  

 daginstitutionerns formål og af de enkelte institutionstyper m.v.
Vejledning om optagelse i institution, om det pædagogiske arbejde m.v. og  

 om personalets sammensætning og uddannelse.
Endvidere indeholder afsnittet  

 supplerende vejledning om institutionernes ledelse, herunder om  

 medarbejderråd og forældreindflydelse, og supplerende vejledning om  

 institutionernes drift.
Endelig indeholder afsnittet reglerne om tilsyn med  

 institutionerne og om forældrenes adgang til klage.
 Reglerne om forældrenes betaling fremgår af socialministeriets  

 bekendtgørelse om betaling for benyttelse af bistandslovens daginstitutioner  

 m.v. for børn.
 Der henvises i øvrigt til socialministeriets cirkulære af 24.
 november 1982 om kommunalbestyrelsernes beslutningsgrundlag inden for  

 dagforanstaltningsområdet.
 34. De vejledende regler om daginstitutionernes  

 ledelse og drift har det formål at sikre, at institutionerne i de forskellige  

 kommuner drives efter samme principper.
DAGINSTITUTIONERNES FORMÅL 35. Institutionerne er beregnet til længere eller  

 kortere dagophold for børn og unge og tjener et socialpædagogisk hovedformål  

 ved at være et supplement til hjemmet under børnenes eller de unges opvækst  

 og udvikling.
 DE ENKELTE INSTITUTIONSTYPER M.V.
 36. De tidligere gældende regler i LOVEN OM BØRNE- OG  

 UNGDOMSFORSORG skelner mellem følgende daginstitutioner m.v.:
 Endvidere kunne formidling af privat dagpleje anerkendes som led i en  

 vuggestues, en børnehaves eller et fritidshjems virksomhed eller som en  

 selvstændig institution.
BISTANDSLOVEN gentager ikke børneforsorgslovens opdeling af  

 institutionerne.
Bistandsloven skaber således grundlag for, at  

 kommunalbestyrelserne på en langt smidigere måde end hidtil kan kombinere og  

 udnytte institutionerne, f.eks. ved placeringen af børn i de forskellige  

 aldersgrupper på institutionerne.
 37. Efter børneforsorgsloven har daginstitutionerne  

 virket således:
VUGGESTUER er beregnet for børn i alderen 0-3 år.
Vuggestuerne har til  

 opgave at yde omsorg og pleje for børn, der ikke i dagtimerne har mulighed  

 for at være i eget hjem på grund af forældrenes eller den enlige forsørgers  

 erhvervsarbejde eller lignende.
Herudover har vuggestuerne til opgave at  

 medvirke til børnenes personlige udvikling i de første leveår.
BØRNEHAVER er beregnet for børn i alderen fra 2-3 år op til skolealderen.  

 Børnehaverne har ligesom vuggestuerne til opgave at passe børnene i  

 dagtimerne, når de ikke har mulighed for at være i hjemmet.
Herudover har  

 børnehaverne væsentlige pædagogiske opgaver, som også er af stor betydning  

 for børn, der ikke af sociale grunde har behov for børnehaveophold.
FRITIDSHJEM er beregnet for børn i skolealderen.
Normalt søges  

 fritidshjemmene af børn i alderen 7-14 år.
Fritidshjemmenes opgave er at tage  

 sig af børnene og de unge i den tid uden for den egentlige skoletid, i  

 hvilken forældrene ikke kan tage sig af dem.
 Fritidshjemmene giver mulighed for leg og beskæftigelse.
 Fritidshjemmene virker derigennem befordrende for børnenes og de unges  

 personlige og sociale udvikling, ligesom institutionerne tjener som  

 supplement til skolens virksomhed.
 For en speciel gruppe vanskelige børn, hvis vanskeligheder dog ikke  

 skønnes at være af en sådan art, at anbringelse uden for hjemmet er  

 nødvendig, er der bl.a. i København oprettet en HELDAGSSKOLE.
Formålet med heldagsskoler er gennem passende foranstaltninger og i  

 samarbejde med hjemmet at bibringe børnene en sådan udvikling, at anbringelse  

 uden for hjemmet fortsat kan undgås.
Børnene tilbringer hele dagen på skolen,  

 hvor de i formiddagstimerne modtager almindelig undervisning, medens resten  

 af dagen udnyttes til beskæftigelse af fritidspræget karakter.
FRITIDSKLUBBER er beregnet for børn i alderen 7-14 år.
I praksis modtages  

 navnlig børn i alderen 10-14 år.
Fritidsklubberne udgør i en vis udstrækning  

 et alternativ til fritidshjemmene, men i fritidsklubberne skal de tilmeldte  

 børn kunne komme og gå, som de selv og deres forældre måtte ønske det.  

 Fritidsklubberne er i de fleste tilfælde kun åbne i eftermiddagstimerne og i  

 almindelighed kun i vintermånederne.
 UNGDOMSKLUBBER er beregnet for børn og unge i alderen 14-18 år.
 Ungdomsklubber er kun anerkendt i medfør af børneforsorgsloven, når der er  

 tale om klubber, der drives kombineret med andre daginstitutioner, eller  

 klubber, der har et socialpædagogisk hovedformål, hvorved et samarbejde med  

 børne- og ungdomsforsorgens institutioner m.v. forudsættes.
 I ungdomsklubberne skal de unge på samme måde som i fritidsklubberne kunne  

 komme og gå, som de selv måtte ønske det.
 Ungdomsklubber i øvrigt godkendes efter fritidslovgivningen.
 LEGESTEDER omfatter legesteder for børn i alderen 3-6 år og  

 skrammellegepladser, byggelegepladser og lignende for børn i alderen 7-14 år.  

 Legestederne har til opgave på en pædagogisk hensigtsmæssig og forsvarlig  

 måde at beskæftige børnene og samtidig give dem mulighed for at udfolde sig i  

 skabende leg.
ANDRE FRITIDSFORANSTALTNINGER MED ET SOCIALPÆDAGOGISK FORMÅL Der er her tale om institutioner af mere FORSØGSMÆSSIG art.
ALDERSINTEGREREDE INSTITUTIONER Som det fremgår af ovenstående beskrivelse er vuggestuer, børnehaver og  

 fritidshjem beregnet for børn i hver sin aldersgruppe.
En opdeling i adskilte  

 aldersgrupper vil imidlertid ikke altid være pædagogisk hensigtsmæssig, og  

 der er da også i de senere år godkendt en række daginstitutioner, som  

 modtager børn i alderen 0-14 år inden for samme institution.
I disse  

 institutioner forsøges en åben forbindelse i leg og beskæftigelse imellem  

 børnene i forskellige aldre.
Som et andet eksempel på en mere utraditionel institutionstype, der synes  

 at være under udvikling, kan nævnes SOCIALPÆDAGOGISK PASNINGSORDNING På  

 SKOLER.
Disse skal, for at kunne videreføres under bistandsloven, give samme  

 kontrollerede beskæftigelse i socialpædagogisk øjemed af børnene uden for  

 deres skoletid som fritidshjemmene.
 OPTAGELSE I INSTITUTION M.V.
 38. BESTEMMELSE OM OPTAGELSE i en daginstitution  

 træffes af det sociale udvalg i forældrenes (barnets) opholdskommune, jfr.
 bistandslovens § 72.
 Det sociale udvalg bør særligt tage hensyn til følgende børn:
 39. Bestemmelsen i bistandslovens § 72 betyder, at der  

 inden for social- og sundhedsforvaltningen må tilrettelægges EN CENTRAL  

 PLADSANVISNING, der omfatter alle daginstitutioner i kommunen - bortset fra  

 klubber og det tyske mindretals institutioner, jfr.
pkt. 41 og 42 - samt de formidlede dagplejer.
I tilfælde, hvor  

 dagplejeformidlingen administreres særskilt, bør det sikres, at også disse  

 pladser indgår i vurderingen af, hvor barnet bedst vil kunne trives.
For så  

 vidt angår de private institutioner må der ved pladsanvisningen tages hensyn  

 til eventuelle særregler, der gælder for den enkelte institution ifølge dens  

 vedtægt.
 Den daglige administration bør forestås af en person med pædagogisk  

 indsigt og helst tillige med pædagogisk uddannelse.
Pladsanvisningen bør ske i samarbejde mellem lederen af daginstitutionen/  

 dagplejemoderen og den person, som forestår den centrale pladsanvisning.
Et  

 visitationsudvalg kan være hensigtsmæssigt som kontrolorgan, men i den  

 daglige administration er det tilstrækkeligt, at social- og  

 sundhedsforvaltningen forestår anvisningen.
Et visitationsudvalg bør bestå af  

 pædagoger fra institutionerne, repræsentanter for de private institutioners  

 bestyrelser og repræsentanter for kommunen.
Af hensyn til ordningens  

 smidighed bør udvalget ikke have for mange medlemmer.
40. Pladsen til det enkelte barn må anvises med  

 rimelig hensyntagen til forældrenes ønsker.
Samtidig må de forskellige  

 institutionspladser søges udnyttet på den måde, der bedst kan tilgodese  

 barnets - og de allerede optagne børns - behov for pasning, beskæftigelse og  

 udvikling.
Herunder må der f.eks. tages hensyn til aldersfordelingen m.v. i  

 institutionerne og til, at barnet ikke bør anvises plads i en institution,  

 der ligger langt fra bopælen.
 Med henblik på at søge handicappede børn og specielt adfærdsvanskelige  

 børn integreret i et dagligt miljø, bør disse børn kunne anvises plads i  

 almindelige daginstitutioner, i det omfang den almindelige daginstitution  

 uden at ændre karakter kan indpasse disse børn i det daglige arbejde.
41. Børn af forældre, der tilhører det tyske  

 mindretal, bør anvises plads i mindretallets daginstitutioner, såfremt  

 forældrene udtrykker ønsker herom.
Pladsanvisningen bør i disse tilfælde  

 overlade fordelingen af børnene til de pågældende institutioners ledelser.  

 Det forudsættes, at der også i disse tilfælde optages børn efter samme  

 principper som nævnt under pkt. 38 og 40.
42. Børns og unges tilknytning til fritids- og  

 ungdomsklubberne kan ikke helt sammenlignes med børns optagelse i f.eks. en  

 børnehave eller et fritidshjem.
Institutionskapaciteten i klubberne udnyttes  

 i højere grad ved besøg af skiftende børn og unge, og der er ikke faste  

 regler for fremmøde m.v.
Det er derfor ikke hensigtsmæssigt at inddrage  

 klubberne fuldt ud i den centrale pladsanvisning.
43. Børn, der er optaget i daginstitution, bør ikke  

 OPSIGES fra deres plads uden tvingende grunde.
Opsigelse bør normalt ske med  

 6 måneders varsel.
FLYGTNING (* 5) AF BØRN fra en daginstitution til en anden  

 daginstitutionaf samme art bør ligeledes kun ske med 6 måneders varsel.
Har  

 forældrene anmodet om at får barnet flyttet eller erklæret sig enig i en  

 flytning, kan et kortere varsel aftales.
 44. UDMELDELSE AF BØRN, der er optaget i  

 daginstitution, bør kunne ske med een måneds varsel til den første i en  

 måned.
 DET PÆDAGOGISKE ARBEJDE M.V.
 45. I henhold til bistandslovens § 14 fastsættes i  

 pkt. 46-54 de grundprincipper for det pædagogiske arbejde m.v., der må anses  

 for nødvendige for at sikre, at pasningen og beskæftigelsen af børn og unge,  

 der er optaget i daginstitutioner, kan udøves forsvarligt.
 46. Daginstitutionerne har til opgave i samarbejde med  

 forældrene at skabe et miljø for børnene, der kan supplere hjemmets  

 opdragelse.
 Der bør stræbes efter, at barnet udvikler sig til et åbent og selvstændigt  

 menneske, der har vilje til samarbejde, og som søger at anvende sin viden til  

 at forbedre egne og andres livsvilkår.
 Daginstitutionerne må derfor kunne tilbyde børnene tryghed samt give dem  

 mulighed for oplevelser, der stimulerer deres trang til at udforske  

 omgivelserne, således at deres erfaringsområde udvikles og deres aktivitet  

 fremmes.
 Denne opgave må søges fremmet under hensyntagen til børnenes forskellige  

 alders- og udviklingstrin.
47. Når mange børn og voksne er sammen flere timer om  

 dagen, må der nødvendigvis arbejdes i GRUPPER.
Der stilles imidlertid ofte  

 store krav til det enkelte barn, for at det kan blive et aktivt medlem af en  

 gruppe.
 Hertil kommer, at børnenes sociale og følelsesmæssige udvikling kan  

 hæmmes, hvis børnene grupperes alene efter deres alderstrin.
 Herved kan børnene, inden de begynder i skolen, alene på grund af  

 gruppeskift komme til at skifte tilknytning til voksne medarbejdere op til 6  

 gange.
 Der må således arbejdes frem mod den fornødne fleksibilitet i  

 gruppeopdeling på institutionerne samtidig med, at gruppeskift begrænses.
48. Det er vigtigt, at der tages særligt hensyn til  

 NYANKOMNE BøRN, idet overgangen til en institution med mange børn, nye voksne  

 og nye omgivelser kan virke overvældende.
Dette gælder også ved overgang fra  

 en institution til en anden.
Efter bistandsloven sker pladsanvisningen gennem social -og  

 sundhedsforvaltningen, og den modtagende institution ser måske ikke det  

 indskrevne barn og dets forældre, før barnet skal begynde i institutionen.  

 Det er derfor vigtigt, at der, når barnet begynder i institutionen, sker en  

 gensidig orientering mellem vedkommende medarbejder, barnet og forældrene.  

 Det kan være afgørende at vide, om der er særlige hensyn der bør tages til  

 barnet.
Specielt for handicappede børn gælder det, at introduktionen må være  

 vel forberedt også i forhold til de øvrige børn.
 49. I det daglige arbejde med børnene vil der ofte  

 opstå situationer, der kræver en eller anden indgriben fra den voksne.
KONFLIKTSITUATIONER må søges løst i gensidig forståelse med børnene, og  

 det understreges, at legemlig revselse ikke er et egnet opdragelsesmiddel.
I  

 overenstemmelse hermed må tildeling af slag eller anden form for  

 smertevoldende straf under ingen omstændigheder anvendes over for børn, der  

 er optaget i daginstitution.
Dette gælder også handlinger eller udtalelser,  

 der kan virke ydmygende for barnet.
 50. Det er en afgørende forudsætning for det  

 pædagogiske arbejde, at institutionens GRUPPERUM giver gode muligheder for  

 leg og beskæftigelse, og at institutionen råder over tilstrækkelige UDENDØRS  

 legemuligheder.
51. For at opnå de bedste resultater i arbejdet med  

 børnene må MEDARBEJDERNE som helhed og den enkelte medarbejder jævnligt gøre  

 status over arbejdets mål og midler.
Medarbejderne bør fortsat søge at  

 dygtiggøre sig gennem efteruddannelse og videreuddannelse.
 Den linie, som institutionen følger i arbejdet med børnene, må i øvrigt  

 anlægges i et nært samarbejde mellem medarbejdere og forældre.
 Det tilføjes, at medarbejdernes personlige livssyn, herunder politiske og  

 religiøse holdning, naturligvis kan komme til udtryk under arbejdet med  

 børnene, men det er et selvfølgeligt krav, at medarbejderne ikke søger at  

 påtvinge børnene eller de unge en ensidig livsholdning.
 52. Medarbejderne skal påse, at BADNING kun finder  

 sted, såfremt den kan foregå under fuldt betryggende forhold.
 Hvis daginstitutionen gør brug af et fast eller løst SOPPEBASSIN, må det  

 påses, at der er behørigt opsyn med børnene.
 Anvendelse i vuggestuer af BØRNESELER skal i videst muligt omfang undgås.  

 Hvor anvendelse af seler undtagelsesvis findes nødvendig, skal medarbejderne  

 ved anskaffelsen og brugen af selerne udvise den største agtpågivenhed  

 overfor muligheden af en seles farlighed.
 Ved anvendelse af MASKINER og MATERIALER M.V. i daginstitutionerne skal  

 medarbejderne være opmærksomme på den særlige risiko ved at lade børnene  

 beskæftiges hermed og sørge for, at gældende bestemmelser for benyttelsen  

 overholdes.
 53. Enhver form for BEFORDRING af børnene, som finder  

 sted inden for den tid, hvor børnene er undergivet institutionens tilsyn,  

 skal ske under betryggende opsyn af medarbejderne.
54. I daginstitutionerne i øvrigt påhviler det  

 medarbejderne at være opmærksomme på eventuelle sygdomstegn m.v. hos børnene.  

 I givet fald underretter medarbejderne barnets forældre og barnets egen læge  

 om sygdommen m.v.
I øvrigt henvises til Indenrigsministeriets bekendtgørelse  

 af 7. marts 1983. PERSONALETS SAMMENSÆTNING og uddannelse 55. Personalet ved institutionerne må have en  

 sammensætning og uddannelse, der sikrer, at institutionerne kan opfylde deres  

 opgaver over for børnene.
 I punkt 56-57 beskrives de uddannelseskrav, der har været stillet i  

 henhold til lov om børne- og ungdomsforsorg.
 I punkt 58-61 beskrives forudsætningerne om personalets sammensætning.
 56. Følgende uddannelser har kvalificeret til  

 ansættelse i daginstitutioner for børn, herunder socialpædagogiske  

 fritidsforanstaltninger:
 Specielt inden for de aldersintegrerede institutioner er det  

 hensigtsmæssigt at ansætte personale med forskellige af de forannævnte  

 uddannelser.
57. Ved daginstitutioner er der herudover ansat  

 medarbejdere, der ikke er uddannet som pædagoger.
Der er tale dels om  

 merarbejdere, der medvirker i det direkte arbejde med børnene, dels om  

 medarbejdere, der varetager opgaver som f.eks. rengøring, madlavning, kontor-  

 og havearbejde.
58. Ved fastlæggelsen af det gennemsnitlige ugentlige  

 timetal for det pædagogisk udannede personale vil følgende faktorer kunne  

 anvendes: (* 6) ÅT = Ugentlig åbningstid i timer.
 BG = Børnetal i grupperne.
 BT = Normeret børnetal.
 Kl = Tid til at åbne og lukke institutionen.
 K2 = Tid til administrativt arbejde.
 Der vil altid være behov for at afsætte tid til administration, men den  

 tid, der er institutionspersonalet - normalt lederen - anvendes dertil kan  

 variere meget fra institution til institution, dels på grund af  

 institutionens størrelse, dels under hensyn til i hvilket omfang de  

 administrative opgaver varetages af kommunen.
 Administrationstiden anbefales derfor udregnet under hensyntagen til  

 forholdene i den enkelte institution.
 K3 = Aktiviteter udover det direkte arbejde med børnene.
Ved en vurdering af medarbejdernes aktiviteter ud over direkte pædagogisk  

 arbejde med børnene må tages i betragtning, at en del af disse aktiviteter  

 efter deres natur ikke kan udskilles som en særlig del af medarbejdernes  

 arbejdstid.
Aktiviteter som f.eks.
 individuel forældrekontakt, praktisk arbejde ved udførelse af  

 småreparationer og lignende foregår almindeligvis samtidig med, at  

 medarbejderen har ansvaret for en gruppe børn.
 Samtidig må det tages i betragtning, at personalet eller dele af  

 personalet i fornødent omfang skal kunne deltage i f.eks.
 bestyrelsesmøder, møder blandt medarbejderne eller med forældrene.
 K4 = For FRITIDSHJEM må antallet af medarbejdere tilpasses børnenes  

 fremmøde, der i fritidshjemmene er meget lavt i formiddagstimerne, og  

 gennemsnitligt væsentligt lavere end i de øvrige daginstitutioner.
 Det gennemsnitlige ugentlige timetal for det pædagogisk uddannede  

 personale fremgår herefter af følgende formel:
 59. I små institutioner (indtil 20 børn) eller  

 institutioner med atypiske børnetal og uhensigtsmæssige lokaleforhold samt  

 institutioner, der har et særligt belastet klientel, bør det uddannede  

 personale forøges efter en individuel vurdering.
 60. Ved fastsættelsen af det gennemsnitlige ugentlige  

 timetal for de øvrige medarbejdere, der medvirker i det direkte arbejde med  

 børnene, kan der tages udgangspunkt i, at der så vidt muligt i hele  

 institutionens åbningstid bør være mindst 2 medarbejdere - heraf 1 pædagogisk  

 uddannet medarbejder - til stede, og at der til hver børnegruppe normalt bør  

 være knyttet 2 medarbejdere heraf 1 pædagogisk uddannet medarbejder.
I øvrigt forudsættes det, at institutionens leder i videst muligt omfang  

 indgår i arbejdet i børnegrupperne, og at arbejdstilrettelæggelsen foretages  

 under hensyntagen til de gængse fremmødetal i løbet af dagen for børnene i  

 institutionen, herunder at børnegrupperne på tidspunktet af dagen med få  

 fremmødte børn sammenlægges. (* 7) I øvrigt forudsættes det, at institutionens leder i videst muligt omfang  

 indgår i arbejdet i børnegrupperne, og at arbejdstilrettelæggelsen foretages  

 under hensyntagen til de gængse fremmødetal i løbet af dagen for børnene i  

 institutionen, herunder at børnegrupperne på tidspunktet af dagen med få  

 fremmødte børn sammenlægges.
 61. Fastsættelsen af det gennemsnitlige ugentlige  

 timetal for de medarbejdere, der varetager opgaver som f.eks. rengøring,  

 madlavning, kontor- og havearbeje, må foretages efter bedømmelse af  

 arbejdsopgaverne i den enkelte institution.
DAGINSTITUTIONERNES LEDELSE 62. De almindelige regler om daginstitutionernes  

 ledelse fremgår af afsnit I.
Disse regler suppleres med reglerne efter  

 gældende aftaler om samarbejdsforhold m.v. samt med reglerne i punkt 63-66 om  

 bestyrelsesforhold, lederens opgaver, medarbejderråd og forældreindflydelse.
 63. I bestyrelsen for private daginstitutioner bør  

 forældrene til de børn, der er optaget i institutionen, være repræsenteret  

 med mindst 2 medlemmer, jfr. i øvrigt punkt 66.
64. Daginstitutionens leder har ansvaret for den  

 pædagogiske ledelse af institutionen.
Lederen forestår i samarbejde med de  

 øvrige medarbejdere den daglige drift af institutionen.
 65. Institutionens leder og øvrige medarbejdere med  

 fast tilknytning til institutionen danner et MEDARBEJDERRÅD, der er  

 medbestemmende ved fastlæggelsen af retningslinier for varetagelse af det  

 pædagogiske arbejde.
 Ved varetagelsen af arbejdsopgaverne i øvrigt må det tilstræbes, at  

 samarbejdet mellem ledelse og medarbejdere - uanset hvilken samarbejdsform  

 der vælges - udøves i overensstemmelse med de retningslinier, der er fastlagt  

 i de til enhver tid gældende regler om samarbejdsudvalg inden for den  

 kommunale forvaltning/ virksomhed.
 66. Forældrene til børn, der er optaget i  

 daginstitution må søges medinddraget i stillingtagen til spørgsmål, der i  

 almindelighed berører børnenes forhold på institutionen.
DAGINSTITUTIONERNES DRIFT 67. Vejledning om daginstitutionernes drift fremgår af  

 afsnit I.
 Denne vejledning suppleres med punkt 68-73 om særlige forhold.
68. Vuggestuer, børnehaver, herunder legestuer, og  

 aldersintegrerede institutioner bør være åbne for tilgang af børn på alle  

 dage, bortset fra lørdage, søndage og helligdage.
Den daglige ÅBNINGSTID, der  

 mindst bør være på 4 timer, fastsættes af kommunalbestyrelsen, for private  

 institutioner efter forudgående forhandling med institutionernes bestyrelser.
 Klubber for børn og unge bør have åben mindst 3 timer daglig og mindst 3  

 aftener ugentlig med en sæsonlængde på ikke under 6 måneder.
 Kommunalbestyrelsen kan endvidere - ligeledes efter forhandling med de  

 private institutioners bestyrelser - tilrettelægge ferielukning, herunder  

 lukning mellem jul og nytår, af daginstitutioner, når det påses, at der  

 stadig er det nødvendige antal pladser til rådighed i kommunen.
 69. Børn, hvis optagelse i vuggestue, børnehave,  

 fritidshjem eller aldersintegreret institution, også på LØRDAGE, er særlig  

 påkrævet på grund af forældrenes (forsørgerens) erhvervsarbejde eller  

 lignende forhold, skal efter beslutning af det sociale udvalg på disse dage  

 kunne optages i en daginstitution m.v. med hel eller delvis lørdagsåbning.
 70. Tobaksrygning må ikke finde sted i lokaler, hvor  

 børnene opholder sig.
71. Hvis der ved en institution indtræffer FORHOLD,  

 DER KAN MEDFØRE, AT INSTITUTIONEN BLIVER GENSTAND FOR KRITIK, må lederen  

 omgående underrette institutionens bestyrelse og social- og  

 sundhedsforvaltningen.
Tilsvarende gælder i tilfælde af klager over  

 forholdene på institutionen og ved ulykker og lignende blandt børnene.
 72. Børnene er erstatningsansvarlige for SKADEVOLDENDE  

 adfærd i eller uden for institutionen efter dansk rets almindelige  

 erstatningsregler.
 Der skal peges på muligheden for at tegne ANSVARSFORSIKRING for lederens  

 og de øvrige medarbejderes erstatningsansvar for uagtsom skadevoldende adfærd  

 over for børnene og for disses uagtsomme skadevoldende adfærd over for andre  

 børn, medarbejdere eller udenforstående tredjemand.
 73. Endvidere skal der peges på muligheden af at tegne  

 BRANDFORSIKRING for institutionens bygninger, inventar og løsøre.
 74. Vejledning om ANDRE SÆRLIGE FORHOLD samt  

 supplerende vejledning vedrørende daginstitutionernes drift gives af  

 socialstyrelsen.
TILSYNET MED DAGINSTITUTIONER for børn og unge 75. For private institutioner med overenskomst  

 varetages tilsynet med institutionens ledelse og drift i forbindelse med  

 udøvelsen af de beføjelser, der tilkommer kommunalbestyrelsen efter  

 overenskomsten.
For så vidt angår det driftsøkonomiske og regnskabsmæssige  

 tilsyn henvises til socialministeriets cirkulære om anvisning af refusion,  

 regnskabsaflæggelse og revision.
 Tilsynet med det pædagogiske arbejde på private og kommunale institutioner  

 udøves af social- og sundhedsforvaltningen.
 76. Amtsrådet yder vejledning og kan foretage  

 undersøgelser i forbindelse med spørgsmål om driften af daginstitutioner i  

 amtskommunen.
 KLAGEADGANG M.V.
 77. Afgørelser, der træffes af det sociale udvalg, kan  

 indbrings for amtsankenævnet, jfr. bistandslovens § 15. Amtsankenævnets  

 afgørelser kan som hovedregel ikke indbringes for anden administrativ  

 myndighed.
 Herudover kan socialstyrelsen/ socialministeren optage de sociale udvalgs  

 behandling af en sag til undersøgelse, jfr.
 socialministeriet cirkulære om bistandlovens almindelige bestemmelser.
 III.
Dagcentre 78. Et dagcenter danner rammen om det omsorgsarbejde,  

 der bedst kan foregå på en institution, jfr. § 74. Dagcentre må indrettes for  

 den kategori af personer, som det enkelte center er bestemt for.
I et dagcenter skal gennemføres et aktiverende, plejehjemsforebyggende  

 arbejde og om muligt ydes fodpleje og beskæftigelsesterapi.
Der kan endvidere  

 ydes en fysioterapi, der sigter mod vedligeholdelse af helbredstilstanden og  

 forebyggelse af forringelse af denne, og som ikke kræver ordination eller  

 behandlingsanvisning.
Dette vil således omfatte motionsgymnastik o.lign., som  

 kan ledes af en fysioterapeut.
En fysioterapi, som forudsætter individuel  

 lægeundersøgelse og lægeordination og terapi, der kræver specielt apparatur,  

 er et anliggende for SUNDHEDSVÆSENET og må ydes efter reglerne herom.
Sådan  

 fysioterapi kan derfor IKKE ydes af dagcentret.
 79. Bestemmelse om adgang til et dagcenter skal i  

 hvert enkelt tilfælde godkendes af det sociale udvalg, jfr. § 77, stk. 2.
 Det sociale udvalgs afgørelse om optagelse kan ikke indbringes for anden  

 administrativ myndighed, jfr. § 77, stk. 3.
 80. Betaling for deltagelse i et dagcenters  

 foranstaltninger fastsættes af det sociale udvalg.
 81. Om tilsvarende omsorgsarbejde uden for institution  

 henvises til socialministeriets bekendtgørelse om ydelse af hjælpemidler og  

 socialministeriets cirkulære om hjælp til boligindretning, omsorgsarbejde og  

 befordring efter bistandsloven.
 Dagcentre, der overvejende har til formål at arrangere unerholdning for  

 pensionister, kan støttes af kommunerne, men de er ikkedagcentre efter  

 bistandslovens § 74.
DAGHJEM, BESKYTTEDE BOLIGER og plejehjem 82. Bistandsloven forudsætter som tidligere lovgivning  

 om omsorg for ældre og pensionister, at en person skal have hjælp til at  

 BLIVE I SIT HJEM, Så LÆNGE DET ER MULIGT OG ØNSKELIGT.
Lovens regler om  

 optagelse i daghjem, i beskyttet bolig eller på plejehjem kommer derfor først  

 til anvendelse, når mulighederne for at hjælpe en person i eget hjem må anses  

 for udtømt.
 Med hensyn til mulighederne for at hjælpe en person i eget hjem kan  

 henvises til socialministeriets cirkulære af 30. oktober 1980 om praktisk  

 bistand i hjemmet, socialministeriets bekendtgørelse af 11. december 1986 om  

 ydelse af hjælpemidler og socialministeriets cirkulære af 17. december 1986  

 om hjælp til boligindretning, omsorgsarbejde og befordring efter  

 bistandsloven.
IV Daghjem 83. Et daghjem er bestemt for personer, hvis tilstand  

 kræver vedvarende tilsyn og pleje, som ikke kan ydes i deres hjem i  

 dagtimerne, jfr. § 74, stk. 1.
 Opføres særskilte dagplejehjem, skal de indrettes således, at de er i  

 stand til at modtage plejekrævende patienter.
Et daghjem skal udføre de samme funktioner som et plejehjem, men adskiller  

 sig fra dette ved, at de, der optages i hjemmet, ikke bor på hjemmet.
I et  

 daghjem skal der således kunne ydes en egentlig pleje.
 84. Bestemmelse om optagelse i et daghjem træffes af  

 det sociale udvalg, jfr. § 77, stk. 1.
 Det sociale udvalgs afgørelse om optagelse kan ikke indbringes for anden  

 administrativ myndighed, jfr. § 77, stk. 3.
85. Personer, der er optaget i et daghjem, betaler et  

 beløb for kost og pleje, jfr. § 78, stk. 1. Ved fastsættelse af beløbet tages  

 hensyn til den mindreudgift, pågældende har ved at få måltider på hjemmet.  

 Yderligere betales indtil det beløb, den pågældende skulle betale for  

 modtagelse af hjemmehjælp.
Hertil kommer betaling for særlige ydelser som  

 hårpleje og fodpleje.
V Beskyttede boliger 86. Beskyttede boliger er bestemt for personer, der  

 ikke kan klare sig i en almindelig bolig, men hvis tilstand dog ikke  

 nødvendiggør optagelse i plejehjem eller daghjem, jfr. § 79, stk. 2. En  

 beskyttet bolig skal være indrettet for personer med vedvarende lidelser.
I beskyttede boliger skal der kunne ydes personlig og praktisk bistand,  

 men kun i begrænset omfang egentlig pleje.
Beskyttede boliger er derfor ikke  

 bestemt for personer, der bør optages på plejehjem.
 87. Ved BESKYTTEDE BOLIGER FOR YNGRE gælder dog, at  

 der må tages særligt hensyn til yngres forhold, herunder deres ønske om at  

 blive optaget i eller forblive i en beskyttet bolig for at kunne være sammen  

 med andre yngre og deres mulighed for at få beskæftigelse og at deltage i  

 aktiviteter uden for boligen.
 88. Beskyttede boliger skal:
89. En beskyttet bolig skal opfylde de krav,  

 boliglovgivningen stiller til en selvstændig lejlighed.
Den skal være  

 INDRETTET sÅledes, at den er egnet for handicappede personer.
Der skal FRA  

 HVER BOLIG kunne tilkaldes bistand.
Boligerne kan indrettes til ægtepar.
90. Beskyttede boliger kan oprettes som selvstændige  

 bygninger eller som nogle opgange i almindeligt boligbyggeri.
Beskyttede  

 boliger vil normalt være lejligheder, men kan eventuelt være selvstændige  

 huse eller rækkehuse, hvis dette ikke forringer mulighederne for kolletive  

 ydelser og for hurtig tilkaldelse af bistand.
Der må være et så stort antal  

 boliger, at en forsvarlig økonomisk drift kan sikres.
Drives boligerne i  

 samarbejde med et plejehjem, kan antallet af boliger være mindre, end hvad  

 der ville være nødvendigt for forsvarlig økonomisk drift, hvis de skulle  

 drives selvstændigt.
ENKELTE boliger i almindeligt byggeri eller i almindelig  

 kollektivbebyggelse kan IKKE godkendes som beskyttede boliger.
En pensionists  

 almindelige bolig kan således ikke for den pågældende godkendes som beskyttet  

 bolig, selv om han eller hun opfylder betingelserne for at blive optaget i en  

 beskyttet bolig.
91. Det vil være praktisk, at beskyttede boliger  

 virker i SAMARBEJDE med et plejehjem.
Det er ikke en forudsætning, at de  

 beskyttede boliger er opført i nærheden af plejehjemmet, men er dette  

 tilfældet, vil VAGTRUMMET eventuelt kunne placeres i plejehjemmet, ligesom  

 udlevering af MÅLTIDER, VASKESERVICE og lign. vil kunne etableres i et  

 samarbejde med plejehjemmet, og beboerne i de beskyttede boliger vil kunne  

 deltage i FYSIOTERAPI, ERGOTERAPI OG OMSORGSARBEJDE, som arrangeres for  

 plejehjemmet beboere.
92. En beskyttet bolig skal betragtes som beboernes  

 EGET HJEM.
I overensstemmelse med princippet om, at pensionister og andre  

 længst muligt bør have adgang til at være i eget hjem, bør det derfor, når en  

 person ikke længere kan være i sin hidtidige bolig, selv om denne er særligt  

 indrettet for pågældende, og der gives hjælpemidler og bistand i hjemmet  

 efter reglerne i bistandslovens afsnit IV og V, undersøges, om han eller hun  

 bør optages i en beskyttet bolig i stedet for at blive optaget på plejehjem.
 Ægtepar kan optages i en beskyttet bolig, selv om kun den ene af  

 ægtefællerne opfylder betingelserne herfor.
Når den, hvis forhold har begrundet optagelse i den beskyttede bolig, ikke  

 længere kan være i boligen, f.eks. på grund af flytning til plejehjem, må der  

 tages stilling til, om ægtefællen fortsat skal have ophold i en beskyttet  

 bolig.
Det forudsættes, at der om nødvendigt gives den, der skal flytte fra  

 en beskyttet bolig, bistand til at finde en anden bolig.
 93. Den enkelte kommunalbestyrelse afgør, hvorledes  

 den bistand, der er nævnt under punkt 88, skal gives til beboerne i  

 beskyttede boliger, herunder om bistand, som kan ydes af hjemmehjælpere, skal  

 gives af personer, der er knyttet til kommunens almindelige  

 hjemmehjælpsordning, ligesom kommunalbestyrelsen må tage stilling til, hvilke  

 andre medhjælpere der er brug for med henblik på at opfylde beboernes behov  

 for bistand.
 94. Da forudsætningen for adgang til en beskyttet  

 bolig er, at der i større eller mindre omfang er behov for den bistand, der  

 er nævnt under punkt 88, vil det for lederen af boligerne og den sociale  

 forvaltning være en forpligtelse at FØLGE DEN ENKELTE BEBOERS BEHOV og at  

 tage stilling til arten og omfanget af den bistand, der skal gives den  

 enkelte ud fra hensynet til den enkeltes ønsker og behov.
95. For beskyttede boliger bør der søges oprettet  

 beboerråd, jfr. § 82, stk. 1. Om beboerråd henvises til bemærkningerne herom  

 under afsnittet om plejehjem.
Der bør endvidere fastsættes en husorden, så  

 vidt muligt i samarbejde med beboerrådet.
OPTAGELSE I BESKYTTET BOLIG 96. Ved optagelsen i en beskyttet bolig bør beboeren  

 orienteres om, hvilke regler der gælder for de beskyttede boliger, hvilken  

 bistand det er muligt at få, samt under hvilke forhold der kan blive tale om  

 flytning fra boligen.
Ansvaret for afgørelsen om INDFLYTNING I eller FLYTNING FRA en beskyttet  

 bolig ligger hos det sociale udvalg Beslutningen om optagelse i beskyttet bolig træffes, efter at der er  

 indhentet en udtalelse fra det af amtsrådet nedsatte rådgivende udvalg, jfr.  

 punkt 108.
BETALING FOR OPHOLD I EN BESKYTTET BOLIG 97. Uanset at lejlighederne i beskyttede boliger  

 betragtes som beboernes private boliger, er beskyttede boliger dog efter  

 bistandsloven INSTITUTIONER.
De hører derfor ikke under lejelovgivningen, og  

 der skal ikke oprettes sædvanlig lejekontrakt.
Efter bistandslovens § 86 fastsættes lejen af det sociale udvalg efter  

 retningslinjer udarbejdet af socialministeren.
I henhold hertil fastsættes,  

 at det beløb, der skal betales, udgør betaling for leje af boligen og  

 vedligeholdelse, lys og varme samt bistand og pleje i boligen, herunder  

 bistand af hjemmehjælper, samt deltagelse i aktiviteter for pensionister.
 For deltagelse i omsorgsarbejde uden for de beskyttede boliger sammen med  

 pensionister, som betaler herfor, kan der dog også kræves betaling af beboere  

 i beskyttede boliger.
 98. Det beløb, der skal betales, udgør et beløb  

 svarende til 25 pct.
 af husstandens socialindkomst, anvendt som efter boligsikringslovens § 6,  

 samt normalt halvdelen af bistands- og plejetillæg, dog højst et beløb  

 svarende til bruttohusleje incl.
 vedligeholdelse for den pågældende bolig, og et beløb svarende til højeste  

 betaling for hjemmehjælp for pågældende.
Det sociale udvalg kan i det enkelte tilfælde fastsætte en højere eller  

 lavere betaling end 25 pct. af husstandsindkomsten.
Der må IKKE af personer,  

 som skal optages i en beskyttet bolig, kræves noget indskud for adgang til at  

 blive optaget.
 For andre ydelser end de nævnte, således for måltider leveret beboeren og  

 for vask, hår- og fodpleje betales et af det sociale udvalg fastsat beløb.
99. Beskyttede boliger opført før bistandslovens  

 ikrafttræden kan anvendes som beskyttede boliger, såfremt de opfylder  

 betingelserne herfor, herunder at de, såfremt de ikke drives af en kommune,  

 drives som selvejende institution.
Da begrebet beskyttede boliger ikke  

 tidligere har været anvendt af lovgivningen, omfattes beskyttede boliger IKKE  

 af reglen i bistandslovens § 142, hvorefter private institutioner kun skal  

 være selvejende, hvis dette krav var gældende, da de blev oprettet.  

 Beskyttede boliger, der ikke drives af en kommune, skal således altid være  

 selvejende institutioner.
Dette gælder, selv om BENÆVNELSEN beskyttede  

 boliger har været anvendt om dem før 1. april 1976.
100. Spørgsmålet om, hvorvidt en kollektivbebyggelse,  

 der har været i brug i tiden før bistandslovens ikrafttræden, kan virke efter  

 reglerne for beskyttede boliger, må afhænge af, om de under punkt 88 og 96  

 nævnte betingelser er opfyldt eller inden for en rimelig tid kan opfyldes,  

 herunder navnlig at adgangen til boligerne fremtidig betinges af en  

 visitation.
Eventuelt kan et afsnit af en kollektiv beboelse anvendes som  

 beskyttede boliger, medens resten fortsat virker som hidtil.
Der må da ske en  

 forholdsmæsig fordeling af udgifterne.
 I tvivlstilfælde må spørgsmålet om, hvorvidt en kollektiv bebyggelse kan  

 virke som beskyttede boliger, forelægges for socialstyrelsen.
101. Beboere i boliger, der går over til at blive  

 beskyttede boliger, må så tidligt som muligt have underretning herom, for at  

 de kan indrette deres forhold herefter.
Eventuelle regler om opsigelse må  

 iagttages.
Når kollektivboliger er godkendt som beskyttede boliger, gælder  

 betalingsreglerne for beskyttede boliger.
Er der tidligere betalt indskud for  

 adgang til boligen, skal det tilbagebetales.
 Medfører overgangen til beskyttede boliger, at en beboer i en sådan bolig  

 efter betalingsreglerne skal yde et større beløb end hidtil, bør der  

 eventuelt ske en lempelig, gradvis forhøjelse af betalingen.
102. Særlig med hensyn til KOLLEKTIVBOLIGER FOR YNGRE  

 GÆLDER, at såfremt der i en bebyggelse er flere boliger, der er indrettet  

 eller kan indrettes som beskyttede boliger, kan ET ANTAL boliger udskilles  

 som beskyttede boliger, uden at det til enhver tid skal være de samme  

 boliger.
Reglerne om visitation og opholdskommunereglerne gælder da for disse  

 boliger.
VI Plejehjem 103. Et plejehjem er bestemt for personer, hvis  

 helbredstilstand bevirker, at de ikke selv med den bistand, der efter loven  

 kan ydes dem i eget hjem, kan klare sig i deres hjem, heller ikke når dette  

 er en beskyttet bolig, jfr. § 79, stk. 1.
 Med hensyn til oprettelse af plejehjem henvises til bemærkningerne under  

 punkt 3. Særlig med hensyn til oprettelse af plejehjem som selvejende  

 institutioner skal bemærkes, at for private hjem oprettet før 1. april 1964,  

 stilles intet krav om, at hjemmet skal være en SELVEJENDE INSTITUTION.
 Hjem, der er oprettet i tiden fra 1. april 1964-31. marts 1968, skal  

 drives som selvejende institution, såfremt mindst 12 af de i hjemmet optagne  

 er personer, hvis ophold helt eller delvis betales af offentlige midler.
 104. Hjem, der er oprettet efter den 31. marts 1968,  

 skal drives som selvejende institution, såfremt mindst 10 pensionister er  

 optaget i hjemmet.
 Hjem, der oprettes efter bistandslovens ikrafttræden, skal uanset  

 størrelsen være selvejende institutioner.
 105. Enhver, der har behov for optagelse i et  

 plejehjem, kan optages under forudsætning af, at vedkommende hjems indretning  

 og personale er egnet til at klare den pågældendes plejebehov, og pågældendes  

 tilstand ikke efter en lægelig vurdering skønnes at frembyde risiko eller  

 væsentlige gener for hjemmets øvrige beboere.
YDELSER I PLEJEHJEM 106. I et plejehjem skal der kunne gives den fornødne  

 omsorg og pleje efter den enkeltes behov.
Herudover har de i hjemmet optagne  

 ret til ydelser, der sædvanlig gives i et plejehjem, HERUNDER BEKLÆDNING,  

 HÅRPLEJE OG FODPLEJE SAMT HJÆLPEMIDLER.
 107. For plejehjem bør der søges oprettet beboerråd,  

 jfr. § 82, stk.
1. Der bør endvidere fastsættes en husorden, så vidt  

 muligt i samarbejde med beboerrådet.
Formålet med et beboerråd er dels at  

 aktivere hjemmenes beboere, dels at skabe et samarbejde mellem beboerne og  

 hjemmets leder med henblik på at drøfte spørgsmål af interesse for det  

 daglige liv på hjemmet.
Beboerrådene må have adgang til at tage initiativet  

 til drøftelse med lederen af vedkommende hjem og skal kunne henvende sig  

 direkte til de kommunale myndigheder.
Der kan ikke fastsættes bestemte regler om rådets sammensætning eller  

 beføjelser.
Da det er et hjems bestyrelse, der har ansvaret for den daglige  

 drift over for kommunalbestyrelsen, må kommunalbestyrelsen fastlægge  

 beboerrådets opgaver, og det vil være rimeligt, at rådet beskæftiger sig med  

 spørgsmål, som har betydning for beboernes daglige færden i hjemmet.
 Ved optagelse i et plejehjem bør beboeren orienteres om forhold, som har  

 betydning for den enkelte beboer.
OPTAGELSE I PLEJEHJEM 108. Bestemmelse om optagelse i et plejehjem træffes  

 af det sociale udvalg, jf.r § 83, stk. 2.
Beslutning om optagelse må tages på grundlag af oplysninger FRA FLERE  

 SIDER således fra pågældendes læge, hjemmesygeplejerske, hjemmehjælpere, og  

 andre, der har kendskab til pågældendes forhold.
Hvis der for det stedlige  

 område findes en LANGTIDSMEDICINSK afdeling under sygehusvæsenet, skal  

 visitation til plejehjem ske i nært samarbejde med denne afdeling.
 Forinden beslutning om optagelse i plejehjem træffes af det sociale  

 udvalg, skal der indhentes en udtalelse fra det rådgivende udvalg, som er  

 nedsat af amtsrådet, medmindre der mellem amtsrådet og vedkommende  

 kommunalbestyrelse er truffet AFTALE om, at det sociale udvalg kan undlade at  

 indhente en sådan udtalelse, jfr. § 83, stk. 2.
 Når det er muligt, bør der tages hensyn til pågældendes eget ønske om  

 ANBRINGELSESSTED, også når optagelse, f.eks. af hensyn til at opretholde  

 forbindelse med pårørende, ønskes i et andet hjem end dem, vedkommende  

 kommune sædvanligt benytter.
109. Såfremt et hjem er opført som en selvejende  

 institution af en særlig interessekreds, der har tilvejebragt midler til  

 opførelsen, vil det efter omstændighederne kunne godkendes, at der i MEGET  

 BEGRÆNSET omfang gives en fortrindsstilling til optagelse i hjemmet for visse  

 grupper af personer.
Det vil dog være en absolut forudsætning, at disse  

 personer opfylder de sædvanlige betingelser FOR ADGANG TIL DET pågældende  

 hjem og derfor kan godkendes optaget af den kommunale myndighed, der  

 visiterer til hjemmet.
En bestemmelse om en fortrinsstilling vil eventuelt  

 kunne begrænses til at GÆLDE ET åremål.
 Det kan i en overenskomst fastsættes, at personer, der har et større  

 plejebehov, eller som har ventet i længere tid på optagelse end de af en  

 bestyrelse indstillede, skal have fortrinsret til optagelse.
Økonomiske forhold 110. Til beboere i plejehjem udbetales et beløb til  

 personlige fornødenheder, jfr. § 84. For en pensionist udgør dette beløb en  

 del af pensionen, medens den øvrige del betragtes som betaling for opholdet,  

 jfr. nedenfor.
For personer under 60 år er beløbet til personlige  

 fornødenheder 20 pct. højere end for andre.
111. Til personer i plejehjem for YNGRE ydes et særlig  

 beløb til personlige fornødenheder.
Dette særlige beløb kan også udbetales  

 til personer under 60 år i andre hjem, når forholdene i det enkelte tilfælde  

 taler herfor.
 De forhold, der kan begrunde udbetaling af det høje beløb til personlige  

 fornødenheder, er, at der skal være tale om fysisk handicappede pensionister  

 under 45 år på ansøgningstidspunktet, som ud fra pladshensyn , tilknytning  

 til familie i nærheden eller af andre personlige årsager er optaget i  

 almindeligt plejehjem i stedet for i plejehjem for yngre.
 Udbetaling af det forhøjede beløb til personer i almindeligt plejehjem kan  

 dog kun ske, efter at de kommunale myndigheder I HVERT ENKELT TILFæLDE har  

 indhentet godkendelse fra socialstyrelsen.
112. Beløb til personlige fornødenheder skal altid  

 udbetales, uanset om der skal betales for opholdet.
Dog kan der med den, der  

 skal betale for EGET ophold i et hjem, AFTALES en modregning.
Beløbet til  

 personlige fornødenheder kan ikke nedsættes, selv om det beløb, en person  

 skal betale som følge af, at han har bortgivet midler, jfr. nedenfor, ikke  

 kan udredes af den pågældendes øvrige midler.
 Satserne for personlige fornødenheder, meddeles i sikringsstyrelsens  

 cirkulærer om pensionernes størrelse.
 Til pensionister i plejehjem kan der ydes et personligt tillæg af  

 rådighedsbeløbet.
BETALING FOR OPHOLD PÅ HJEM 113. For ophold i et almindeligt hjem betaler en  

 pensionist med sin pension, således som denne til enhver tid må opgøres med  

 de tillæg, pågældende er berettiget til, invaliditetstillæg, ventetillæg,  

 alderstillæg m.v., herunder bistands- og plejetillæg.
Begæring om bistands- og plejetillæg for pensionister, der er optaget i  

 hjem, bør dog kun indgives, når en pensionist har så betydelige indtægter, at  

 tilkendelse af tillæg vil nedsætte betalingen af pensionistens midler udover  

 pensionen.
Af pensionen bevares dog et beløb til personlige fornødenheder,  

 jfr. punkt 110-112.
 En udenlandsk pension, der i kraft en en konvention træder i stedet for en  

 dansk pension, og som ikke fra udbetalingslandet nedsættes eller bortfalder  

 som følge af insitutionsopholdet, anvendes til betaling for opholdet efter de  

 regler, der gælder om den danske pension for den pågældende institution, se  

 bekg. (SM) § 25.
Bestemmelsen anvendes på den udenlandske pension, der senere må forventes  

 afløst af en dansk pension.
Dette vil f.eks. være tilfældet med udenlandsk  

 pension ydet efter den nordiske konvention.
Er der tale om ophold på plejehjem efter bistandsloven, bevares et beløb  

 til personlige fornødenheder af pensionen, mens resten anvendes som betaling  

 for opholdet.
På institutioner, hvor en dansk pension ville være blevet  

 inddraget, anses hele pensionen som betaling for opholdet, og beløb til  

 personlige fornødenheder udbetales efter de regler, der gælder for de  

 pågældende institutioner.
 Det sociale udvalg må i disse tilfælde underrette den udenlandske  

 pensionsanvisende myndighed om, at den pågældende har fået ophold på en  

 institution, og at en dansk pension i denne situation ville være blevet  

 nedsat eller inddraget.
 Pensionen eller den del heraf, der anses som betaling for opholdet, indgår  

 som indtægt for den pågældende institution, og fragår i givet fald i det  

 beløb, der anmeldes til refusion, eller opkræves som betaling fra en anden  

 myndighed.
 Anden udenlandsk pension, herunder pension efter EF-forordning nr.
 1408/ 71 skal behandles som anden indtægt ud over dansk pension.
114. Pensionister, der har indtægter UDOVER pensionen,  

 betaler 60 pct. heraf for ophold i hjemmet.
Ved opgørelse af indtægten  

 medregnes ENHVER INDTÆGT, således også ydelser efter loven om  

 Arbejdsmarkedets Tillægspension.
I indtægten fradrages SKATTER samt  

 folkepensionsbidraget.
OVERSKUD ELLER UNDERSKUD På FAST EJENDOM opgøres som  

 efter pensionslovene.
 115. Ved beregningen af indtægten, jfr. pkt. 114,  

 kommer bestemmelsen i folkepensionsloven om bortgivelse af midler m.v. til  

 anvendelse.
Hvis en person, der har siddet i uskiftet bo, skifter boet, betragtes det  

 som bortgivelse af midler.
Afkald på underholdsbidrag betragtes ligeledes som  

 bortgivelse.
Bortgivelse af beløb på ikke over 8.000 kr. årlig for hver  

 gavemodtager medfører dog ikke forhøjelse af beregningsgrundlaget.
Forhøjelsen af beregningsgrundlaget vedvarer for en periode af indtil 10  

 år fra bortgivelsen.
Den fastsatte forhøjelse anvendes uændret i hele  

 perioden.
Forhøjelsen vedrørende afkald på underholdsbidrag anvendes dog kun  

 for den periode, hvor underholdsbidrag kunne være tildelt.
Forhøjelsen af beregningsgrundlaget sker hos den, der har foretaget  

 dispositionen.
Såfremt der foreligger en gaveanmeldelse, vil det fremgå af  

 denne, hvem der har foretaget dispositionen.
116. Der skal ved opgørelsen BORTSES FRA MINDRE  

 INDTÆGTER, der stammer fra PENSIONISTENS PERSONLIGE ARBEJDE UNDER OPHOLD I  

 HJEMMET.
Der kan bortses fra et beløb af indtil det dobbelte af det maksimale  

 beløb til personlige fornødenheder for pensionister over 60 år.
117. Betalingen for opholdet, dvs. den del af  

 pensionen, der afgives som betaling, og betaling af egne midler udover  

 pensionen, må ikke overstige den faktiske udgift, beregnet efter det senest  

 afsluttede regnskabsår for hjemmet.
Overstiger pensionistens således  

 beregnede indbetaling den faktiske udgift, nedsættes betalingen i fornødent  

 omfang.
Betalingen kan ikke overstige det maksimum, der fastsættes som grænse  

 for en kommunes adgang til statsrefusion af plejehjemsudgifter. (* 9) 118. Ifølge § 85 ydes betaling først fra udgangen af  

 den måned, der følger efter indlæggelsesmåneden.
Tilkendes pension fra et  

 senere tidspunkt end efter udgangen af måneden efter indlæggelsesmåneden,  

 anvendes den til betaling fra det tidspunkt, fra hvilket den tilkendes.
 Er der rimelig udsigt til udskrivning inden for et tidsrum af omkring 3  

 måneder, kan betalingen nedsættes, så at der af pensionen bevares et beløb  

 til husleje og lignende.
119. Har en pensionist i et hjem en ægtefælle, der er  

 pensionist, men ikke er optaget i et hjem, betragtes samlivet som ophævet,  

 således at der til hver ægtefælle beregnes pension som til en enlig.
Er den  

 anden ægtefælle ikke pensionist, kan der, da samlivet betragtes som ophævet,  

 ikke ydes ægteskabstillæg.
Pensionen for den ægtefælle, der er optaget i et hjem, anvendes som delvis  

 betaling for pågældendes ophold på hjemmet, jfr. om tidspunktet for  

 betalingens begyndelse pkt. 118, og kan ikke anvendes til den anden  

 ægtefælles underhold, ligesom der ikke kan ydes personligt tillæg til den i  

 hjemmet optagne ægtefælles pension til dækning af den ikke  

 pensionsberettigede ægtefælles forsørgelse.
Har denne ikke mulighed for at  

 klare sig selv, må eventuel hjælp ydes efter bistandslovens regler om  

 kontanthjælp.
Indtægt, som den ægtefælle, der er optaget i et hjem, har udover  

 pensionen, kan derimod anvendes til opfyldelse af forsørgelsespligten over  

 for ægtefælle og børn.
Der skal af denne indtægt afsættes et beløb, der er  

 tilstrækkeligt til, at familiens levevilkår ikke forringes.
Et eventuelt  

 RESTERENDE beløb indbetales herefter for opholdet i hjemmet efter de regler,  

 der gælder for sådan betaling.
Har den ægtefælle, der ikke er optaget i hjemmet, egne indtægter, kan der  

 heraf kræves betaling for den ægtefælle, der er optaget i hjemmet.
Denne  

 betaling fastsættes efter et skøn, men det skal også her iagttages, at den  

 pågældendes og familiens levevilkår IKKE Må FORRINGES.
 Afgår en gift pensionist, der er optaget i et hjem ved døden, inden  

 pensionen i medfør af reglerne i pkt. 126 er anvendt som betaling for  

 opholdet, finder reglen om udbetaling af efter-pension, jfr. § 48 i lov om  

 socialpension, ikke anvendelse, idet det er en forudsætning for udbetalingen,  

 at ægtefællerne levede sammen på tidspunktet for dødsfaldet.
 120. Nedsættelse (for personer med ophold i  

 institutioner efter § 112, stk. 1, inddragelse) af pension sker ved udløbet  

 af måneden efter den måned, i hvilken pensionisten bliver optaget i en  

 institutionsform efter enten § 79, eller § 112, stk. 1 eller § 112, stk. 2.
 Overflytning mellem disse institutionsformer fører ikke til en forlængelse  

 af tidsfristen for udbetaling af fuld pension.
 121. Betaling for ophold i et hjem kan inddrives efter  

 reglerne for inddrivelse af personlige skatter, jfr. § 7. Dette gælder både  

 for den, der er optaget i et hjem, og for den, der skal betale for en  

 ægtefælle i et hjem.
TILSYN 122. Kommunalbestyrelsen skal føre tilsyn med den  

 daglige drift af daghjem, dagcentre, plejehjem og beskyttede boliger i  

 kommunen, jfr. §§ 76 og 82.
Kommunalbestyrelsen har således pligt til at sikre, at institutionerne er  

 egnede opholdssteder for den kategori af personer, for hvilke hver enkelt  

 institution er bestemt.
Dette betyder, at der til stadighed må være  

 forbindelse med institutionen, for at det kan konstaters, om de krav, der  

 stilles, er opfyldt.
Viser dette sig ikke at være tilfældet, må  

 kommunalbestyrelsen for så vidt angår de kommunale institutioner foretage de  

 nødvendige ændringer og med hensyn til de private institutioner kræve, at  

 forholdene ændres, eller at benyttelsen ophører.
 At pligten til at føre tilsyn påhviler kommunalbestyrelsen i den kommune,  

 hvor en institution ligger, fritager imidlertid ikke den kommune, der  

 benytter en institution i en anden kommune, for jævnlig at have forbindelse  

 med den pågældende, medmindre de sociale myndigheder i tilsynskommunen har  

 påtaget sig at have indseende med beboerens forhold.
 Amtsrådet yder vejledning og kan foretage undersøgelser i forbindelse med  

 driften af både kommunale og private institutioner.
 123. Om det SUNDHEDSMÆSSIGE TILSYN henvises til  

 indenrigsministeriets regler vedrørende det sundhedsmæssige tilsyn med  

 institutioner, klinikker m.v.
INDBRINGELSE AF AFGØRELSER FOR HØJERE ADMINISTRATIVE MYNDIGHEDER.
 124. Klager over de kommunale myndigheders afgørelser  

 om optagelse på institution og om betalingen herfor kan indbringes for  

 amtsankenævnet, i København og Frederiksberg for den sociale ankestyrelse.  

 Der henvises herom til bistandslovens § 15.
 Herudover kan socialstyrelsen/ socialministeren optage de sociale udvalgs  

 behandling af en sag til undersøgelse, jfr. pkt. 24 i socialministeriets  

 cirkulære af 15. august 1975 om bistandslovens almindelige bestemmelser.
 125. Cirkulæret har virkning fra 1. januar 1987.  

 Samtidig ophæves socialministeriets cirkulære af 29. marts 1976 om  

 institutioner under kommunerne og om visse særlige plejehjem og  

 socialministeriets cirkulære af 23. oktober 1980 om ændring af cirkulære om  

 institutioner under kommunerne og visse særlige plejehjem.
Socialministeriet, den 22. december 1986 Mimi Stilling Jakobsen / Birthe Frederiksen Bilag 1 Standardvedtægt for daginstitutioner for børn § 1.  Den selvejende institutions navn er . . . .
 Dens hjemsted er . . . .
 § 2.  Den selvejende institutions kapital på . . . .
 i form af . . . .
 er henlagt tilfremme af det formål at virke som daginstitution for børn  

 efter bistandslovens §§ 69-73 for . . . .
 § 3.  Den selvejende institutions ledelse består af en  

 bestyrelse, der varetager den overordnede ledelse, og en leder, der varetager  

 den daglige ledelse og drift af institutionen.
 § 4.  Bestyrelsen består af . . . medlemmer, der er  

 udpeget af . . .
 Bestyrelsen udpeges - bortset fra forældrerepræsentanterne - for perioder  

 af 4 år, svarende til valgperioden for kommunale råd.
 § 5.  Bestyrelsen vælger selv sin formand, som  

 indkalder til og leder møder.
 Bestyrelsen er beslutningsdygtig, når mindst halvdelen af medlemmerne er  

 til stede.
 Bestyrelsen fastsætter selv sin forretningsorden.
 § 6.  Bestyrelsen påser, at den selvejende  

 institutions administrative og økonomiske anliggender varetages under  

 hensyntagen til institutionens formål og de regler, der til enhver tid gælder  

 for institutionens ledelse og drift.
 Indgåelse og ophævelse af aftaler, der rækker ud over institutionens  

 daglige ledelse og drift, kræver bestyrelsens tilslutning.
 Indgåelse og ophævelse af overenskomst mellem den selvejende institution  

 og kommunalbestyrelsen kræver bestyrelsens tilslutning.
 Indgåelse og ophævelse af aftaler, som berører institutionens kapital,  

 kræver tilslutning fra samtlige bestyrelsesmedlemmer.
 Bestyrelsen kan fastlægge de nærmere regler for den selvejende  

 institutions ledelse og drift ved overenskomsten mellem bestyrelsen og  

 kommunalbestyrelsen, jfr. bistandslovens § 69.
 § 7.  Institutionens leder ansættes og afskediges af  

 bestyrelsen.
 Lederen har ansvaret for den pædagogiske ledelse og den daglige ledelse og  

 drift af institutionen.
 § 8.  Den selvejende institution hæfter med sin  

 kapital efter dansk rets almindelige regler for alle institutionen påhvilende  

 gældsforpligtelser.
 § 9.  Ændring af vedtægten kræver tilslutning fra  

 samtlige bestyrelsesmedlemmer.
 Ændring af vedtægten kræver herudover godkendelse fra vedkommende  

 kommunalbestyrelse.
 § 10.  I tilfælde af institutionens nedlæggelse skal  

 kapitalen med tilslutning fra samtlige bestyrelsesmedlemmer og med  

 godkendelse fra såvel den kommunalbestyrelse, hvormed institutionen har  

 indgået overenskomst, som fra socialstyrelsen anvendes til et tilsvarende  

 socialt eller sundhedsmæssigt formål.
 Det tilføjes, der i henhold til §§ 69-73 i lov om social bistand er  

 indgået overenskomst med virkning fra den . . . . . med kommunalbestyrelsen i  

 . . . . . kommune om institutionens drift.
-------------------------------------------- (Bestyrelsens formand/ institutionens leder) Bilag 2 Standardoverenskomst for daginstitutioner for børn Overenskomst mellem kommunalbestyrelsen i . . . . .
kommune og bestyrelsen for . . . . .
 beliggende i . . . . .
 om institutionens drift som daginstitution for børn og unge (* 1) . .
 . . . (foreningens navn)/ om . . . . . (institutionens navn) drift som  

 daginstitution for børn og unge (* 1).
 Der er for institutionen oprettet vedtægt, der den . . . . .
 er godkendt af . . . . . (myndighedens navn).
 I henhold til §§ 69-73 i lov om social bistand indgås følgende  

 overenskomst:
§ 1.  Antallet af pladser i institutionen fastsættes  

 til . . ., der ikke kan ændres uden efter aftale.
Samtlige pladser er til  

 rådighed for kommunalbestyrelsen.
 § 2.  Bestemmelse om optagelse i institutionen træffes  

 af det sociale udvalg efter aftale med institutionens ledelse.
 § 3.  Institutionens leder varetager under ansvar over  

 for bestyrelsen den pædagogiske ledelse og den daglige drift af  

 institutionen.
 § 4.  Institutionen holder åbent på følgende ugedage:  

 . . . . .
 Stk. 2.  Den daglige åbningstid fastsættes af  

 kommunalbestyrelsen.
 Meddelelse om ændringer i åbningstiden skal gives med rimeligt varsel.
 § 5.  Antallet af stillinger ved institutionen og  

 disse stillingers art fastsættes på institutionens af kommunalbestyrelsen  

 godkendte årsbudget.
 Stk. 2.  Avancementsstillinger kan alene oprettes efter  

 . . . . .
 (det pågældende kommunale forhandlingsorgan) godkendelse.
 § 6.  Institutionens bestyrelse ansætter og afskediger  

 personale inden for de rammer, der er fastsat i det af kommunalbestyrelsen  

 godkendte budget, jfr. §§ 7 og 9.
Stk. 2.  Ansættelse og afskedigelse af institutionens  

 leder sker under forbehold af kommunalbestyrelsens godkendelse.
Institutionen  

 må ved opslag af stillingen taget forbehold herom.
 Stk. 3.  Samme fremgangsmåde følges ved følgende  

 stillinger: . . . . .
 § 7.  Løn og andre ansættelsesvilkår for  

 institutionens personale fastsættes i henhold til de af . . . . .
 (det pågældende kommunale forhandlingsorgan) efter forhandling med de for  

 institutionens personale forhandlingsberettigede personaleorganisationer  

 fastsatte bestemmelser (* 2).
 § 8.  Beregning og udbetaling af lønninger sker ved  

 kommunalbestyrelsens/ institutionens foranstaltning.
 § 9.  Kommunalbestyrelsen afholder institutionens  

 udgifter til driften som daginstitution for børn og unge på grundlag af det  

 af kommunalbestyrelsen godkendte årsbudet og i henhold til retningslinjer  

 fastsat af kommunalbestyrelsen.
 Stk. 2.  Forslag til budget udarbejdes af  

 kommunalbestyrelsen med institutionens bistand/ af institutionen og indsendes  

 til kommunalbestyrelsen inden en af denne fastsat frist.
Stk. 3.  Institutionen forpligter sig til nøje at  

 oveholde det af kommunalbestyrelsen godkendte budget samt til at indhente  

 fornøden tillægsbevilling til dækning af uforudsete udgifter, før disse  

 afholdes.
Institutionen foretager en løbende budgetkontrol efter regler, der  

 er fastsat af kommunalbestyrelsen.
§ 10.  Institutionens bogholderi og regnskabsførelse  

 varetages af kommunalebestyrelsen/ institutionen.
Når institutionen selv  

 varetager de nævnte opgaver, indsendes regnskabet til kommunalbestyrelsen  

 inden en af denne fastsat frist.
 Stk. 2.  Regnskabet revideres af en af  

 kommunalbestyrelsen godkendt revisor.
 § 11.  Til imødegåelse af institutionens daglige  

 udgifter udbetaler kommunalbestyrelsen efter særlig aftale forskud.
 Stk. 2.  Betaling af ejendomsudgifter eller udgifter til  

 husleje sker ved kommunalbestyrelsens/ institutionens foranstaltning.
 § 12.  Den endelige fastsættelse af  

 kommunalbestyrelsens betaling af udgifter til institutionens drift sker på  

 grundlag af institutionens årsregnskab, der skal omfatte både driftsregnskab  

 og status og aflægges i overensstemmelse med budgettets kontoplan.
 § 13.  De udgifter, som kommunalbestyrelsen måtte  

 udrede til institutionens om- eller tilbygning og til ekstraordinær  

 vedligeholdelse og til ekstraordinær anskaffelse af inventar, betragtes som  

 lån og skal sikres ved pant i institutionens ejendom.
 Stk. 2.  For institutioner i lejede lokaler kan de i  

 stk. 1 nævnte lån til ekstraordinær anskaffelse af inventar sikres ved  

 gældsbrev.
 Stk. 3.  Inventar, der er finansieret som anført i stk.  

 1 og 2 eller over et af kommunalbestyrelsen godkendt budget, må ikke fjernes  

 fra institutionen uden kommunalbestyrelsens godkendelse.
 § 14.  Institutionen om ikke uden kommunalbestyrelsens  

 forudgående samtykke afhænde, pantsætte eller udleje institutionens faste  

 ejendom(me) eller benytte ejendommen(e) til andet formål end til . . . . .
 (vedtægtens formål).
Stk. 2.  Institutionen kan ikke uden  

 kommunalbestyrelsens forudgående samtykke træffe beslutning om optagelse  

 eller overtagelse af lån - ej heller ved mellemregning med andre  

 institutioner - eller ændringer i lånevilkår eller forpligte sig ved kaution  

 eller anden økonomisk garanti eller foretage ændring af vilkår for eventuelle  

 eksisterende garantiforpligtelser eller lignende.
Stk. 3.
 Foretagender, der skal finansieres ved optagelse af lån, må ikke  

 påbegyndes, forinden institutionen har opnået kommunalbestyrelsens samtykke  

 til finansiering ved lån.
 § 15.  Overenskomsten kan af begge parter opsiges med  

 . . . måneders (mindst 9 måneder) varsel til den første i en måned.
Bilag 3 Standardoverenskomst mellem en kommunalbestyrelse og en selvejende  

 institution om drift af et plejehjem Før en kommunalbestyrelsen indgår overenskomst som nedenstående med en  

 selvejende institution, bør det påses, at der for institutionen er en  

 vedtægt, og at denne indeholder regler om bestyrelsens sammensætning og valg  

 af bestyrelse og om, at institutionens formue i tilfælde af, at institutionen  

 ophæves, tilfalder et andet socialt formål og hvilken myndighed der skal  

 godkende dette.
 Det bør i forbindelse md indgåelse af overenskomst fastsættes, hvilke af  

 de administrative funktioner, der for et kommunalt hjem udføres af den  

 kommunale forvaltning, som skal udføres af hjemmet eller af en organisation,  

 der står bag hjemmet, og hvilken betaling, udover betalingen for personer på  

 hjemmet, kommunen skal yde herfor.
 Såfremt en anden kommunalbestyrelse senere tiltræder overenskomsten, må  

 det aftales, om kommunalbestyrelsen i den kommune, der har  

 hovedoverenskomsten, også på den anden kommunalbestyrelses vegne påtager sig  

 de forpligtelser, som en overenskomst fastsætter med hensyn til godkendelse  

 af leder og andet personale, ansættelses- og lønvilkår, godkendelse af budget  

 og regnskab, kontrol med institutionens økonomiske dispositioner samt  

 udøvelse af tilsyn.
Det må endvidere aftales, om betalingen fra den kommune, der tilslutter  

 sig en overenskomst, skal ydes direkte til hjemmet eller til den kommune, der  

 har hovedoverenskomsten.
I sidstnævnte tilfælde må det aftales, hvilken af  

 kommunerne der skal anmelde den refusionsberettigende del af udgiften til  

 statsrefusion.
 Overenskomst i henhold til § 79 i lov om social bistand mellem  

 kommunalbestyrelsen og bestyrelsen for den selvejende institution om driften  

 af . . . . . (institutionens navn og adresse) som plejehjem.
 § 1.  Overenskomsten omfatter . . . af hjemmets . . .  

 pladser (samtlige hjemmets . . . pladser). Ændring af antallet af pladser  

 kræver godkendelse af kommunalbestyrelsen (* 3).
 Stk. 2.  Der må ikke på hjemmet optages andre personer  

 end dem, der indlægges efter aftale med en kommunalbestyrelse.
 § 2.  Beslutning om optagelse på hjemmet tages af den  

 kommunale myndighed, der visiterer til hjemmet.
§ 3.  Kommunen yder betaling til hjemmet på grundlag  

 af et af bestyrelsen indsendt budget og regnskab.
Budget og regnskab skal  

 indsendes inden de af kommunalbestyrelsen fastsatte frister, henholdsvis . .  

 .
Stk. 2.  Hjemmet forpligter sig til at foretage løbende  

 budgetkontrol efter regler, fastsat af kommunalbestyrelsen.
Regnskabet  

 revideres af en af kommunalbestyrelsen/ det sociale udvalg godkendt revisor.
§ 4.  Betalingen omfatter ophold og pleje, medicin,  

 beklædning og hjælpemidler til dem, der er optaget på hjemmet.
Til afholdelse  

 af større udgifter, f.eks. til tandbehandling, beklædning eller hjælpemidler,  

 forudsættes godkendelse af kommunalbestyrelsen.
 Stk. 2.  Indgåelse af aftaler, der medfører væsentlige  

 udgifter, såsom til udvidelse eller forbedring af hjemmet, ekstraordinær  

 vedligeholdelse, ekstraordinært indkøb af inventar eller andre usædvanlige  

 udgifter, kræver forudgående beslutning fra kommunalbestyrelsen.
§ 5.  Antallet af stillinger ved hjemmet og disse  

 stillingers art fastsættes på det årlige budget.
Ansættelse af personale  

 herudover kræver kommunalbestyrelsens samtykke.
Personalets ansættelses- og  

 lønvilkår skal godkendes af kommunalbestyrelsen.
§ 6.  Hjemmet ansætter selv sit personale inden for de  

 rammer, der er fastsat i det godkendte budget.
Ansættelse af hjemmets leder  

 kræver godkendelse af kommunalbestyrelsen.
Det samme gælder personale i  

 følgende stillinger . . .
 Stk. 2.  I tilfælde, hvor godkendelse kræves, påhviler  

 det hjemmet ved opslag af stillingen og ved ansættelsen at tage forbehold om  

 godkendelse.
§ 7.  De myndigheder, der skal føre tilsyn med  

 hjemmet, skal have adgang til når som helst at bese hjemmet og tale med  

 beboerne og personalet.
Hjemmet skal følge tilsynets anvisninger.
 § 8.  Til imødegåelse af hjemmets daglige udgifter  

 udbetaler kommunen efter særlig aftale forskud (aftale om  

 betalingstidspunkter kan optages i overenskomsten).
 Stk. 2.  Den endelige fastsættelse af kommunens betaling  

 sker på grundlag af hjemmets årsregnskab.
 Stk. 3.  Anvisning sker til den selvejende institution.
 § 9.  Betaling af lønninger/ ejendomsudgifter/ husleje  

 sker over kommunens/ hjemmets regnskab.
 Stk. 2.  Hjemmets bogholderi og regnskabsførelse  

 varetages af kommunen/ hjemmet.
 Stk. 3.  Drager institutionen selv omsorg herfor,  

 andrager betalingen . . .
 (pct. af driftsudgifterne eller fast betaling (f.eks. løn til . .
 § 10.  Det beløb, der efter bistandsloven skal  

 udbetales til hjemmets beboere til personlige fornødenheder, udbetales af  

 kommunen/ hjemmet.
 Stk. 2.  Den betaling, der efter bistandsloven skal ydes  

 af personer, optaget på hjemmet for ophold, ydes til kommunen.
 § 11.  Institutionen må ikke uden kommunalbestyrelsens  

 forudgående samtykke anvende sine midler til forbedring eller udvidelse af  

 hjemmet, optage lån, ændre lånevilkår eller foretage andre økonomiske  

 dispositioner af større betydning.
 § 12.  Overenstkomsten kan opsiges med . . . varsel  

 fra begge sider.
 Parterne i overenskomsten kan uden opsigelse kræve forhandling om  

 overenskomsten . . . år efter overenskomstens oprettelse.
 Såfremt den selvejende institution ikke længere kan opfylde kravene efter  

 sin vedtægt, kan kommunalbestyrelsen kræve, AT institutionens vedtægt ændres  

 md henblik på, at kommunalbestyrelsen udpger . . . medlmmer til bestyrelsen/  

 AT institutionen ophæves med henblik på, at hjemmet overtages til kommunal  

 drift AT der træffes bestemmelse om hjemmets anvendelse i overensstemmelse  

 med bestemmelsen i institutionens vedtægt om, hvorledes der skal forholdes  

 med institutionens ejendom, såfremt institutionen ophæves.
 § 13.  Ændringer i den selvejende institutions  

 vedtægt, som berører overenskomstforholdet, kræver kommunalbestyrelsens  

 godkendelse.
TILSLUTNING TIL OVERENSKOMST . . . kommunalbestyrelse tilslutter sig herved den mellem bestyrelsen for  

 den selvejende institution . . . og . . . kommunalbestyrelse indgåede  

 overenskomst om optagelse af personer på . . .
 plejehjem.
 Denne overenskomst omfatter . . . pladser på hjemmet.
 (Eventuelle særlige bemærkninger).
 (Kopi sendes til kommunalbestyrelsen i den kommune, der har  

 hovedoverenskomsten med hjemmet).
(* 1) F.eks. aldersintegreret institution/vuggestue/børnehave/ legestue/fritidshjem/fritidsklub/ungdomsklub/legested (byggelegeplads)  

 eller anden institutionstype, herunder kombinationer af institutionstyper.
 (* 2) Jfr. nu indenrigsministeriets regler om tilsynet med løn og øvrige  

 ansættelsesforhold for personale ved selvejende børneforsorgsinstitutioner.
(* 3) Kommunalbestyrelsen kan delegere sine beføjelser til det sociale  

 udvalg.
Det afhænger af forretningsgangen i kommunen, i hvilket omfang  

 afgørelser kan træffes af social- og sundhedsforvaltningen.
