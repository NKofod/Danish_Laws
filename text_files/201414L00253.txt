Betænkning afgivet af Udvalget for Fødevarer, Landbrug og Fiskeri den 3. december 2014 Betænkning over Forslag til lov om ændring af lov om landbrugsejendomme (Udvidet adgang for selskaber m.v. til at erhverve landbrugsejendomme, ophævelse af reglerne om fortrinsstilling til suppleringsjord m.v.) [af fødevareministeren (Dan Jørgensen)]:
1. Ændringsforslag Der er stillet 7 ændringsforslag til lovforslaget.
Fødevareministeren har stillet ændringsforslag nr. 2 og 4-6 til lovforslaget.
Enhedslistens medlemmer af udvalget har stillet ændringsforslag nr. 1, 3 og 7 til lovforslaget.
2. Udvalgsarbejdet Lovforslaget blev fremsat den 9. oktober 2014 og var til 1. behandling den 30. oktober 2014. Lovforslaget blev efter 1. behandling henvist til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i høring, og fødevareministeren sendte den 3. juli 2014 dette udkast til udvalget, jf.
FLF alm. del  bilag 313 (2013-14). Den 8. oktober 2014 sendte fødevareministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra Frie Bønder Levende Land og Landbrug & Fødevarer.
 Fødevareministeren har over for udvalget kommenteret de skriftlige henvendelser til udvalget.
Deputationer Endvidere har Landbrug & Fødevarer mundtligt over for udvalget redegjort for sin holdning til lovforslaget.
Spørgsmål Udvalget har stillet 4 spørgsmål til fødevareministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af DF og EL) indstiller lovforslaget til vedtagelse med de under nr. 2 og 4-6 stillede ændringsforslag.
Et mindretal i udvalget (DF) indstiller lovforslaget til vedtagelse med de under nr. 2 og 4-6 stillede ændringsforslag.
Mindretallet stemmer hverken for eller imod de under nr. 1, 3 og 7 stillede ændringsforslag.
 Dansk Folkeparti havde gerne set, at fødevareministeren i handling havde støttet op om den økologiske husdyrproduktion ved med et ændringsforslag at sikre en form for fortrinsstilling til erhvervelse af suppleringsjord for de økologiske landmænd, der har husdyrproduktion, for at afhjælpe de helt særlige vanskeligheder, disse landmænd har med at have tilstrækkelig jord til at få deres dyr på græs, som jo er en væsentlig betingelse for en økologisk produktion.
Et andet mindretal (EL) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af et mindretal (EL):
 1) I undertitlen udgår », ophævelse af reglerne om fortrinsstilling til suppleringsjord«.
[Konsekvensændring som følge af ændringsforslag nr. 3] Til § 1 Af fødevareministeren, tiltrådt af udvalget:
 2) Efter nr. 13 indsættes som nyt nummer:
»01. I § 29, stk. 1, nr. 2, indsættes efter »§ 8«: »og § 20, stk. 1«.« [Der indtræder en bopælspligt ved supplering af en landbrugsejendom, der ejes af et selskab] Af et mindretal (EL):
 3) Nr. 15 udgår.
[Ophævelse af reglerne om fortrinsstilling til suppleringsjord udgår] Af fødevareministeren, tiltrådt af udvalget:
4) I den under nr. 17 foreslåede ændring af § 38 udgår i den indledende tekst », og i § 38, stk. 2, indsættes som 3. pkt.« [Lovteknisk ændring] 5) Efter nr. 17 indsættes som nyt nummer:
 »02. I § 38, stk. 2, indsættes som 3. pkt.:
»Ministeren kan i den forbindelse endvidere fastsætte regler om indgivelse af klager, herunder om formkrav hertil.«« [Lovteknisk ændring som følge af ændringsforslag nr. 4] 6) I den under nr. 19 foreslåede ændring af § 50, stk. 1, nr. 2, indsættes efter »§ 20, stk. 3,«: »og »§ 29, stk. 4,« ændres til: »§ 29, stk. 3,«.« [Konsekvensændring som følge af lovforslagets § 1, nr. 14] Til § 2 Af et mindretal (EL):
 7) Stk. 3 udgår.
 Stk. 4 og 5 bliver herefter stk. 3 og 4.
[Konsekvensændring som følge af ændringsforslag nr. 3] Bemærkninger Til nr. 1 og 7 Ændringsforslagene er konsekvensændringer som følge af ændringsforslag nr. 3.
Til nr. 2 Den foreslåede ændring af § 29, stk. 1, nr. 2, er en konsekvens af, at den bopælspligt, der foreslås i § 20, stk. 1, jf. lovforslagets § 1, nr. 9, ikke henviser til bopælspligten i § 8, som vedrører personers erhvervelse af landbrugsejendomme.
 Med ændringen sikres det, at der som hidtil også indtræder en ny bopælspligt ved supplering af en landbrugsejendom, der ejes af et selskab.
Til nr. 3 Ændringsforslaget indebærer, at reglerne om fortrinsstilling til køb af suppleringsjord bibeholdes uændret.
Til nr. 4 og 5 Der er alene tale om lovtekniske ændringer.
Til nr. 6 Den foreslåede ændring af § 50, stk. 1, nr. 2, er en konsekvens af ændringen af § 29, jf. lovforslagets § 1, nr. 14.
Jesper Petersen (S) Bjarne Laustsen (S) Karin Gaardsted (S) Orla Hav (S) Pernille Rosenkrantz-Theil (S) Mette Reissmann (S) Simon Kollerup (S) Helle Løvgreen Mølvig (RV) Lone Loklindt (RV) Ida Auken (RV) Lisbeth Bech Poulsen (SF) Trine Mach (SF) Per Clausen (EL) nfmd.
Henning Hyllested (EL) Lars Dohn (EL) Erling Bonnesen (V) Thomas Danielsen (V) Henrik Høegh (V) Jacob Jensen (V) Hans Christian Schmidt (V) Jan E.
Jørgensen (V) Esben Lunde Larsen (V) Tina Nedergaard (V) René Christensen (DF) fmd.
Anita Christensen (DF) Mette Hjermind Dencker (DF) Dennis Flydtkjær (DF) Mette Bock (LA) Daniel Rugholm (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 37 Bilagsnr.
