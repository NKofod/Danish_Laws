 Tidspunktet for en undervisningslektions påbegyndelse er afgørende  

 for, om undervisningen regnes for dagundervisning.
 Kun lektioner, der påbegyndes efter kl. 16, kan således anses for at  

 være aftenundervisning.
Malersvendenes Arbejdsløshedskasse Ved brev af 31. august 1987 har Malersvendenes Arbejdsløshedskasse anmodet  

 direktoratet om en udtalelse vedrørende dagpengeretten for et medlem, der  

 deltager i et enkeltfags HF-kursus 22 timer ugentligt.
 Det fremgår af sagen blandt andet, at et medlem af kassen deltager i  

 enkeltfags HF-kursus, hvor de 19 undervisningstimer foregår i tidsrummet fra  

 kl. 08.00 til kl. 15.40. Derudover foregår 2 lektioner fra kl. 15.50 til kl.  

 16.35, og 1 lektion foregår fra kl. 16.45 til kl. 17.30.
 Kassen har på baggrund af direktoratets rundskrivelse F-AK-nr. 32/1986  

 fundet, at der i den foreliggende timeplan er 20 minutters undervisning for  

 meget i dagtimerne til, at der kan udbetales dagpenge til medlemmet.
 I den anledning skal direktoratet vejledende udtale, at en  

 undervisningslektion, der påbegyndes inden kl. 16.00 og afsluttes efter kl.  

 16.00, må anses for dagundervisning i arbejdsløshedsforsikringslovens § 62 a,  

 stk. 3.
 Direktoratet anser hermed kassens forespørgsel for besvaret.
 Kopi af denne skrivelse er dags dato sendt til X, cpr.nr. 120661-. P.D.V.
