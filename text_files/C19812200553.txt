(De tekniske skoler) Ifølge bekendtgørelse nr. 380 af 31. juli 1978 om optagelse og  

 uddannelsesaftaler m.v. for elever i de erhvervsfaglige grunduddannelser § 5  

 skal eleverne deltage i skoleundervisningen.
Denne mødepligt skal sikre, at  

 alle elever får mest muligt ud af undervisningen, og at der løbende kan  

 foretages en vurdering af den enkelte elevs udbytte af undervisningen.
En  

 planmæssig gennemførelse af undervisningen forudsætter, at samtlige elever  

 overholder mødepligten.
 Med henvisning hertil har direktoratet fastsat følgende retningslinier.
 1. Almindelige bestemmelser.
 Skolens leder skal drage omsorg for, at skolen har en løbende oversigt  

 over den enkelte elevs samlede forsømmelser fordelt på dage og timer.
 Den enkelte elev skal igennem skolens ordensregler orienteres om  

 mødepligten og de foranstaltninger, som skolen skal benytte ved en  

 tilsidesættelse af denne.
 Endvidere skal nedennævnte fremgangsmåde og gældende regler for meddelelse  

 til skolen om sygdom gøres bekendt for de enkelte elever.
 2. Fremgangsmåde ved et forsømmelsesproblem.
En ulovlig forsømmelse skal påtales af elevens faglærer.
Såfremt eleven  

 stadig forsømmer fra undervisningen, skal læreren udfærdige en meddelelse,  

 som skal indeholde en kort beskrivelse af forholdet.
Denne meddelelse  

 afleveres til nærmeste foresatte.
Skolens inspektør/ledende faglærer skal give eleven en mundtlig advarsel,  

 såfremt en samlet vurdering af elevens forsømmelser taler herfor.
Sammen med  

 advarslen kan der fastsættes en frist for eleven til at rette forholdet op.  

 Studievejlederen skal underrettes om advarslen.
Den mundtlige advarsel bør  

 gives på et tidspunkt, hvor de konkrete skadevirkninger af forsømmelserne på  

 den ene side endnu er af ringe omfang og på den anden side ikke er helt  

 uvæsentlige.
 Sideløbende med behandlingen af sagen efter nærværende retningslinier  

 tilbydes eleven studievejledning/personlig rådgivning med henblik på at  

 genoprette elevens uddannelsesforløb.
 Ved enkeltstående forsømmelser, hvor påtale er nødvendig af hovedsagelig  

 disciplinære grunde, kan der gives yderligere mundtlige advarsler.
 Skolen (inspektøren/den ledende faglærer) registrerer de meddelte  

 advarsler.
 Elevens faglærer underrettes om det foretagne, medens inspektøren/ledende  

 faglærer følger eleven ved elevregistreringssystemet.
 Fortsætter eleven med at forsømme fra undervisningen, sender skolen en  

 skriftlig advarsel til eleven.
Er eleven under 18 år stiles brevet til hjemmet med kopi til eleven.
Er  

 eleven over 18 år, stiles brevet alene til denne.
I forbindelse med den skriftlige advarsel indkaldes eleven til en samtale.  

 I brevet kan der være indeholdt en frist til at forbedre forholdet.
Brevet  

 skal indeholde oplysning om, at såfremt forsømmelserne ikke ophører, vil  

 næste skridt kunne være udelukkelse fra fortsat undervisning under henvisning  

 til de almindelige regler om mødepligt, herunder skolens ordensregler.
 Den skriftlige advarsel bør afsendes så betids, at den konkrete  

 skadevirkning af forsømmelserne endnu ikke er uoprettelig.
Sker de ingen forbedring, indstiller inspektøren/ledende faglærer til  

 skolens leder, at eleven udelukkes fra undervisning.
Studievejlederen holdes  

 orienteret.
På grundlag af indstillingen gennemgår skolelederen forholdet.
Efter at  

 have konstateret om gældende regler er overholdt, iværksættes eventuelt den  

 fremgangsmåde ved udelukkelse fra fortsat undervisning, der er beskrevet  

 under punkt 4.
 Forældre/elev tilbydes rådgivning hos studievejlederen.
 Såfremt eleven har forsømt al undervisning i længere tid, og skolen ikke  

 har opnået kontakt med eleven, kan eleven betragtes som udmeldt på grund af  

 passivitet, uden at der foreligger udelukkelse i bekendtgørelsens forstand.  

 Det er en betingelse, at skolen har udfoldet rimelige bestræbelser for at  

 opnå kontakt med eleven, herunder henvendelse ved anbefalet brev til elev og  

 eventuel værge.
 3. Særligt vedrørende 2.-dels elever.
 Er eleven 2.-dels elev, bør skolen i almindelighed i samarbejde med  

 praktikvirksomheden indkalde eleven til et nyt skoleophold i stedet for at  

 iværksætte bortvisning af eleven.
 Samtidig orienteres praktikvirksomheden om, at aftaleperioden kan  

 forlænges tilsvarende, jfr. bekendtgørelsen § 13, stk. 2.
 4. Fremgangsmåde ved udelukkelse fra fortsat  

 undervisning.
 Udelukkelse af en elev fra fortsat undervisning sker ved afgørelse af  

 direktoratet efter indstilling fra skolen.
 Indstilling til direktoratet for erhvervsuddannelserne skal indeholde  

 følgende oplysninger:
 Skolen sikrer, at indstillingen til direktoratet for erhvervsuddannelserne  

 gennemlæses af eleven, som gøres bekendt med sin ret til at vedlægge en  

 personlig redegørelse.
 Eleven påtegner brevet om, at han/hun har læst brevet og er gjort bekendt  

 med sin ret til at vedlægge en redegørelse.
 Skrivelsen indsendes til direktoratet for erhvervsuddannelserne med  

 anmodning om en afgørelse.
 Direktoratets afgørelse meddeles til skolen, som sørger for, at afgørelsen  

 meddeles eleven samt eventuelt værgen, for 2.-dels elever tillige  

 praktikvirksomheden, arbejdsformidlingskontoret og det faglige udvalg.
 P.d.v.
