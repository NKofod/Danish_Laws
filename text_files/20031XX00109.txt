Skriftlig fremsættelse (26.  

 november 2003) Fødevareministeren  

  

 (Mariann Fischer Boel) :
 Herved tillader jeg mig for  

 Folketinget at fremsætte:
Forslag til lov om dyrlæger (Lovforslag nr.
L 101).
Formålet med forslag til lov  

 om dyrlæger er bl.a. at skabe større klarhed over gældende ret.
Den  

 eksisterende lov har været ændret et utal af gange, og de mange ændringer har  

 gjort loven uoverskuelig.
Lovens sproglige udformning trænger tillige til en  

 modernisering.
Lovforslaget skal ses i  

 sammenhæng med det samtidigt fremsatte forslag om lov om hold af dyr.
Den  

 bærende tankegang bag de to lovforslag er, at henholdsvis den, der holder  

 dyr,  

 og den til dyreholdet knyttede dyrlæge påtager sig et omfattende ansvar for  

 dyrenes sundhed samt for hygiejne, medicinanvendelse og andre områder, der er  

 relateret til fødevaresikkerheden.
Dyrlægens ansvar foreslås derfor  

 understreget i lovforslagets § 8.
Af nye tiltag kan endvidere  

 nævnes bestemmelsen i § 29 om at begrænse muligheden for at forelægge  

 konkrete  

 sager for Det Veterinære Sundhedsråd.
Disse sager skal nu som udgangspunkt  

 forelægges  

 for Fødevaredirektoratet.
Med den foreslåede ændring vil Det Veterinære  

 Sundhedsråd få bedre mulighed for at afgive udtalelser om spørgsmål af  

 generel  

 karakter og ny lovgivning.
 Endelig foreslås indføjet en  

 hjemmel i § 14, stk. 6, til at indføre nye regler om såkaldt Interaktiv Ny  

 Sundhedsrådgivning, hvilket betyder, at en dyrlæge kan ordinere eller  

 udlevere  

 receptpligtige lægemidler til en besætningsejers indledende behandling af en  

 sygdom, som dyrlægen ikke selv har diagnosticeret, forudsat besætningen er  

 undergivet en sundhedsrådgivningsaftale med udvidet dyrlægeovervågning.
 Idet jeg i øvrigt henviser  

 til lovforslagets bemærkninger, anbefales det til Folketingets hurtige og  

 velvillige behandling.
