 Medlemmet påbegyndte et kursus på HMLI fra d. 1.1. til d.  

 30.6.02 iht. sin handlingsplan.
D. 15.2.02 døde medlemmets far og lørdag d. 16.2.02 rejste  

 han til Marokko.
Han kom tilbage til Danmark 1.3.02. AF registrerede, at AF  

 d. 20.2.02 modtog meddelelse om udrejsen, hvorefter AF udmeldte ham fra  

 kurset.
 Kassen fandt, at han var selvforskyldt ledig  med 5 ugers karantæne  

 til følge, idet han havde afbrudt et tilbud efter en  

 handlingsplan.
Medlemmet mente, at det var uretfærdigt, at kassen ville straffe ham  

 med 5 ugers karantæne, fordi han var nødt til at rejse til  

 Marokko pga. dødsfald i familien.
Han kunne ikke nå at indhente  

 tilladelse fra skolen, da det var weekend, og både skolen, AF og kassen  

 havde lukket.
Han lagde en seddel, der begrundede fraværsårsagen  

 til AF og a-kassen.
Medlemmet oplyste desuden, at han havde sendt breve til både AF og  

 kassen d. 16.2.02. Han bad sin søn om at ringe til skolen mandag d.  

 18.2.02, hvilket sønnen gjorde.
Han mente derfor, at han havde meldt  

 fraværet til AF og skolen.
 Direktoratet tiltrådte afgørelsen.
 Ankenævnet tiltrådte direktoratets afgørelse, da  

 ankenævnet lagde vægt på, at medlemmets ophør i  

 tilbuddet efter handlingsplanen ikke var fyldestgørende begrundet i de  

 gyldige grunde efter kapitel 3 i bekendtgørelsen om selvforskyldt  

 ledighed, men at der i stedet var tale om forhold af personlig karakter, der  

 ikke havde relation til arbejdsmarkedet.
 Ankenævnet noterede sig, at medlemmet via sønnen oplyste  

 skolen om sit fravær den 18. februar 2002 samt skriftligt oplyste AF om  

 sin udrejse den 16. februar 2002. Ankenævnet har videre noteret sig, at  

 Forbundet anførte, at medlemmet havde gjort alt, hvad der stod i hans  

 magt for øjeblikkeligt at informere skolen om situationen.
 Ankenævnet fandt dog ikke, at det var tilstrækkeligt blot at  

 meddele fravær fra et tilbud i henhold til en handlingsplan, da dette  

 fravær/ændringen i handlingsplanen skal godkendes af AF, hvilket  

 ikke var sket.
 Ankenævnet henviste i denne forbindelse til, at medlemmet, som ledig  

 kan anmode AF om at få revideret sin handlingsplan, og AF kan tage  

 initiativ hertil, hvis dette er begrundet i den lediges situation, f.eks. ved  

 manglende optagelse på uddannelse, ved sygdom, eller hvis der er  

 væsentligt ændrede forudsætninger på arbejdsmarkedet,  

 der gør en revision hensigtsmæssig, jf. § 58, stk. 2, i  

 Arbejdsmarkedsstyrelsens bekendtgørelse nr. 1338 af 18. december 2000  

 om en aktiv arbejdsmarkedsindsats.
Selvforskyldt ledighed.
Afbrydelse af  

 handlingsplan.
 Ankenævnet har behandlet Deres klage på xxxx vegne på  

 møde den 7. november 2002.
Nævnet traf denne A F G Ø R E L S E xxx er selvforskyldt ledig ved sit ophør i kursusforløbet  

 på HMLI. xxx skal derfor pålægges 5 ugers effektiv  

 karantæne.
Dette skyldes, at xxx ikke har haft en gyldig grund til at ophøre i  

 tilbuddet i henhold til sin handlingsplan.
Såfremt et medlem  

 ophører i et tilbud efter en handlingsplan uden en gyldig grund i  

 arbejdsløshedsforsikringslovens forstand, pålægges  

 medlemmet 5 ugers effektiv karantæne, jf. § 8 og § 40 i  

 bekendtgørelse nr. 826 af 19. september 2001 om selvforskyldt  

 ledighed.
 Ankenævnet har lagt til grund, at ophøret skyldtes xxx faders  

 dødsfald den 15. februar 2002, og at xxx derfor rejste til Marokko den  

 16. februar 2002.
 Ankenævnet har ved bedømmelsen lagt vægt på, at  

 xxx ophør i tilbuddet efter handlings-planen ikke er  

 fyldestgørende begrundet i de gyldige grunde efter kapitel 3 i  

 bekendtgørelsen om selvforskyldt ledighed, men at der i stedet er tale  

 om forhold af personlig karakter, der ikke har relation til arbejdsmarkedet.
 Ankenævnet skal bemærke, at kapitel 3 udtømmende  

 angiver de gyldige grunde, der kan medføre ret til at afbryde en  

 handlingsplan.
 Ankenævnet har noteret sig, at xxx via sønnen oplyste skolen  

 om sit fravær den 18. februar 2002 samt skriftligt oplyste AF om sin  

 udrejse den 16. februar 2002. Ankenævnet har videre noteret sig, at De  

 har anført, at xxx har gjort alt, hvad der stod i hans magt for  

 øjeblikkeligt at informere skolen om situationen.
 Ankenævnet finder dog ikke, at det er tilstrækkeligt blot at  

 meddele fravær fra et tilbud i henhold til en handlingsplan, da dette  

 fravær/ændringen i handlingsplanen skal godkendes af AF, hvilket  

 ikke er sket.
 Ankenævnet skal i den forbindelse henvise til, at xxx, som ledig kan  

 anmode AF om at få revideret sin handlingsplan, og AF kan tage  

 initiativ hertil, hvis dette er begrundet i den lediges situation, f.eks. ved  

 manglende optagelse på uddannelse, ved sygdom, eller hvis der er  

 væsentligt ændrede forudsætninger på arbejdsmarkedet,  

 der gør en revision hensigtsmæssig, jf. § 58, stk. 2, i  

 Arbejdsmarkedsstyrelsens bekendtgørelse nr. 1338 af 18. december 2000  

 om en aktiv arbejdsmarkedsindsats.
Ankenævnet har endelig noteret sig, at direktoratet ikke har taget  

 stilling til en eventuel dispensation fra reglerne om selvforskyldt ledighed  

 grundet sagens ganske særlige omstændigheder.
Ankenævnet  

 skal i den forbindelse bemærke, at ankenævnet ikke har mulighed  

 for at dispensere i sagen, da det alene er direktoratet, som regeludstedende  

 myndighed, der kan dispensere fra egne regler.
Ankenævnet henviser til § 63, stk. 1, nr. 4 samt § 8, kapitel 3, §  

 40, § 42 og § 44, i direktoratets bekendtgørelse nr. 826 af 19.  

 september 2001 om selvforskyldt ledighed.
Der henvises endvidere til § 58,  

 stk. 2, i Arbejdsmarkedsstyrelsens bekendtgørelse nr. 1338 af 18.  

 december 2000 om en aktiv arbejdsmarkedsindsats.
 Ankenævnet tiltræder således direktoratets  

 afgørelse af 13. maj 2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet + sagens akter 1. Sagsforløb Arbejdsdirektoratet fremstillede sagen på denne måde:
"Den 19. december 2001 blev Deres handlingsplan revideret.
Det  

 fremgår af handlingsplanen, at De skulle påbegynde et kursus  

 på HMLI fra den 1. januar til den 30. juni 2002. De underskrev  

 handlingsplanen den 27. december 2001, og godkendte herved, at De var  

 forpligtet til at følge handlingsplanen.
Den 15. februar 2002 modtog De meddelelse om Deres faders dødsfald.  

 Lørdag den 16. februar rejste De til Marokko.
De kom tilbage til  

 Danmark den 1. marts.
Arbejdsformidlingen har registreret, at de den 20. februar modtog  

 meddelelse om  Deres udrejse.
Arbejdsformidlingen udmeldte Dem herefter fra  

 kurset.
 Udskrift af dødsattest viser, at Deres far døde den 15.  

 februar.
Afdelingen traf afgørelse den 5. marts om 5 ugers karantæne  

 fra den 20. februar.
Begrundelsen var, at De havde afbrudt et tilbud efter en  

 handlingsplan.
Hovedledelsen traf afgørelse i ankesagen den 4. april.
De fastholdt  

 afdelingens afgørelse, dog skulle karantænen have virkning fra  

 17. februar.
I begrundelsen blev anført, at De burde have taget  

 kontakt til skolen eller arbejdsformidlingen, inden De rejste, og få  

 tilladelse til at rejse til Marokko.
Det kunne være, at  

 arbejdsformidlingen ville have revideret Deres handlingsplan.
 Det blev også anført i begrundelsen, at dødsfald i  

 familien ikke er en gyldig grund til at ophøre et tilbud efter en  

 handlingsplan.
 De sendte et brev til a-kassen den 8. marts, hvor De ankede  

 afgørelsen.
De skrev, at det var uretfærdigt, at a-kassen ville straffe Dem med  

 5 ugers karantæne, fordi De var nødt til at rejse til Marokko  

 på grund af dødsfald i familien.
De kunne ikke nå at  

 indhente tilladelse fra skolen, fordi det var weekend, og både skolen,  

 AF og a-kassen havde lukket.
De lagde en seddel, der begrundede  

 fraværsårsagen til AF og a-kassen.
De vendte først hjem  

 den 1. marts, da De først på dette tidspunkt havde  

 transportmulighed.
I brev af 19. april skrev De, at De sendte breve til AF og a-kassen den  

 16. februar.
De bad Deres søn om at  ringe til skolen mandag den 18.  

 februar.
Deres søn ringede til skolen, og fortalte hvad der var sket.
De  

 skrev til slut i brevet, at De ikke skal have 5 ugers karantæne, fordi  

 De har meldt fraværet til arbejdsformidlingen og skolen." Sekretariatet er enig i fremstillingen.
2. Arbejdsdirektoratets afgørelse Direktoratet traf den 13. maj 2002 denne afgørelse:
 "De er selvforskyldt ledig den 16. februar 2002.
De skal have en karantæne på 5 uger.
Karantænen har  

 virkning fra den 17. februar.
Begrundelse Når De afbryder et tilbud efter en handlingsplan, anses De som  

 hovedregel, at være selvforskyldt ledig.
 Se § 63, stk. 1, nr. 4, i lov om arbejdsløshedsforsikring m.v., jf.  

 lov bekendtgørelse nr. 603 af 25. juni 2001, og § 8  i  

 bekendtgørelse nr. 826 af 19. september 2001 om selvforskyldt ledighed  

 (bekendtgørelsen).
Ved handlingsplan af 19. december 2001, blev det aftalt, at De skulle  

 følge et kursusforløb på HMLI fra 1. januar til 30. juni  

 2002. En handlingsplan er bindende, og må kun afbrydes, når en  

 gyldig grund foreligger.
Gyldige grunde vil som hovedregel have relation til  

 arbejdsmarkedet og vil ikke være personlige grunde.
Alle de gyldige  

 grunde er nævnt i kap. 3 i bekendtgørelsen.
 Ved afgørelsen har direktoratet lagt vægt på, at De  

 ikke havde en gyldig grund til at afbryde kursusforløbet efter kapitel  

 3 i bekendtgørelsen.
 De blev derfor selvforskyldt ledig den 16. februar 2002, og De skal have  

 en karantæne på 5 uger, jf. § 8, og § 40, stk. 1, i  

 bekendtgørelsen.
Karantænen har virkning fra den 17. februar, jf. § 42, stk. 1, i  

 bekendtgørelsen." 3. Klagen til ankenævnet Ved brev af 3. juni klagede xxx Forbund på xxx vegne, idet Forbundet  

 bemærkede følgende:
"Hermed fremsendes klage til Arbejdsmarkedets Ankenævn på  

 vegne af vores medlem xxx.
Medlemmet ønsker at klage over  

 afgørelse truffet i Arbejdsdirektoratet den 13. maj 2002.  

 Afgørelsen betyder at medlemmet får en karantæne på  

 5 uger med virkning fra den 17. februar 2002 Af sagen fremgår, at vores medlem på grund af faderens  

 pludselige dødsfald var tvunget til øjeblikkeligt at rejse til  

 hjemlandet Marokko.
Medlemmet rejser den 16. februar 2002. Faderen  

 døde den 15. februar 2002. I sagen ligger der dokumentation for  

 hændelse, udrejse og hjemrejse.
Som det fremgår af sagen, og af Arbejdsdirektoratets egen  

 sagsfremstilling, døde medlemmets far i en weekend.
På dette  

 tidspunkt var det ikke muligt at informere om hændelsen eller indhente  

 tilladelse til hjemrejse fra hverken Arbejdsformidlingen eller skolen.  

 Medlemmet sikrer sig imidlertid, at hans søn informerer skolen  

 umiddelbart mandag den 18. februar 2002.
Det er medlemmets opfattelse, at der bør træffes en  

 afgørelse der tager et menneskeligt hensyn og som tager udgangspunkt i  

 hans konkrete situation.
At medlemmet øjeblikkeligt sætter sig i  

 forbindelse med familien ved et alvorligt dødsfald er almen  

 menneskeligt - det er forventeligt og naturligt.
Medlemmet gør alt hvad der står i hans magt for  

 øjeblikkeligt at informere skolen om hans situation.  

 Arbejdsdirektoratets afgørelse bygger ikke på en konkret  

 vurdering, der foretages ingen skønsmæssige hensyn.
Dette finder  

 medlemmet uretfærdigt i en for ham tragisk situation hvor han handler  

 ansvarligt.
Medlemmet følger i øvrigt alle aftaler  

 indgået med AF og a-kassen." 4. Arbejdsdirektoratets bemærkninger til klagen Ved oversendelsen af sagen til ankenævnet den 18. juni 2002 fandt  

 direktoratet ikke, at der var fremkommet nye oplysninger, der gav anledning  

 til at ændre direktoratets afgørelse af 13. maj 2002.
 Direktoratet bemærkede endvidere:
 "Medlemmet har ved at rejse til Marokko afbrudt sin handlingsplan jf. § 8,  

 i bekendtgørelse om selvforskyldt ledighed.
Direktoratet har ikke vurderet, at der er en gyldig grund efter § 3 i  

 bekendtgørelsen om selvforskyldt ledighed.
Der er tale om en personlig  

 årsag til afbrydelsen af handlingsplanen, og den givne årsag  

 falder ikke ind under bestemmelserne i kap. 3, i bekendtgørelsen.
 Kap. 3 er en udtømmende angivelse af de gyldige grunde, som kan  

 give ret til at afbryde en handlingsplan.
Et aftalt tilbud i en handlingsplan skal følges.
Det er ikke nok,  

 at meddele, at man ikke kan eller ikke ønsker, at møde op  

 på et kursus aftalt i en handlingsplan, hvis medlemmet ønsker  

 helt eller midlertidigt at stoppe kurset, er det  nødvendigt, at AF  

 godkender en ændring af handlingsplanen.
AF har ikke godkendt en  

 ændring af handlingsplanen.
 Dette svarer til, at en ansat ikke kan udeblive fra et arbejdsforhold,  

 uden på forhånd at indhente arbejdsgiverens tilladelse.
Det forhold, at medlemmets far døde en lørdag medføre  

 efter direktoratets opfattelse, at der ikke foreligger sådanne  

 særlige omstændigheder, at medlemmet ikke skulle indhente AF  

 eller skolens tilladelse, inden han rejste." 5. Nyt efter klagen ./.
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001 § 63. Dagpenge må ikke udbetales til et medlem, hvis ledighed  

 skyldes, ...
 4) at medlemmet uden fyldestgørende grund afslår at medvirke  

 til udarbejdelse eller revision af en individuel handlingsplan, afslår  

 eller afbryder et tilbud i henhold til en individuel handlingsplan efter lov  

 om aktiv arbejdsmarkedspolitik eller afslår eller afbryder en  

 uddannelse, som arbejdsformidlingen vurderer vil øge mulighederne for  

 beskæftigelse.
 ...
 Stk. 5. Direktøren for Arbejdsdirektoratet fastsætter efter  

 forhandling med Landsarbejdsrådet de nærmere regler for  

 anvendelse af bestemmelserne i stk. 1-4 samt om de dagpengemæssige  

 konsekvenser over for medlemmerne som følge af stk. 1-4.
 ...
Direktoratets bekendtgørelse nr. 826 af 19. september 2001 om  

 selvforskyldt ledighed § 8. Et medlem er selvforskyldt ledig, hvis medlemmet uden en gyldig  

 grund, jf. kap. 3, ophører i et tilbud efter en handlingsplan eller  

 uddannelsesplan, eller ophører i et tilbud om omskoling m.v.
Kapitel 3 - Gyldige Grunde § 14. En gyldig grund skal foreligge på det tidspunkt, hvor et  

 medlem afslår eller opsiger et arbejde, et tilbud efter en  

 handlingsplan eller en uddannelsesplan eller et tilbud om omskoling mv.
 Stk. 2. Det er ikke en gyldig grund, hvis årsagen til afslaget  

 eller opsigelsen er en afledt følge af en handling, som medlemmet har  

 foretaget efter eget valg.
 § 15. Helbred.....
 § 16. Transport....
 § 17. Pasning af familie.....
 § 18. Efterløn.....
 § 19. Deltidsforsikredes arbejdstid....
 § 20. Tab af supplerende dagpenge....
 § 21. Frigørelsesattest...
 § 22. Arbejde i udlandet....
 § 23. Produktion af krigsmateriel....
 § 24. Støtte efter lov om social service til pasning af handicappet  

 barn eller døende nærtstående og efter lov om dagpenge ved  

 sygdom eller fødsel til pasning af alvorligt sygt barn....
 § 25. Arbejdspladsen....
 § 26. Flytning, som skyldes, at ægtefællen eller samleveren  

 flytter for at overtage arbejde m.v....
 § 27. Fratrædelsesgodtgørelse....
 § 28. Fysisk vold....
 ...
Karantæner § 40. Et medlem skal have 5 ugers karantæne, hvis medlemmet er  

 selvforskyldt ledig efter §§ 3-5 og 8, jf. dog stk. 2 og § 44.
 ...
Placering af karantæner § 42. En karantæne har virkning fra den dag, hvor et medlem  

 afslår et arbejde eller et tilbud efter en handlingsplan eller en  

 uddannelsesplan eller et tilbud om omskoling mv., jf. dog stk. 3-5. Ved  

 ophør har karantænen virkning fra dagen efter ophøret,  

 jf. dog stk. 2-4 og stk. 6.
 ...
Gentagelsesvirkning og arbejdskrav § 44. Et medlem kan ikke få dagpenge, hvis medlemmet 2 gange inden  

 for de seneste 12 måneder er blevet selvforskyldt ledig efter §§  

 3-11.
 Stk. 2. Et fuldtidsforsikret medlem kan igen få dagpenge, når  

 medlemmet har haft mere end 300 timers arbejde i en periode på 10  

 uger.
 ...
Arbejdsmarkedsstyrelsens bekendtgørelse om en aktiv  

 arbejdsmarkedsindsats nr. 1338 af 18. december 2000 § 58.......
 Stk. 2.  Den ledige kan anmode om at få revideret sin  

 handlingsplan, og Arbejdsformidlingen kan tage initiativ hertil, hvis dette  

 er begrundet i den lediges situation, f.eks. ved manglende optagelse på  

 uddannelse, ved sygdom, eller hvis der er væsentligt ændrede  

 forudsætninger på arbejdsmarkedet, der gør en revision  

 hensigtsmæssig.
 § 59. Hvis den ledige ikke vil medvirke til at få udarbejdet eller  

 revideret en handlingsplan, eller den ledige ikke overholder handlingsplanen,  

 skal Arbejdsformidlingen underrette den lediges arbejdsløshedskasse  

 herom.
 Stk. 2. Arbejdsformidlingen skal orientere den ledige om, at  

 arbejdsløshedskassen er underrettet.
