 Denne At-meddelelse oplyser om de regler der gælder for børn og unge under  

 18 år, der udfører arbejde for en arbejdsgiver i forbindelse med forskellige  

 kulturelle aktiviteter.
 Udover vejledningen i denne At-meddelelse, er der en mere generel  

 vejledning om unges arbejde i At-meddelelse nr. 4.01.4 om unges arbejde.
1. Børn under 13 år Børn under 13 år må ikke arbejde for en arbejdsgiver.
Børn under 13 år kan dog i nogle tilfælde få tilladelse af politiet til  

 erhvervsmæssigt at optræde, deltage eller medvirke i kulturelle o.l.  

 aktiviteter.
Eksempler på sådanne kulturelle aktiviteter er  

 sportsaktiviteter, opvisninger, dyrskuer, teater- og varieteforestillinger,  

 koncerter, curkusforestillinger, radio, tv, filmoptagelser og reklamefilm,  

 herunder også modelarbejde.
Der kræves kun tilladelse i det omfang, der er tale om erhvervsmæssig  

 beskæftigelse.
Børns deltagelse i fritidsaktiviteter såsom klub- og  

 foreningsarbejde kræver således ikke tilladelse.
Et eksempel herpå er  

 folkekirkens frivillige børnekor.
 Hvis koret er af professionelt tilsnit, kræves der tilladelse.
Der kan kun gives tilladelse til barnets medvirken i selve den kulturelle  

 aktivitet, mens der ikke kan gives tilladelse til såkaldt afledte  

 aktiviteter.
Børn under 13 år kan således fx ikke opnå tilladelse til at  

 sælge programmer, is og slik ved en teaterforestilling.
Tilladelse kan kun gives, hvis det samlet vurderes, at aktiviteten ikke  

 vil kunne skade barnets sikkerhed, sundhed eller udvikling, eller at det ikke  

 vil gå ud over dets skolegang.
Det skal tages hensyn til barnets alder,  

 helbredstilstand og miljø, skolegang samt arten og hyppigheden af dets  

 medvirken.
Der skal herunder lægges vægt på den daglige arbejdstid, tid til  

 forberedelse og prøver samt hvor lang tid den pågældende aktivitet står på.  

 Det er barnet, dets forældre eller arbejdsgiveren, der over for politiet skal  

 godtgøre, at aktiviteten ikke vil skade barnets sundhed.
Tilladelsen gives af politiet og kan både indhentes af barnets forældre  

 eller af den virksomhed, der ønsker at beskæftige et barn under 13 år.
Hvis  

 det er muligt at beskrive omfanget og arten af det enkelte barns deltagelse i  

 den kulturelle aktivitet, kan en virksomhed godt på en gang ansøge om, at  

 flere børn deltager i den samme kulturelle aktivitet.
Politiets tilladelse  

 kan i så fald også omfatte flere børn.
De særlige regler om arbejdstid, hviletid og fridøgn gælder ikke for børn,  

 der har fået tilladelse til at deltage i kulturelle aktiviteter.  

 Hvileperioden skal dog følge hvileperioden for de voksne, der deltager i  

 aktiviteten.
Arbejdstidens længde og de nærmere vilkår for beskæftigelsen  

 skal fastsættes i tilladelsn.
Tilladelsen skal endvidere fastsætte det  

 tidsrum på døgnet, hvor barnet må arbejde, så det sikres, at barnet får  

 tilstrækkelig tid til at sove og passe sin skole.
Herudover kan der  

 fastsættes individuelle vilkår.
Ansøgning skal sendes til politimesteren i den politikreds, hvor  

 aktiviteten finder sted.
Er der tale om en filmoptagelse, skal ansøgningen  

 sendes til politimesteren i den politikreds, hvor producenten har kontor.
Er  

 der tale om en omrejsende aktivitet, skal ansøgningen sendes til den  

 politikreds, hvor aktiviteten første gang finder sted.
 Det er politiet, der fører tilsyn med, at reglerne overholdes.
2. Unge over 13 år Unge over 13 år kan uden tilladelse fra politiet medvirke ved kulturelle  

 eller lignende aktiviteter, hvis det ikke er til fare for deres sikkerhed  

 eller sundhed.
De særlige regler om arbejdstid, hviletid og fridøgn gælder  

 ikke for deltagelse i disse aktiviteter.
Dog skal hvileperioden følge de  

 voksnes.
Jens Andersen --------------------------------------------------------------------- BAGGRUND - Lov om arbejdsmiljø, jf. lovbekendtgørelse nr. 184 af 22. marts 1995,  

 som ændret ved lov nr. 458 af 12. juni 1996 og lov nr. 1196 af 27. december  

 1996.
 - Arbejdsministeriets bekendtgørelse nr. 516 af 14. juni 1996 om unges  

 arbejde.
 - Cirkulære af 22. januar 1996 om børns erhvervsmæssige medvirken ved  

 offentlige forestillinger m.v.
--------------------------------------------------------------------- Nummer og dato på nævnte bekendtgørelser findes i At-meddelse nr. 0.02.1,  

 der indeholder en fuldstændig fortegnelse over gældende love, bekendtgørelser  

 og At-anvisninger om arbejdsmiljø.
