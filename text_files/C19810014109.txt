Cirkulære om vilkår for tjenestefrihed til organisationsarbejde for tjenestemænd i staten, folkeskolen og folkekirken I medfør af tjenestemandslovens § 58, stk. 4, og  

 tjenestemandspensionslovens § 4, stk. 5, fastsættes efter indhentet udtalelse  

 fra lønningsrådet omstående vilkår for tjenestefrihed til  

 organisationsarbejde for tjenestemænd i staten, folkeskolen og folkekirken.
Det bemærkes, at bestemmelse om tjenestens tilrettelæggelse under hensyn  

 til organisationsarbejdet træffes af ansættelsesmyndigheden efter forhandling  

 med organisationsrepræsentanten.
I øvrigt henledes opmærksomheden på  

 følgende:
Som en særlig ordning for tillidsrepræsentanter, der som  

 fællestillidsmænd, kredsformænd m.v. er valgt til at repræsentere en større  

 kreds af personalegrupper, der omfatter personalegrupper uden for eget  

 tjenestested, gælder reglerne i pkt.
C.
For lærergrupper, der har et ugentligt undervisningstimetal, beregnes  

 afkortningen pr. undervisningstime således: +++OPSTILBEG årsbruttoløn incl. tillæg pligtigt ugentligt timetal x 52 For lærergrupper, der har et pligtigt årligt undervisningstimetal,  

 beregnes afkortningen således:
årsbruttoløn incl. tillæg årligt timetal normalt antal undervisningsuger pr. år x 52 +++OPSTILSLUT For organisationsrepræsentanter, der er omfattet af de særlige regler i  

 pkt.
C, kan der maksimalt tillades fravær i 120 timer på årsbasis uden  

 lønafkortning, svarende til 3 uger.
For lærergrupper med et ugentligt  

 undervisningstimetal på f.eks. 27 er det maksimale fravær uden lønafkortning  

 tilsvarende 81 undervisningstimer.
For lærergrupper med et pligtigt årligt  

 undervisningstimetal kan det maksimale fravær uden lønafkortning beregnes  

 således: +++OPSTILBEG årligt undervisningstimetal x 3 normalt antal undervisningsuger pr. år +++OPSTILSLUT For tjenestemænd i staten og folkekirken erstatter dette cirkulære kapitel  

 IV, 2. afsnit, i lønnings- og pensionsdepartementets cirkulære nr. 113 af 23.  

 juni 1971 vedrørende deltagelse i uddannelseskurser for det i staten og  

 folkekirken ansatte personale.
 I undervisningsministeriets cirkulære nr. 138 af 22. juni 1976 som ændret  

 ved cirkulære nr. 214 af 26. oktober 1977 om tjenestefrihed og nedsat  

 tjenestetid for folkeskolens tjenestemænd m.fl. vil §§ 5-10 blive ophævet ved  

 undervisningsministeriets foranstaltning.
 Eventuelle tvivlsspørgsmål forudsættes forelagt finansministeriet.
P.
M.
V.
P.
K.
Jakobsen / Hanne Edeling Vilkår for tjenestefrihed til organisationsarbejde for tjenestemænd i staten, folkeskolen og folkekirken A.
Hel eller delvis tjenestefrihed uden løn til varetagelse af hverv som  

 organisationsansat eller som organisationsvalgt i en forhandlingsberettiget  

 organisation kan gives uden tidsbegrænsning.
Perioden er  

 lønanciennitetsgivende.
B.
Som vilkår for medregning af tjenestefrihedsperioden i tjenestemandens  

 pensionsalder refunderer organisationen for såvel organisationsansatte som  

 organisationsvalgte for hvert tjenestefrihedsår staten et beløb svarende til  

 5 pct. af den årlige pensionsgivende løn, som den pågældende ved  

 tjenestefrihedsårets afslutning ville have oppebåret, såfremt der fortsat var  

 udført tjeneste i tjenestemandsstillingen, med tillæg af 0,15 pct. af nævnte  

 løn for hvert fulde år tjenestemandsansættelsen i staten, folkeskolen eller  

 folkekirken er sket efter det fyldte 25. år.
 Afgørelsen af, hvorvidt tjenestefrihedsperioden ønskes medregnet i  

 pensionsalderen på de angivne vilkår, meddeles af organisationen styrelsen  

 senest 6 måneder efter tjenestefrihedens påbegyndelse, og indbetaling af  

 refusionsbeløbet sker efter hvert tjenestefrihedsårs afslutning, dog senest i  

 forbindelse med den pågældendes genindtræden i tjenestemandsstillingen, og  

 således at der i tilfælde, hvor den seneste refusionsperiode andrager mindre  

 end 1 år, sker en forholdsmæssig indbetaling.
C.
Valgte organisationsrepræsentanter, der ikke har hel tjenestefrihed som  

 nævnt under A, men som varetager organisationsopgaver for personalegrupper  

 uden for eget tjenestested, varetager i videst muligt omfang hvervet ved  

 omlægning af tjenesten eller ved tjenestebytning.
Det påhviler såvel vedkommende styrelse som organisationsrepræsentanten at  

 medvirke til en hensigtsmæssig løsning.
Såfremt varetagelsen af hvervet ikke  

 kan ske ved omlægning eller bytning som ovenfor nævnt, kan styrelsen efter  

 forhandling med organisationsrepræsentanten under hensyntagen til  

 personalegruppens størrelse og geografiske område tillade fravær i indtil 120  

 timer på årsbasis (svarende til 3 uger) uden lønafkortning.
 Ved opgørelse i henhold til foranstående medregnes alt fravær, herunder  

 forhandlingsmøder med styrelser og deltagelse i kongresser, delegeretmøder,  

 hovedbestyrelsesmøder, bestyrelsesmøder, forretningsudvalgsmøder m.v.
 Undtaget fra reglerne under C er tillidsrepræsentanter i det omfang de  

 varetager tillidshvervet på tjenestestedet som led i det daglige arbejde.
Lønafkortningen sker med 1/2080 pr. time af den til enhver tid gældende årsløn.
For lærergrupper beregnes afkortningen dog på  

 grundlag af det ugentlige undervisningstimetal.
Afkortningen medfører ikke  

 fradrag ved beregning af lønanciennitet eller pensionsalder.
Organisationsvalgte, der har delvis tjenestefrihed efter pkt.
A, har også  

 adgang til tjenestefrihed i indtil 120 timer årlig efter pkt.
C, men refusion  

 af beløb til pension efter pkt.
B forudsættes indbetalt i forhold til den  

 godkendte tjenestetidsnedsættelse.
D.
Den nye ordning iværksættes med virkning fra 1. maj 1981, men således at der etableres en overgangsordning, hvorefter bestående  

 ordninger for så vidt angår pkt.
A og B for valgte  

 organisationsrepræsentanter opretholdes, indtil de pågældende kommer på valg.
 For de organisationsansatte opretholdes bestående ordninger indtil 1. maj  

 1981.
