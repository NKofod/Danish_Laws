 For undervisningen og de afsluttende prøver på Danmarks Højskole for  

 Legemsøvelser fastsættes herved følgende bestemmelser:
A.
Almindelige bestemmelser.
 § 1.  Danmarks Højskole for Legemsøvelser ledes af en  

 rektor, der har det administrative og pædagogiske ansvar for højskolens  

 drift.
Undervisningen besørges af de faste lærere, der måtte være normerede ved  

 højskolen, og i øvrigt af timelærere, der beskikkes for et tidsrum af 4 år af  

 undervisningsministeriet efter indstilling af rektor; genbeskikkelse kan  

 finde sted, men for lærerne i gymnastik, atletik, boldspil og svømning -  

 såvel i den praktiske undervisning som i metodik og undervisningsøvelser -  

 ikke ud over det undervisningsår, i hvilket den pågældende fylder 55 år.
Med  

 henblik herpå kan i påkommende tilfælde den sidste periode for genbeskikkelse  

 gøres kortere end 4 år.
Timelærernes vederlag fastsættes på finansloven.
Højskolens lærere danner et læreråd, for hvilket rektor er formand.  

 Lærerrådet skal høres i alle sager vedrørende optagelse af elever og ændring  

 i undervisningsplanen og skal afgive erklæring i alle sager, som i øvrigt  

 forelægges det af rektor eller undervisningsministeriet.
De nærmere regler  

 for lærerrådets virksomhed fastsættes af undervisningsministeriet.
 § 2.  Højskolens formål er at give en videregående  

 uddannelse i legemsøvelser til folkeskolens lærere og lærerinder, at uddanne  

 studenter, der agter at tage skoleembedseksamen ved universitetet med  

 gymnastik som fag, samt at uddanne lærere og lærerinder til den frivillige  

 gymnastik og idræt.
 Stk. 2.  Højskolens undervisning er vederlagsfri.
 § 3.  Højskolens undervisning omfatter:
 1. 1-års kursus for seminarieuddannede lærere og  

 lærerinder og for studerende ved universitetet med gymnastik som fag samt for  

 sådanne elever uden forudgående eksamen, som skønnes at kunne følge  

 undervisningen.
 2. 1-års fortsættelseskursus, fortrinsvis for elever,  

 der har bestået afgangsprøven ved 1-års kursus.
3. 4-måneders kursus for seminarieuddannede lærere og  

 lærerinder.
For elever, der måtte ønske det, kan der oprettes et kursus af  

 omfang som dette 4 måneders kursus, men fordelt over hele skoleåret.
 4. 4-måneders kursus til uddannelse af lærere i den  

 frivillige gymnastik og idræt.
5. 2-ugers kursus for den frivillige idræts  

 amatørinstruktører.
De under 1-5 nævnte kursus oprettes i det enkelte år i  

 det omfang, finanslovsbevilling dertil opnås.
Der udgår hvert år i november  

 måned bekendtgørelse om, hvilke kursus der under forudsætning af den fornødne  

 bevilling og tilstrækkelig elevtilgang vil blive gennemført i det følgende  

 finansår.
 § 4.  Optagelse på højskolen er betinget af  

 tilfredsstillende lægeattest, som udfærdiges på et dertil bestemt skema, og  

 som kan forlanges afgivet af en af højskolen angivet læge.
 § 5.  De på højskolen optagne elever må ikke uden  

 rektors tilladelse påtage sig andet arbejde samtidig med uddannelsen her;  

 dette gælder dog ikke elever, der er optaget på fortsættelseskursus i et  

 enkelt eller enkelte fag, og elever, der gennemgår kursus af omfang som 4  

 måneders kursus fordelt over hele skoleåret.
 § 6.  De under § 3, 1-4, nævnte kursus afsluttes med  

 en prøve, hvortil censorer beskikkes af undervisningsministeriet.
 Prøver afholdes på højskolen og er skriftlige, mundtlige og praktiske.
 Opgaverne ved prøverne fastsættes af lærerne efter forhandling med de  

 pågældende censorer.
 Rektor drager omsorg for, at de skriftlige prøver foregår under  

 betryggende tilsyn.
 Stk. 2.  Ved de afsluttende prøver anvendes samme  

 karakterskala som ved eksamen for lærere og lærerinder i folkeskolen.
Stk.3.  Over prøverne føres særskilt for hvert kursus en  

 af ministeriet autoriseret og med dettes segl forsynet, pagineret og  

 gennemdraget protokol.
Protokollen underskrives, når prøven er endt, af  

 eksaminator og de ved prøven fungerende censorer.
 Stk. 4.  Efter bestået prøve modtager eleven et af  

 rektor udstedt afgangsbevis, hvori anføres, hvilket kursus eleven har  

 gennemgået den opnåede hovedkarakter og karaktererne i de enkelte fag.
B.
De enkelte kursus.
 I. 1-års kursus for seminarieuddannede lærere og lærerinder samt for  

 studerende ved universitetet med gymnastik som fag.
 1. Betingelser for optagelse på kursus.
 § 7.  Til optagelse på dette kursus kræves, at den  

 pågældende:
 Stk. 2.  Også ansøgere, der ikke fyldestgør de i stk. 1a  

 eller b foreskrevne eksamensbetingelser, kan optages som elever, hvis de kan  

 antages at have betingelse for at følge undervisningen, og såfremt der  

 skønnes at være udsigt til, at ansøgeren kan få lejlighed til at frugtbargøre  

 den på højskolen erhvervede uddannelse.
 Sådanne elevers optagelse kan gøres afhængig af en optagelsesprøve.
 Stk. 3.  På grundlag af de indkomne ansøgninger træffer  

 rektor bestemmelse om, hvilke elever der kan optages.
 Stk. 4.  Optagelse kan kun ske ved kursusets begyndelse,  

 dog kan elever på efterårssemestrets 4-måneders kursus for seminarieuddannede  

 lærere og lærerinder senest 2 måneder efter kursusets begyndelse overgå til  

 det heromhandlede kursus.
 2. Undervisningen.
 § 8.  Kursustiden er 12. august-20. juni.
 § 9.  Undervisningen omfatter følgende fag:1) anatomi,  

 2) fysiologi, 3) legemsøvelsernes specielle teori, 4) legemsøvelsernes  

 historie, 5) førstehjælp, 6) gymnastik, 7)boldspil, 8) svømning, 9) atletik,  

 10) for de kvindelige elever sanglege, folkedans og vejledning i anvendelse  

 af musik i forbindelse med gymnastiske øvelser, 11) metodik og 12)  

 undervisningsøvelser.
Der regnes med følgende timetal, der dog kun er opstillet som vejledende:  

 Mand- Kvinde- Ca. 4 gange, fordelt efterår, vinter og forår, gives undervisning i  

 terræn- og orienteringsøvelser samt friluftslege.
 § 10.  Undervisningen i anatomi, fysiologi,  

 legemsøvelsernes specielle teori, legemsøvelsernes historie og første hjælp  

 foretages fælles for mandlige og kvindelige elever.
 Den øvrige undervisning er særskilt for mandlige og for kvindelige elever.
§ 11.  Undervisningen bygger på den undervisning, som  

 seminarierne giver.
Den omfatter a.
Anatomi , 2 timer; der gives en elementær oversigt over  

 menneskets anatomi med særligt henblik på bevægelsesorganerne.
Som grundlag  

 for undervisningen kan benyttes: K.E.
Schreiner og A.
Schreiner:  

 Menneskeorganismen (mindre udgave).
b.
Fysiologi , 2 timer; undervisningen omfatter en elementær  

 gennemgang af legemets funktioner; muskelarbejde, åndedræt og kredsløb  

 behandles noget mere udførligt.
Som grundlag kan benyttes Erling Asmussen og  

 Marius Nielsen; Lægebog i menneskets fysiologi.
c.
Legemsøvelsernes specielle teori , 2 timer + i 2det halvår 1  

 time skriftlige opgaver; faget omfatter øvelsernes tilrettelæggelse efter  

 elevernes køn og alder, principperne for det gymnastiske øvelsesstof  

 inddeling og for dagsøvelsens opbygning, beskrivelse af de enkelte  

 gymnastiske øvelser og analyse af øvelsestyper.
Som grundlag kan benyttes: J.  

 Lindhard: Gymnastikteori i omrids.
Hertil føjes en gennemgang af den  

 specielle teori, der knytter sig til andre af de i skolen anvendte former for  

 legemsøvelser, omfattende analyse og vurdering af de pågældende øvelser.
d.
Legemsøvelsernes historie , 1 time i 1ste halvår; der gives en  

 oversigt over legemsøvelsernes historie i omfang som Niels Illeris: Træk af  

 legemsøvelsernes historie.
e.
Første hjælp , 1 time; undervisningen har samme indhold og  

 omfang som på de af Dansk Røde Kors afholdte kursus, og eleverne modtager  

 efter bestået eksamen et diplom fra Dansk Røde Kors.
Der undervises på  

 grundlag af den af Dansk Røde Kors autoriserede lærebog, »Dansk Røde  

 Kors-Førstehjælp«.
 I forbindelse hermed anvendes nogle få timer til gennemgang af hygiejniske  

 spørgsmål, der har særlig betydning for lærere i legemsøvelser.
 Under de praktiske øvelser i første hjælp bistås læreren af assistenter.
f.
Gymnastik , 4 timer, boldspil, 4 timer, svømning, 3 timer,  

 atletik,for de mandlige elever 3 timer, atletik, sanglege og folkedans for  

 de kvindelige elever, 1 time og vejledning i anvendelse af musik i  

 forbindelse med gymnastiske øvelser for de kvindelige elever, 2 timer.
De praktiske øvelser omfatter dels det øvelsesstof, der kan bringes i  

 anvendelse i børneskolen, dels øvelser passende for elevernes egen  

 aldersklasse.
I svømning søges der endvidere bibragt eleverne den  

 personlige færdighed, der er nødvendig for den, der skal optræde som  

 svømmelærer.
g.
Metodik : gymnastik, 3 timer, boldspil, 1 time,  

svømning , 1 time, atletik, , 1 time (for de mandlige elever).I  

 metodikundervisningen, der tillige kan omfatte praktiske øvelser i indbyrdes  

 undervisning, gives der eleverne vejledning i den pædagogiske  

 tilrettelæggelse af øvelsesstoffet.
Undervisningen varetages som regel af den  

 samme lærer, som leder undervisningsøvelserne i det pågældende fag.
h.
Undervisningsøvelser: gymnastik, 3 timer, boldspil, 2  

 timer  svømning, 2 timer, atletik, 1 time (for de mandlige  

 elever).
Undervisningsøvelserne foregår dels på højskolen med børn, hentet fra de  

 nærliggende skoler, dels - for så vidt angår den sidste del af kursustiden -  

 på skoler i Storkøbenhavn, der udvælges af højskolen efter samråd med  

 gymnastikinspektørerne og undervisningsinspektørens faglige medhjælpere.
Der  

 drages så vidt muligt omsorg for, at de universitetsstuderende under disse  

 øvelser får lejlighed til også at undervise gymnasieklasser.
 I undervisningsøvelser bør såvel de mandlige som de kvindelige elever  

 deles i hold, og hvert hold bør som regel ikke tælle mere end 8 deltagere.
 3. Den afsluttende prøve.
 § 12.  Undervisningen afsluttes med en prøve, der er  

 skriftlig, mundtlig og praktisk.
 Skriftlig prøve.
 1. 4 timers opgave i legemsøvelsernes specielle teori.
2. 3 timers opgave i metodik.
Denne kan gives inden  

 for hver af de 4 discipliner, (for de kvindelige elever 3 discipliner), hvori  

 der er undervist, således at eleverne ikke i forvejen ved, hvor opgaven  

 falder.
For hver af disse 2 prøver gives 1 fagkarakter.
Gennemsnittet udgør  

 eksamenskarakteren for den skriftlige prøve.
 Mundtlig prøve.
 1. Anatomi.
 2. Fysiologi.
For hver af disse prøver gives 1 fagkarakter.
Gennemsnittet udgør  

 eksamenskarakteren i anatomi og fysiologi.
 3. Legemsøvelserne specielle teori: 1 karakter.
 Praktisk prøve.
1. Gymnastik; 2. Boldspil; I gymnastik gives altid 1 karakter.
 For de kvindelige elevers vedkommende udgør karakteren i boldspil  

 en selvstændig karakter.
For de mandlige elever sammenlægges karakteren for prøven i boldspil med  

 en af faglæreren i atletik fastsat kursuskarakter i dette fag.
Gennemsnittet  

 udgør karakterer i praktisk boldspil og atletik.
3. Undervisningsfærdighed i gymnastik: 1 karakter 4. Undervisningsfærdighed i boldspil: 1 karakter 5. Undervisningsfærdighed i atletik: 1 karakter.  

 (Bortfalder for de kvindelige elevers vedkommende) 6. Undervisningsfærdighed i svømning.
 Karakteren for denne sidste prøve sammenlægges med den ved aflæggelse af  

 de obligatoriske prøver i årets løb opnåede karakter; gennemsnittet udgør 1  

 karakter.
 Alle de anførte gennemsnitsberegninger foretages efter en karakterskala  

 med lige store mellemrum.
 På afgangsbeviset opføres i alt 9 karakterer, 3 i de teoretiske fag og 6 i  

 de praktiske; for de kvindelig elevers vedkommende dog kun 8 i alt, nemlig  

 3+5.
 Prøven er bestået, når hver af de 4 karakterer i undervisningsfærdighed  

 såvel som gennemsnittet af samtlige eksamenskarakterer ikke er under  

 g(12,00), og når samtidig ingen af de fagkarakterer, der indgår i beregningen  

 af eksamenskaraktererne, er under mdl.
På afgangsbeviset angives, om den pågældende kan påtage sig undervisning i  

 svømning.
Anerkendelse som svømmelærer gives kun den, der har aflagt de af  

 ministeriet fastsatte prøver.
 II. 1-års fortsættelseskursus.
 1. betingelser for optagelse på kursus.
 § 13.  Dette kursus er beregnet på elever, der har  

 bestået afgangsprøven ved 1-års kursus.
 Stk. 2.  Desuden kan det tillades elever, der af  

 højskolen skønnes at have forudsætninger for at følge undervisningen, at  

 deltage i enkelte fag på dette kursus.
 § 14.  Fortsættelseskursus bør som regel ikke  

 påbegyndes senere end 3 år efter, at vedkommende elev har afsluttet i-års  

 kursus.
§ 15.  Fortsættelseskursus oprettes kun, såfremt der  

 melder sig et tilstrækkeligt antal kvalificerede elever.
Hertil vil i  

 almindelighed kræves 10 mandlige og 10 kvindelige elever.
 Såfremt der kun melder sig det tilstrækkelige antal af den ene gruppe, kan  

 der oprettes kursus alene for mandlige eller alene for kvindelige elever.
 § 16.  Rektor træffer bestemmelse om, hvilke elever  

 der kan optages på kursus.
 2. Undervisningen.
 § 17.  Kursustiden er 1. september-20. juni.
 § 18.  Undervisningen omfatter følgende fag: 1)  

Fysiologi, 2)  legemsøvelsernes specielle teori, 3)  

gymnastik, 4) boldspil,  5) svømning, 6) for de mandlige  

 elever atletik, for de kvindelige elever teoretisk og praktisk  

 undervisning i anvendelse af musik i forbindelse med gymnastiske  

 øvelser, 7)  undervisningsmetodik og 8) praktiske  

 undervisningsøvelser i de nævnte 4 praktiske fag.
 Endvidere kan indføjes terræn- og orienteringsøvelser.
 Stk. 2.  Der regnes med følgende timetal, som dog kun er  

 opstillet som vejledende:
 § 19.  Undervisningen i fysiologi og legemsøvelsernes  

 specielle teori foretages fælles for mandlige og kvindelig elever.
 Den øvrige undervisning er særskilt for hver af de to grupper.
§ 20.  1. Fysiologi, 3 timer, omfatter  

 væsentlig bevægelseslæren og arbejdsfysiologien.
Endvidere foretages en række  

 demonstrationsforsøg, ved hvilke der bl.a. lægges vægt på det stof, som  

 seminariernes lærere i legemsøvelser får anvendelse for.
 2. Legemsøvelsernes specielle teori, 1 time.
 I dette fag gennemgås der ikke noget nyt stof; men der gives eleverne  

 lejlighed til en mere selvstændig behandling af emnerne gennem dertil egnede  

 skriftlige opgaver.
 3. De praktiske øvelser i gymnastik, 3 timer (herunder for de  

 mandlige elevers vedkommende idrætsgymnastik), boldspil, 3 timer, svømning, 3  

 timer, og atletik, 2 timer, omfatter et for elevernes standpunkt passende  

 øvelsesstof.
 4. Undervisningsøvelserne består dels af indbyrdes undervisning  

 (f.eks. i idrætsgymnastik), dels af børneundervisning, og endelig bør der  

 gives eleverne lejlighed til mere eller mindre selvstændigt at deltage i den  

 praktiske undervisning på højskolens 4-måneders kursus.
 3. Den afsluttende prøve.
 § 21.  Undervisningen afsluttes med en prøve, der  

 omfatter følgende fag:
 For de kvindelige elevers vedkommende bortfalder prøven i idrætsgymnastik  

 og i atletik.
 Elever, der kun har deltaget i undervisningen i et enkelt eller enkelte af  

 fagene, aflægger prøve i de pågældende fag efter de samme regler som elever,  

 der har gennemgået kursuset i det fulde omfang.
 Prøven er bestået, når hver af de 4 karakterer i undervisningsfærdighed  

 såvel som gennemsnittet af samtlige eksamenskarakterer ikke er under  

 g(12,00).
 Elever, der kun har deltaget i undervisningen i et enkelt eller enkelte  

 fag, må for at bestå have mindst g i hvert af de pågældende fag.
 III. 4 måneders kursus for seminarieuddannede lærere og lærerinder.
 1. Betingelser for optagelse på kursus.
 §22. Adgang til dette kursus har ansøgere, der har bestået den afsluttende  

 prøve for lærere og lærerinder i folkeskolen, under samme betingelser, som  

 kræves til optagelse på 1-års kursus.
 Andre ansøgere optages efter samme regler, som gælder for sådanne  

 ansøgeres optagelse på 1-års kursus, jfr. § 7, stk. 2.
 Stk. 2.  På grundlag af de indkomne ansøgninger træffer  

 rektor bestemmelse om, hvilke elever der kan optages.
 Stk. 3.  Elever, der har begyndt undervisningen på 1-års  

 kursus, kan med rektors tilladelse senest 2 måneder efter kursusets  

 begyndelse overgå til det heromhandlede kursus.
 2. Undervisningen.
§ 23.  Kursus afholdes i efterårshalvåret i tiden fra  

 15. august-20. december.
For så vidt der melder sig et tilstrækkeligt antal  

 elever, afholdes tillige kursus i forårshalvåret i tiden fra 15.  

 januar-20.maj.
 § 24.  Undervisningen omfatter:
 1. Legemsøvelsernes almindelige og specielle teori.
 2. Første hjælp.
 3. Gymnastik, boldspil, svømning og atletik.
 4. Undervisningsmetodik og praktiske  

 undervisningsøvelser.
5. For de kvindelige elever sanglege og folkedanse,  

 herunder vejledning i anvendelse af musik i forbindelse med gymnastiske øvelser.
 2 dage anvendes til undervisning i terræn- og orienteringsøvelser.
 Stk. 2.  Der regnes med følgende timetal, der dog kun er  

 opstillet som vejledende:
 For de kvindelige elevers vedkommende kan eventuelt tilføjes 1 a 2  

 supplerende timer i indbyrdes undervisning og metodik.
 Stk. 3.  For de elever, som måtte ønske at erstatte et 4  

 måneders kursus med et helårskursus af samme omfang, afgør højskolen selv,  

 hvorledes ovennævnte fag skal fordeles - eventuelt ved  

 »periodelæsning« -, således at disse elever kan undervises sammen  

 med eleverne på 4 måneders kursus.
§ 25.  Undervisningen i teori foretages fælles for  

 mandlige og kvindelige elever, dog således at de 1 time om ugen undervises  

 hver for sig af hensyn til en mere effektiv eksamination.
I første hjælp er  

 undervisningen ligeledes fælles, idet læreren under de praktiske  

 samariterøvelser bistås af assistenter.
 Den øvrige undervisning er særskilt for mandlige og for kvindelig elever.
§ 26.  Undervisningen i teori, der bygger på  

 den uddannelse, som seminarierne giver, går for anatomiens og fysiologiens  

 vedkommende ikke ud over det rent elementære.
Hovedvægten lægges på  

 bevægelsesorganernes bygning og funktion samt på arbejdsfysiologien.
Den  

 specielle teori omfatter øvelsernes tilrettelæggelse af elevernes køn og  

 alder, principperne for gymnastiske øvelsesstof inddeling og for  

 dagøvelsernes opbygning samt beskrivelse og vurdering af typiske gymnastiske  

 og idrætslige øvelser.
 Stk. 2.  Undervisningen i første hjælp gives i samme  

 omfang som på de kursus,der afholdes af Dansk Røde Kors.
Stk. 3.  Ved de praktiske øvelser i gymnastik,  

 boldspil og atletik  lægges hovedvægten på at give eleverne kendskab til  

 de øvelsesformer, der er anvendelige i børneskolen.
I svømning  søges  

 der endvidere bibragt eleverne den personlige færdighed der er nødvendig for  

 den, der skal optræde som svømmelærer.
 Stk. 4.  I metodikundervisningen, der tillige kan  

 omfatte praktiske øvelser i indbyrdes undervisning, gives der eleverne  

 vejledning i den pædagogiske tilrettelæggelse af øvelsesstoffet.  

 Undervisningen varetages som regel af den samme lærer, som leder  

 undervisningsøvelserne i det pågældende fag.
 Stk. 5.  Undervisningsøvelserne foregår dels på  

 højskolen med børn, hentet fra de nærliggende skoler, dels - for så vidt  

 angår den sidste del af kursustiden - på skoler i Storkøbenhavn, der udvælges  

 af højskolen efter samråd med gymnastikinspektørerne.
 I undervisningsøvelser bør såvel de mandlige som de kvindelige elever,  

 deles i hold, og hvert hold bør som regel ikke tælle mere end 8 deltagere.
 3. Den afsluttende prøve.
 § 27.  Prøven, der skal tilendebringes på 4, højst 5  

 dage, omfatter:
1. Skriftlig (3 timer) opgave i metodik, 2. Mundtlig prøve i teori.
For hver af disse prøver gives 1 fagkarakter.
Deres gennemsnit er  

 eksamenskarakteren i teori og anføres på afgangsbeviset.
3. Prøve i undervisningsfærdighed: For mandlige elever  

 i gymnastik og boldspil samt i svømning eller atletik; det afgøres  

 umiddelbart før prøven, i hvilket af disse fag der skal afholdes prøve.
For  

 kvindelige elever i gymnastik, boldspil og svømning.
Karakteren i gymnastikundervisning tæller dobbelt.
Gennemsnittet af de i  

 undervisning opnåede karakterer anføres på afgangsbeviset.
Prøven er bestået,  

 når karakteren i undervisning såvel som gennemsnittet af denne og karakteren  

 i teori ikke er under g (12,00) og når samtidig ingen af de karakterer, der  

 indgår i beregningen af eksamenskaraktererne, er under mdl.
 Prøve i første hjælp afholdes i overensstemmelse med de af Dansk Røde Kors  

 opstillede fordringer for opnåelse af diplom.
På afgangsbeviset angives, om den pågældende kan påtage sig undervisning i  

 svømning eller ikke.
Anerkendelse som svømmelærer gives kun den, der har  

 aflagt de af ministeriet fastsatte prøver.
 IV. 4. måneders kursus til uddannelse af lærere i den frivillige gymnastik  

 og idræt.
 § 28.  Formålet med disse kursus er på teoretisk,  

 pædagogisk og praktisk grundlag at uddanne gymnastik- og idrætslærere, hvis  

 opgave skal være at virke som instruktører inden for gymnastik- og  

 idrætsorganisationerne.
 § 29.  Kursus oprettes kun, såfremt der har meldt sig  

 mindst 10 kvalificerede deltagere i alt inden for de specialfag, jfr. § 32,  

 der derved kan komme i betragtning.
 Undervisning i et specialfag gennemføres som regel kun, såfremt der til  

 det pågældende fag har meldt sig 5 kvalificerede deltagere.
 Undervisningsministeriet kan bestemme, at der i et halvår kun skal  

 oprettes kursus enten for mandlige eller for kvindelige elever.
 1. Betingelser for optagelse på kursus.
 § 30.  På dette kursus optages efter rektors  

 bestemmelse elever, der er i besiddelse af den fornødne praktiske dygtighed i  

 gymnastik eller idræt, og som indstilles til optagelse af den gymnastik-  

 eller idrætshovedorganisation (D.I.F., D.A.I., D.D.S.G.I.F. og D.D.G.F.), som  

 de tilhører, eller under hvilken deres fremtidige arbejde påregnes at falde.
 Stk. 2.  Under særlige omstændigheder kan andre elever  

 optages efter rektors bestemmelse.
 Stk. 3.  Optagelse på kursus er betinget af  

 tilfredsstillende lægeattest, jfr. § 4.
 2. Undervisningen.
§ 31.  Der kan afholdes kursus såvel i efterårs- som i  

 forårshalvåret.
Kursustiden er henholdsvis c. 15. august - c. 20. december og  

 c. 15. januar - c. 20. maj.
 § 32.  Undervisningen omfatter dels en række  

 fællesfag, dels et specialfag.
a.
Fællesfagene er såvel for kvindelige som mandlige elever:
 1. Legemsøvelsernes almindelige og specielle teori i  

 omrids, herunder hygiejne.
 2. Første hjælp.
3. Gymnastik og boldspil 4. Svømning og livredning.
 5. Metodik og undervisningsøvelser i gymnastik og  

 boldspil.
 Under boldspil indøves sådanne større eller mindre boldspil, som med  

 fordel anvendes til supplering af den gymnastiske dagsøvelse, samt sådanne  

 former, som indenfor alle idrætsgrene erfaringsmæssigt anvendes som led i det  

 idrætslige arbejde til supplering af den egentlige specialtræning, dels i,  

 dels uden for dennes sæson.
b.
Specialfagene er foreløbig:
 For de mandlige elevers vedkommende:
 1. Atletik.
 2. Boksning.
 3. Brydning.
 4. Cricket.
 5. Fodbold.
 6. Fægtning.
 7. Gymnastik.
 8. Håndbold.
 9. Idrætsgymnastik.
10.Svømning og livredning- For de kvindelige elevers vedkommende:
 1. Fægtning.
 2. Gymnastik med anvendelse af musik i forbindelse med  

 gymnastiske øvelser samt folkedans.
 Håndbold.
 4. Svømning og livredning.
 I specialfagene undervises i de pågældende discipliners specielle teori,  

 praktik, metodik og undervisningsteknik samt eventuelt i dommervirksomhed.
 Med undervisningen kan der være forbundet øvelser i folkedans  

  fælles for mandlige og kvindelige elever.
 Undervisningsøvelserne foregår dels som indbyrdes undervisning,  

 dels ved oprettelse af frivillige hold, til hvilke der gives adgang gratis  

 eller for en ringe betaling, og endelig ved samarbejde mellem højskolen og  

 frivillige foreninger i København samt de københavnske skoler.
 Af hensyn til øvelsesmaterialet finde de praktiske øvelser og  

 undervisningsøvelserne for en væsentlig del sted om eftermiddagen og om  

 aftenen.
 § 33.  Der regnes med følgende timetal, der dog kun er  

 opstillet som vejledende:
 Karaktererne i undervisningsfærdighed fastsættes under hensyn til en af  

 læreren fremlagt kursuskarakter, der sammenlægges med eksamenskarakteren til  

 1 karakter.
Der gives således i alt 5, eventuelt 6, karakterer, hvis gennemsnit udgør  

 den endelige eksamenskarakter.
Prøven er bestået, når karakteren i  

 undervisningsfærdighed i specialfaget såvel som gennemsnittet af samtlige  

 karakterer ikke er under g (12,00).
 V. 2-ugers kursus for amatørinstruktører.
 § 35.  Kursus afholdes een gang om året i juni måned.
 Kursus afholdes dog kun, for så vidt der inden for de specialfag, jfr. §  

 38, der derved kan komme i betragtning, har meldt sig i alt mindst 10  

 kvalificerede deltagere.
 Undervisningen i et specialfag gennemføres kun, såfremt der til det  

 pågældende fag har meldt sig mindst 5 kvalificerede deltagere.
 § 36.  På kursus optages højst 40 deltagere i alt og  

 inden for de enkelte specialfag højst 20 deltagere.
 § 37  Eleverne optages efter indstilling fra  

 gymnastik- og idrætshovedorganisationerne, der i forvejen af højskolen gøres  

 bekendt med kursusets afholdelse.
 Stk. 2.  Den første kursusdag underkastes samtlige  

 deltagere ved højskolen foranstaltning en lægeundersøgelse.
§ 38.  a.
Den undervisning, der er  

fælles for samtlige elever, omfatter:
1. Hovedpunkter af legemsøvelsernes almindelige og  

 specielle teori samt hygiejne og indøvelse af H.N. metoden.
I alt ca. 28  

 timer.
2. Kortfattet orientering over organisations- og  

 administrationsmæssige forhold inden for den frivillige idræt.
I alt ca. 4  

 timer.
3. Praktisk gymnastik og undervisningsøvelser i  

 gymnastik.
I alt ca. 12 timer.
b.
Hertil kommer undervisning i et specialfag, i alt ca. 30 timer.
 Specialfagene er foreløbig:
 1. Atletik.
 2. Boksning.
 3. Brydning.
 4. Fodbold.
 5. Svømning.
c.
Alle undervisningsøvelser foregår som indbyrdes undervisning.
 § 39.  Der afholdes ikke nogen afgangsprøve, men der  

 gives i de sidste timer gymnastik- og idrætsforbundenes repræsentanter adgang  

 til at overvære undervisningen.
Stk.2.  Efter dennes afslutning tildeles der hver  

 deltager et bevis for, at vedkommende har gennemgået kursus.
Dette er dog  

 betinget af, at den pågældende på tilfredsstillende måde har deltaget i  

 kursuset.
 § 40.  Samtidig med nærværende bekendtgørelses  

 ikrafttræden ophæves undervisningsministeriet bekendtgørelse af 4. februar  

 1942 med senere ændringer.
 Undervisningsministeriet, den 22. august  

 1958.
 Jørgen Jørgensen.
 /Vagn Jensen.
