 I medfør af lov nr. 156 af 14. april 1920 om smitsomme sygdomme hos  

 husdyrene, lov nr. 188 af 1. maj 1923 og lov nr. 175 af 5. juni 1959 om  

 tillæg til nævnte lov samt lov nr. 209 af 23. maj 1979 om omsætning af husdyr  

 m. v. samt med henvisning til Rådets direktiv af 13. december 1977 om  

 fastsættelse af fællesskabskriterier for nationale planer til fremme af  

 udryddelse af brucellose, tuberkulose og enzootisk leukose hos kvæg  

 (78/52/EØF) og Rådets direktiv af 22. januar 1980 om  

 fællesskabsforanstaltninger til kontrol med klassisk svinepest (80/217/EØF)  

 fastsættes:
§ 1 Ved enhver flytning af kvæg og svin fra eller til en besætning skal  

 besætningsejerne (brugerne) gøre optegnelse over afgangen fra henholdsvis  

 tilgangen til besætningen.
Optegnelsen skal omfatte:
§ 2 Vognmænd og andre, der transporterer kvæg og svin skal gøre optegnelser  

 herom med angivelse af dato for transporten og navn og adresse på ejerne af  

 de besætninger, hvorfra og hvortil dyrene transporteres.
§ 3 De i §§ 1 og 2 foreskrevne registreringer kan ske i forbindelse med  

 driftsmæssige optegnelser (f. eks. momsregnskaber).
§ 4 De i §§ 1 og 2 foreskrevne oplysninger skal opbevares i 5 år og skal på  

 begæring forevises repræsentanter for veterinærdirektoratet.
§ 5 Overtrædelse af §§ 1, 2 og 4 straffes med bøde.
