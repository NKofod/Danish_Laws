Kendelse fra Pressenævnet i sag nr. 26/2003 [En mand  K]  

    

 har  

    

 ved advokat Palle Melchior Jensen klaget til  

 Pressenævnet over et indslag bragt i TV 2  

 den 24. november 2002  

 , idet han  

    

 mener, at god presseskik er tilsidesat.
Han  

 har ligeledes klaget over TV 2s foromtale i form af en programtrailer  

 og en  

 tekst på TV 2s tekst-tv den 24. november 2002.
 Af traileren fremgik følgende:
  

  

 Speak  

  

 : Dags Dato i  

 aften.
Hun var tolv år, da hendes far gjorde hende gravid.
A  

  

 : Så siger jeg til  

 min far.
Hvad skal vi gøre med det her barn? Vi står inde i stuen.
Så siger  

 han: Det skal jeg nok ordne. Af TV 2s tekst-tv fremgik følgende:
20.00 Dags Dato med Nyheder og Sporten Nyhedsmagasin Hendes far misbrugte hende seksuelt.
Som 12-årig fødte hun hans  

 barn.
Faren slog barnet ihjel.
Som voksen fortalte hun sin historie til deres  

 sekt, Jehovas Vidner, men her var svaret  hold mund.
 I indslaget hed det blandt andet:
  

  

 Studievært  

  

 : En far,  

 der misbruger sine egne børn seksuelt, er vel noget af det mest  

 nederdrægtige,  

 der findes  noget, som de fleste af os tager skarpt afstand fra, og som  

 vi   

 hvis vi får kendskab til det  vil have skal undersøges af  

 myndighederne, så  

 ofrene kan få hjælp og den skyldige stillet til ansvar.
Men sådan er  

 reaktionen  

 tilsyneladende ikke hos alle.
I det indslag, De nu skal se, fortæller flere  

 kvinder om seksuelt misbrug.
I deres nød gik de til deres trossamfund,  

 Jehovas  

 Vidner, for at få hjælp og blev blot bedt om at holde mund.
En dobbelt straf,  

 som ifølge en række vidner ikke er ualmindelig i det lukkede miljø, der udgør  

 Jehovas Vidner.
Vi skal til Nordjylland.
Her møder vi A, 38, gift, mor til  

 tre.  

 For to år siden begyndte hun at huske ting fra sin barndom  en barndom,  

 der  

 har mærket hende for livet. A fortæller herefter i et interview, hvorledes hendes far   

 klager  udsatte hende for seksuelt misbrug og vold, og hvorledes han  

 dræbte et  

 spædbarn, som hun fødte, og som han var far til.
Interviewet fortsatte  

 herefter  

 således:
  

  

 Speak  

  

 : For to år  

 siden  24 år efter det skete  trådte A frem med anklagerne, men  

 hun havde  

 oddsene imod sig.
Ingen kunne bekræfte graviditeten.
Interviewer  

  

 : Det er  

 jo hårde beskyldninger, du kommer med mod din far.
Det er drab, og det er  

 overgreb, og de kommer så mange år efter.
Så vil der være nogen, der vil være  

 foranlediget til at sige: Er det nu også sandt? A  

  

 : Men altså jeg kan  

 jo huske i detaljer, hvad der er sket.
Hvad tøj jeg har haft på, hvor det  

 foregik henne præcist i lokalet og de følelser, jeg havde, lugten af det  

 mælk,  

 jeg får, og den ostemad.
Altså, jeg kan huske alt, hvad der er foregået.
Interviewer  

  

 : Men der  

 er lige gået tyve år, hvor du ikke har kunnet huske det? A  

  

 : Ja, men det har  

 været så voldsomt, at jeg har været nødt til at det gemme det væk.
Jeg kunne  

 simpelthen ikke klare at gå og tænke på det. Herefter fortæller As storebror om en episode, hvor klager havde  

 tungekysset hende.
Det oplyses endvidere i speaken, at As storesøster også  

 beskylder klager for misbrug, men at hun ikke ønsker at medvirke i indslaget.  

 Herefter fortæller klagers barnebarn, B, at hun også har været udsat for  

 misbrug af klager.
   

  

 Speak  

  

 : De to  

 kvinders historie kunne være foregået i en hvilken som helst familie i  

 Danmark,  

 men deres familie er samtidig medlemmer af Jehovas Vidner, og tilsyneladende  

 undrede flere vidner sig også over faderens overgreb, men ingen reagerede.
Speak  

  

 : Kirkens lov  

 dikterer, at medlemmer skal rådføre sig med lederne i den lokale menighed, de  

 såkaldte ældste, hvis der opstår mistanke om f.eks. misbrug i  

 familien.
Og A  

 fulgte Jehovas Vidners forskrifter.
Hun henvendte sig til to ældste i  

 menigheden  en fabriksarbejder og en vinduespudser.
Deres bekymring var  

 først  

 og fremmest frygten for offentlig omtale.
A  

  

 : Det her, det har I  

 nok ikke lyst til at melde til politiet, fordi så står journalisterne jo her  

 op  

 og ned ad vejen, og sådan en efterforskning den kan tage meget lang tid.
Som  

 om  

 vi skulle bare miste modet og så lade være med at melde det her til politiet.  

 Altså vi følte, at der lå en trussel i det på den måde, han sagde det.
Interviewer  

  

 : Hvorfor  

 tror du, de reagerer på den måde? A  

  

 : De vil for alt i  

 verden dække over, at der sker sådan nogle ting.
I stedet for at rydde op i  

 det, så prøver de at dække over det.
Speak  

  

 : Også B  

 forsøgte at få hjælp fra de ældste i hendes lokale menighed.
Deres reaktion  

 var  

 utvetydig.
 B  

  

 : De sagde, de ikke  

 troede på det, og altså de behandlede os meget dårligt.
Speak  

  

 : Jehovas Vidner  

 råder kvinderne til at konfrontere faderen med beskyldningerne.
Parterne  

 mødes  

 i Års rigssal i Nordjylland.
Faderen nægter beskyldningerne, og da  

 påstand  

 stod mod påstand, kunne Jehovas Vidner ikke foretage sig yderligere.
A gik  

 derfor til politiet.
Nu nedsatte Jehovas Vidner et undersøgelsesudvalg.
Et  

 halvt år efter lød konklusionen:
A  

  

 : Min far skal  

 betragtes som uskyldig, og der skal lægges låg på den her sag, og der er  

 ingen,  

 der må snakke om det.
Og det må vi heller ikke.
B  

  

 : De siger, jamen,  

 det er ikke sket.
Og de gør ingenting ved det, og de siger, at han skal  

 behandles ligesom alle andre, der ikke  Han er jo sådan en gammel mand.
Det  

 er  

 synd for ham, siger de.
Interviewer  

  

 : Hvad  

 tænker du om det? B  

  

 : Det synes jeg er  

 latterligt, de siger det.
Speak  

  

 : De to kvinders  

 oplevelse af Jehovas Vidners håndtering af sagen er langt fra  

 enestående.
I  

 Skotland fører politiet lige nu sag mod Jehovas Vidner for at tilbageholde  

 oplysninger om en far, der misbrugte sine børn.
Og i USA verserer der flere  

 sager, hvor Jehovas Vidner har forsøgt at lægge slør over misbrugssager.  

    

  Bill  

  Bowen  

 var for to år siden ældste i en Jehovas Vidners  

 menighed i den amerikanske stat Kentucky.
Han fik som ældste kendskab til et  

 medlem, der misbrugte flere børn. Herefter følger et interview med  

  Bill  

  Bowen  

 om, hvorledes Jehovas Vidners politik er i forhold til, at et medlem  

 henvender  

 sig med en mistanke om andre medlemmers misbrug af børn.
  

  

 Speak  

  

 : Efter lang  

 tids efterforskning har politiet henlagt sagen mod As far.
Anklagerne om  

 overgreb er forældede, og det har ikke været muligt at finde liget af As  

 datter.
Hun håber dog stadig på, at det lykkes. Indslaget afsluttes med et interview i studiet med  

 pressestalsmanden for Jehovas Vidner,  

  Erik  

  Jørgensen, hvor han blandt  

 andet forklarer, hvad man gør, når et medlem anklager et andet medlem for  

 incest.
Han tilkendegiver samtidig, at Jehovas Vidner finder børnemisbrug  

 afskyeligt.
Indslaget rundes af på følgende vis:
  

  

 Studievært  

  

 : Vi har  

 naturligvis forsøgt at få fat på As far, men han har ikke reageret på vores  

 henvendelse. Klageren har indledningsvis oplyst, at klagen vedrører dels  

 indslagets form og indhold, dels programomtalen, der blev bragt i forbindelse  

 med indslaget.
Klageren har anført, at klagen går på, at indklagede som  

 dokumentation for det synspunkt, at der hos Jehovas Vidner er en anden norm  

 for, hvorledes sager om børnemisbrug håndteres, i overvejende grad henviste  

 til  

 klager, der nu igennem adskillige år er blevet beskyldt for at være  

 barnemorder, voldtægtsforbryder og børnemisbruger osv., uagtet at alle  

 sigtelser mod klager er frafaldet.
Indklagede kan ikke dække sig ind under,  

 at  

 programomtalen mv. havde dækning i As udtalelser.
Indklagede har således et  

 selvstændigt ansvar for de oplysninger, som mediet bringer videre, herunder  

 at  

 kunne føre sandhedsbevis, hvilket ikke er muligt for indklagede.
Der  

 foreligger  

 hermed dels en overtrædelse af straffelovens § 267  måske endda § 268  

  , dels  

 en tilsidesættelse af god presseskik.
Klageren har endvidere anført, at indklagede ikke har begrundet,  

 på hvilken måde As troværdighed som kilde har været vurderet på sædvanlig  

 kritisk vis, eller hvorfor der ikke har været grundlag for at betvivle  

 rigtigheden af de oplysninger, hun er fremkommet med.
Alene den omstændighed,  

 at politiet ikke har kunnet finde skyggen af bevis, og alle sigtelser er  

 frafaldet, skulle være grund nok til at betvivle rigtigheden af de fremkomne  

 oplysninger.
As udsagn beror således alene på genfundne minder, som altså  

 hverken kan bruges af anklagemyndigheden, eller som er videnskabelig  

 anerkendt  

 som brugbar dokumentation.
 Indklagedes anførsel om, at klager ikke ønskede at medvirke i  

 udsendelsen, hvorved der antydes, at der så var mulighed for at tage til  

 genmæle, ændrer ikke ved, at indklagede har tilsidesat god presseskik.  

 Hvilken  

 person, som har været igennem så alvorlige beskyldninger ubeføjet, har lyst  

 til  

 at træde frem i landsdækkende tv til yderligere udokumenteret chikane, spot  

 og  

 spe.
Indklagede har oplyst, at indslaget satte fokus på  

 problemstillingen om, hvorledes trossamfundet Jehovas Vidner tackler  

 situationer, hvor et medlem hævder at have været udsat for overgreb begået af  

 et andet medlem.
Emnet er af væsentlig samfundsmæssig interesse, især fordi  

 trossamfundet håndterer sådanne sager på anden måde end det almindelige  

 retssamfund.
Efter indklagedes opfattelse kan afdækningen af en sådan  

 problemstilling alene ske med udgangspunkt i et konkret tilfælde, idet det er  

 helt nødvendigt for at kunne beskrive emnet, at de personer, der ønsker at  

 stå  

 frem, beretter om deres oplevelser med trossamfundet i en given sag.
Indklagede har anført, at indslaget illustrerer med to  

 eksempler, at trossamfundet end ikke i tilfælde, hvor der fremkommer  

 beskyldninger om særdeles grove lovovertrædelser, finder anledning til  

 nærmere  

 at gribe ind.
Tværtimod opfordrede trossamfundet de to kvinder til ikke at gå  

 videre med sagen.
På den baggrund finder indklagede omtalen af den konkrete  

 sag  

 med de to kvinder særdeles relevant og berettiget, uanset at det var  

 indklagede  

 bekendt, at klageren ikke var dømt herfor, hvilket også blev oplyst i  

 indslaget.
Indklagede har videre anført, at As og de øvrige medvirkendes  

 troværdighed som kilder er vurderet på sædvanlig kritisk vis.
Der foreligger  

 en  

 journalistisk research forud for programmet, ligesom de oplysninger, A og B  

 er  

 fremkommet med, er søgt bekræftet af en række andre kilder, som indklagede  

 har  

 talt med.
Dertil kommer, at indklagede flere gange rettede henvendelse til  

 klager med henblik på at foreholde denne oplysningerne fra de medvirkende og  

 opnå dennes kommentarer hertil.
Til trods for at det i denne forbindelse blev  

 oplyst, at A og B var blevet interviewet, reagerede klageren imidlertid ikke  

 på  

 indklagedes henvendelser.
For så vidt angår klagerens bemærkninger om, at indklagede har  

 pådraget sig et selvstændigt ansvar for indholdet af programomtalen, anføres,  

 at det fremgår af de vejledende regler for god presseskik punkt A.6., at  

 overskrifter og mellemrubrikker skal i form og indhold have dækning i  

 den  

 pågældende artikel eller udsendelse.
Det samme gælder de såkaldte  

 spisesedler.  

 En programomtale, der udsendes til forhåndsannoncering, er efter indklagedes  

 opfattelse at sidestille med en spiseseddel og en mellemrubrik, som i sagens  

 natur alene vil udgøre en kort gengivelse af indholdet.
Teksten i den  

 udsendte  

 programomtale har efter indklagedes vurdering fuldt ud dækning i de  

 oplysninger  

 om klageren, der i øvrigt fremkommer i indslaget.
 Indklagede må efter en samlet vurdering afvise at have handlet i  

 strid med god presseskik.
 I sagens behandling har følgende nævnsmedlemmer deltaget: Axel  

 Kierkegaard, Aage Lundgaard, Tage Clausen og Ole Askvig.
 Pressenævnet udtaler:
Pressenævnet finder, at det i programtraileren og i teksten på  

 tekst-tv fremstår som et faktum, at klageren har gjort sin datter gravid og  

 herefter slået det nyfødte barn ihjel.
De oplysninger, der foreligger om  

 klager, herunder hans forhold til flere andre familiemedlemmer, giver ikke  

 dækning for at omtale klager som sket.
Indklagede har derfor handlet i strid  

 med god presseskik, og nævnet udtaler sin kritik.
 Om udtalelserne i indslaget bemærker nævnet, at de er bragt i  

 forbindelse med en omtale af, hvorledes trossamfundet Jehovas Vidner  

 reagerer,  

 når et medlem henvender sig til trossamfundet med en mistanke om andre  

 medlemmers misbrug af børn  et emne, hvortil der efter nævnets  

 opfattelse er  

 knyttet en samfundsmæssig interesse.
 Henset hertil samt til, at det i indslaget oplyses, at politiet  

 har henlagt sagen, og til at klager har fået mulighed for i indslaget at  

 komme  

 til orde over for beskyldningerne, finder nævnet ikke grundlag for at udtale  

 kritik i anledning af indslaget.
Nævnet finder ikke grundlag for at fastslå, at indklagede har  

 udvist utilstrækkelig kritik over for A som kilde.
Nævnet bemærker i den  

 forbindelse, at journalisten i interviewet med A gav udtryk for sin tvivl  

 overfor, om A nu 20 år efter de hævdede overgreb kunne huske, hvad der var  

 sket.
 Pressenævnet har efter indstilling fra klagers advokat besluttet  

 ikke at pålægge TV 2 at offentliggøre kendelsen.
 Afsagt den 1. maj 2003.
