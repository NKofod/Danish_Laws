Nr LSF 93 Forslag til Lov om ændring af lov om midlertidig opholdstilladelse til  

 visse personer fra det tidligere Jugoslavien m.v. (Indførelse af kvoteordning  

 for bosniske krigsflygtninge) Fremsat af indenrigsministeren (Birte Weiss) den 29. november 1995 Vedtaget ved tredjebehandling den 25. april 1996 Lov nr. 327 af 30/04/1996 § 1 I lov om midlertidig opholdstilladelse til visse personer fra det  

 tidligere Jugoslavien m.v., jf. lovbekendtgørelse nr. 563 af 30. juni 1995,  

 foretages følgende ændringer:
 1. § 15 a, stk. 1, affattes således:
»En person fra det tidligere Jugoslavien, der befinder sig i det  

 tidligere Jugoslavien eller i nærområdet hertil, kan inden for nærmere  

 fastsatte rammer meddeles opholdstilladelse efter denne lov, såfremt det på  

 baggrund af oplysninger tilvejebragt i samarbejde med De Forenede Nationers  

 Højkommissær for Flygtninge (UNHCR) må antages, at vedkommende på grund af  

 krigshandlinger eller lignende uroligheder umiddelbart har behov for  

 beskyttelse.« 2. § 15 a, stk. 2, ophæves.
§ 2 Stk. 1. Loven træder i kraft den 1. maj 1996.
 Stk. 2. § 1, nr. 1, gælder ikke for ansøgninger om  

 opholdstilladelse, der er indgivet inden lovens ikrafttræden.
Oprindeligt fremsat forslag § 1 I lov om midlertidig opholdstilladelse til visse personer fra det  

 tidligere Jugoslavien m.v., jf. lovbekendtgørelse nr. 563 af 30. juni 1995,  

 foretages følgende ændringer:
 1. § 15 a, stk. 1, affattes således:
»En person fra det tidligere Jugoslavien, der befinder sig i det  

 tidligere Jugoslavien eller i nærområdet hertil, kan inden for nærmere  

 fastsatte rammer meddeles opholdstilladelse efter denne lov, såfremt det på  

 baggrund af oplysninger tilvejebragt i samarbejde med De Forenede Nationers  

 Højkommissær for Flygtninge (UNHCR) må antages, at vedkommende på grund af  

 krigshandlinger eller lignende uroligheder umiddelbart har behov for  

 beskyttelse.« 2. § 15 a, stk. 2, ophæves.
§ 2 Stk. 1. Loven træder i kraft den 15. december 1995.
 Stk. 2. § 1, nr. 1, gælder ikke for ansøgninger om  

 opholdstilladelse, der er indgivet inden lovens ikrafttræden.
Bemærkninger til lovforslaget Almindelige bemærkninger Efter § 15 a i lov om midlertidig opholdstilladelse til visse personer fra  

 det tidligere Jugoslavien m.v. kan en person fra det tidligere Jugoslavien,  

 der befinder sig i det tidligere Jugoslavien eller i nærområdet hertil,  

 meddeles opholdstilladelse efter loven, såfremt det på baggrund af  

 oplysninger tilvejebragt i samarbejde med De Forenede Nationers Højkommissær  

 for Flygtninge (UNHCR) må antages, at vedkommende på grund af krigshandlinger  

 eller lignende uroligheder umiddelbart har behov for beskyttelse.
 Bestemmelsen i § 15 a blev indført ved lov nr. 459 af 30. juni 1993 om  

 ændring af lov om midlertidig opholdstilladelse til visse personer fra det  

 tidligere Jugoslavien m.v.
Baggrunden for lovændringen i juni 1993 var regeringens ønske om at  

 målrette indsatsen i forhold til de personer fra området, der måtte anses for  

 at have det mest akutte eller største behov for hjælp i form af beskyttelse  

 efter at være flygtet fra krigsområderne i Bosnien-Hercegovina.
Der blev  

 samtidig indført krav om visum over for alle personer fra  

 Bosnien-Hercegovina, samt etableret en dansk myndighed i nærområdet med  

 bemyndigelse til at udstede indrejsetilladelse til udvalgte personer.
Bestemmelsen er blevet administreret som en åben ordning, således at der  

 er meddelt opholdstilladelse til alle, der har opfyldt lovens betingelser.  

 Ved brev af 12. juli 1995, som blev fremsendt til Folketingets Retsudvalg,  

 blev der foretaget visse justeringer af ordningens modtagelseskriterier.  

 Forud herfor korresponderede Indenrigsministeriet med UNHCR, der i den  

 forbindelse ved et brev af 20. marts 1995 anførte, at organisationen var  

 parat til at samarbejde om andre løsninger på genbosættelsesproblemet,  

 herunder indførelse af en kvote for Danmarks modtagelse af personer fra  

 området.
I brevet benyttes følgende formulering: »While UNHCR in light  

 thereof, would regret any change in the current Danish criteria for  

 resettlement we are ready to examine other ways of adressing this problem  

 through, inter alia, introducing a fixed quota in lieu of the current  

 unlimited quota.« I lyset af den nyligt indgåede fredsaftale i Dayton, Ohio, mellem  

 Kroatien, BosnienHercegovina og Den Føderative Republik Jugoslavien er der  

 begrundet håb om, at der atter vil komme fredelige tilstande i det tidligere  

 Jugoslavien, og at der ikke længere vil være behov for at invitere personer  

 her til landet i medfør af den nuværende modtagelsesordning, der omfatter  

 personer med et midlertidigt beskyttelsesbehov eller behov for  

 lægebehandling.
På nuværende tidspunkt, hvor fredsaftalen ikke er udmøntet,  

 bør der opretholdes et lovgivningsmæssigt beredskab i lov om midlertidig  

 opholdstilladelse til visse personer fra det tidligere Jugoslavien m.v. til  

 at modtage personer med et behov for midlertidig beskyttelse.
 Regeringen finder endvidere, at det lovgivningsmæssige beredskab i lov om  

 midlertidig opholdstilladelse til visse personer fra det tidligere  

 Jugoslavien m.v. bør justeres under indtryk af UNHCR's brev af 20. marts  

 1995, og de drøftelser, der i de seneste år har været i EU-regi om etablering  

 af en byrdefordelingsordning vedrørende flygtninge og fordrevne.
I EU-regi har regeringen arbejdet på, at der i europæisk regi kan  

 etableres en byrdefordelingsordning på grundlag af nærmere fastlagte  

 kriterier for fordeling af flygtninge og fordrevne.
Et første skridt hertil  

 blev taget i juni 1995, hvor Rådet (for retlige og indre anliggender) vedtog  

 en resolution om byrdefordeling i forbindelse med modtagelse af fordrevne  

 personer og deres midlertidige ophold.
Resolutionen er efterfølgende blevet  

 bekræftet den 25. september 1995. Med resolutionen blev der opnået principiel  

 enighed mellem medlemslandene om, at der i situationer med massiv  

 tilstrømning af fordrevne til en eller flere af medlemsstaterne skal ske en  

 solidarisk fordeling af disse blandt medlemsstaterne.
Rådet har endvidere den 23. november 1995 vedtaget en afgørelse om  

 beredskabs- og hasteprocedure med henblik på byrdefordelingen i forbindelse  

 med modtagelse af fordrevne personer og deres midlertidige ophold.
Afgørelsen  

 fastlægger en række nærmere procedurer, som Rådet skal følge ved fremtidige  

 krisesituationer, der er omfattet af ovennævnte resolution om byrdefordeling.  

 Hasteproceduren iværksættes med henblik på at fastslå, om der foreligger en  

 situation, der er omfattet af resolutionen, og om der er behov for, at EU  

 gennemfører en samordnet aktion med henblik på modtagelse af fordrevne  

 personer og deres midlertidige ophold.
Det har endvidere vist sig, at der i andre lande opereres med kvoter for,  

 hvor mange personer der som led i en aftale med UNHCR kan modtages fra det  

 tidligere Jugoslavien.
Der opereres således i disse lande ikke med en åben  

 modtagelse af krigsflygtninge på samme måde som efter den danske ordning.
 På baggrund heraf finder regeringen, at den nugældende ordning for  

 modtagelse af personer fra det tidligere Jugoslavien må justeres, således at  

 der ved en ændret affattelse af § 15 a åbnes mulighed for indførelse af en  

 kvote for modtagelse af personer fra området.
Udlændingestyrelsen behandler for tiden et større antal ansøgninger om  

 midlertidig opholdstilladelse efter lovens § 15 a.
Ansøgningerne er navnlig  

 indgivet via den danske ambassade i Beograd.
Endvidere har UNHCR i Zagreb  

 oplyst, at det kan blive aktuelt med præsentation af et større antal sager  

 for myndighedskontoret i Zagreb, som ligger inden for de danske  

 modtagelseskriterier.
 Den fremtidige kvote vil blive fastlagt, når behandlingen af disse sager  

 er afsluttet.
 Kvotens størrelse vil blive fastlagt ved forelæggelse af aktstykke for  

 Folketingets Finansudvalg.
Kvotens størrelse vil - i et snævert samarbejde med de andre EU-lande i  

 forbindelse med tilrettelæggelsen af en byrdefordelingsordning - blive  

 fastlagt ud fra oplysninger fra UNHCR eller andre internationale  

 organisationer om behovet for genbosætning af flygtninge fra det tidligere  

 Jugoslavien med et midlertidigt beskyttelsesbehov.
Der vil ved den løbende  

 fastsættelse af kvoter kunne tages hensyn til de til enhver tid værende behov  

 og muligheder for genbosætning.
Det bemærkes, at det ekspertudvalg vedrørende strukturelle spørgsmål på  

 udlændingeområdet, der er nævnt i bemærkningerne til forslaget til lov nr.  

 382 af 14. juni 1995 (lovforslag nr.
L 194 af 4. april 1995), i første omgang  

 vil blive anmodet om at foretage en egentlig udredning af  

 anvendelsesmulighederne for midlertidig opholdstilladelse.
 Udvalget, der vil blive nedsat inden for den nærmeste fremtid, forventes  

 at have færdiggjort udredningen vedrørende anvendelsen af midlertidig  

 beskyttelse inden udgangen af juli 1996.
Det bemærkes endvidere, at Indenrigsministeriet i folketingsåret 1996-97,  

 vil overveje en fuldstændig ophævelse af lov om midlertidig opholdstilladelse  

 til visse personer fra det tidligere Jugoslavien m.v. og eventuelt en bredere  

 anvendelse af midlertidige opholdstilladelser.
Disse overvejelser vil bl.a.  

 ske på baggrund af udvalgets udredning.
 Hørte myndigheder m.v.
 Følgende myndigheder er blevet anmodet om bemærkninger til det fremsatte  

 lovforslag:
 Finansministeriet, Justitsministeriet, Socialministeriet,  

 Udenrigsministeriet, Rigspolitichefen, Dansk Flygtningehjælp, Dansk Røde Kors  

 og Kommunernes Landsforening.
Økonomiske og administrative konsekvenser af lovforslaget De økonomiske konsekvenser af ordningen vil afhænge af den nærmere  

 udmøntning, idet ordningen vil blive tilrettelagt således, at der fastsættes  

 en kvote for antallet af opholdstilladelser ved forelæggelse af aktstykke for  

 Folketingets Finansudvalg.
Det er således ikke muligt på nuværende tidspunkt  

 at give et konkret skøn over de økonomiske konsekvenser.
Det skal dog bemærkes, at der med forslaget opnås mulighed for i højere  

 grad end i dag at bestemme antallet af indrejsende og de dermed tilhørende  

 udgifter.
Ved forelæggelse af aktstykke for Folketingets Finansudvalg vil der  

 således blive fremlagt skøn over de økonomiske konsekvenser.
 Der forventes ikke umiddelbart kommunaløkonomiske konsekvenser af  

 lovforslaget.
Erhvervsøkonomiske, miljømæssige og EU-retlige konsekvenser af  

 lovforslaget Forslaget har ikke erhvervsmæssige eller miljømæssige konsekvenser,  

 ligesom forslaget ikke indeholder EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Affattelsen af § 15 a i lov om midlertidig opholdstilladelse til visse  

 personer fra det tidligere Jugoslavien m.v. foreslås ændret.
Der åbnes derved  

 mulighed for indførelse af en kvote for modtagelse af personer fra området.
 Kvotens størrelse vil blive fastlagt ved forelæggelse af aktstykke for  

 Folketingets Finansudvalg.
 Der henvises i øvrigt til de almindelige bemærkninger.
Til nr. 2 Det foreslås, at den nugældende bestemmelse i § 15 a, stk. 2, ophæves,  

 idet den foreslåede kvoteordning i § 15 a i lighed med den nuværende  

 kvoteordning i § 1 forudsættes administreret som en ren invitationsordning.
Til § 2 Bestemmelsen indeholder ikrafttrædelses- og overgangsbestemmelser.
 Det foreslås, at loven skal træde i kraft den 15. december 1995, og at den  

 foreslåede kvoteordning i § 15 a ikke skal gælde for ansøgninger, der er  

 indgivet inden lovens ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om midlertidig opholdstilladelse til visse personer fra det  

 tidligere Jugoslavien m.v., jf. lovbekendtgørelse nr. 563 af 30. juni 1995,  

 foretages følgende ændringer:
 1. § 15 a, stk. 1, affattes således:
»En person fra det tidligere Jugoslavien, der befinder sig i det  

 tidligere Jugoslavien eller i nærområdet hertil, kan inden for nærmere  

 fastsatte rammer meddeles opholdstilladelse efter denne lov, såfremt det på  

 baggrund af oplysninger tilvejebragt i samarbejde med De Forenede Nationers  

 Højkommissær for Flygtninge (UNHCR) må antages, at vedkommende på grund af  

 krigshandlinger eller lignende uroligheder umiddelbart har behov for  

 beskyttelse.« § 15 a.
En person fra det tidligere Jugoslavien, der befinder sig  

 i det tidligere Jugoslavien eller i nærområdet hertil, kan meddeles  

 opholdstilladelse efter denne lov, såfremt det på baggrund af oplysninger  

 tilvejebragt i samarbejde med De Forenede Nationers Højkommissær for  

 Flygtninge (UNHCR) må antages, at vedkommende på grund af krigshandlinger  

 eller lignende uroligheder umiddelbart har behov for beskyttelse.
 2. § 15 a, stk. 2, ophæves.
§ 15 a. - - - Stk. 2. Ansøgning om midlertidig opholdstilladelse efter stk. 1  

 skal indgives til en dansk repræsentation i ansøgerens hjemland eller i det  

 land, hvor ansøgeren har ophold.
§ 2 Stk. 1. Loven træder i kraft den 15. december 1995.
 Stk. 2. § 1, nr. 1, gælder ikke for ansøgninger om  

 opholdstilladelse, der er indgivet inden lovens ikrafttræden.
Efter 2. behandling den 23. april 1996 § 1 I lov om midlertidig opholdstilladelse til visse personer fra det  

 tidligere Jugoslavien m.v., jf. lovbekendtgørelse nr. 563 af 30. juni 1995,  

 foretages følgende ændringer:
 1. § 15 a, stk. 1, affattes således:
»En person fra det tidligere Jugoslavien, der befinder sig i det  

 tidligere Jugoslavien eller i nærområdet hertil, kan inden for nærmere  

 fastsatte rammer meddeles opholdstilladelse efter denne lov, såfremt det på  

 baggrund af oplysninger tilvejebragt i samarbejde med De Forenede Nationers  

 Højkommissær for Flygtninge (UNHCR) må antages, at vedkommende på grund af  

 krigshandlinger eller lignende uroligheder umiddelbart har behov for  

 beskyttelse.« 2. § 15 a, stk. 2, ophæves.
§ 2 Stk. 1. Loven træder i kraft den 1. maj 1996.
 Stk. 2. § 1, nr. 1, gælder ikke for ansøgninger om  

 opholdstilladelse, der er indgivet inden lovens ikrafttræden.
