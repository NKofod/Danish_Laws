Indholdsfortegnelse Forord Forord Den offentlige sektor står midt i en omstillingssituation.
 Personaleforbruget i den offentlige sektor må efter regeringens opfattelse  

 reduceres i de nærmeste år af hensyn til samfundsøkonomien.
Med henblik på at skabe forbedrede muligheder for, at ældre medarbejdere  

 kan fratræde frivilligt med en overgangsydelse, er det som led i  

 aftaleresultatet i 1991 - og inden for den samlede økonomiske ramme for  

 forliget - aftalt, at der lokalt inden for en 2-års periode kan indgås aftale  

 om frivillige fratrædelssordninger for ansatte over 60 år.
En forlængelse af  

 ordningen forudsætter, at der indgås aftale herom i 1993.
Det vurderes lokalt, om der skal indgås en aftale, og hvorledes aftalen  

 kan tilpasses de lokale forhold.
Denne lokale kompetence er kombineret med,  

 at det økonomiske ansvar også er placeret lokalt hos den styrelse/kommune,  

 som indgår aftalen.
 Vi håber, at de frivillige fratrædelsesordninger kan bidrage til, at  

 eventuelle personalereduktioner kan gennemføres frivilligt ved de lokale  

 drøftelser med personalet, og sådan at institutionen også fremover sikrer sig  

 kvalitet i opgavevaretagelsen.
Henning Dyremose Ove Hygum Indledning Ministerier, styrelser mv., der forudser nødvendige personalereduktioner,  

 kan nu lokalt aftale frivillige fratrædelsesordninger for ansatte på 60 år og  

 derover, jf. pkt. 2.
 Tilsvarende gælder (amts)kommunerne for tjenestemænd m.fl. i folkeskolen  

 m.v.
 Rammeaftalen, der gælder i en periode på 2 år fra 1. april 1991, er  

 tillige med Finansministeriets cirkulære af 11. april 1991 optrykt som bilag.
 Hvor ledelsen lokalt vurderer, at der er behov for at øge den naturlige  

 afgang som alternativ til uansøgte afskedigelser, kan der aftales frivillige  

 fratrædelsesordninger.
Før beslutning om aftale En indledende, samlet vurdering for hele ministerområdet/(amts)kommunen af  

 behovet for frivillige fratrædelsesordninger i forbindelse med  

 personalereduktioner kan være hensigtsmæssig.
»Styrelsen« Ved den lokale ledelse forstås ministeriers, styrelsers, institutioners  

 ledelse.
På folkeskoleområdet er det kommunalbestyrelsen/amtsrådet, på  

 tilskudsområderne den enkelte institutions, f.eks. en skoles ledelse.
 Ved folkeskolen forstås de undervisningsområder, der er nævnt i pkt. 11.
 I det følgende anvendes »styrelsen« som dækkende ministerier,  

 styrelser, institutioner og kommunalbestyrelser/amtsråd med mindre andet  

 anføres.
Lokale aftaler Rammeaftalen giver styrelsen hjemmel til indgåelse af lokalaftaler mellem  

 den lokale ledelse og det organisationsled, hvortil forhandlingsretten er  

 delegeret.
Den lokale aftale gælder i en periode på maksimalt 8 måneder.
Personkreds Frivillige fratrædelsesordninger kan tilbydes ansatte, der er omfattet af  

 centralorganisationernes forhandlingskompetence, og ACs overenskomstområde  

 samt evt. andre grupper, for hvem tilsvarende aftaler måtte blive indgået som  

 led i overenskomstfornyelsen.
 Fratrædelsesordningerne kan bruges som endnu et personalepolitisk  

 værktøj ,der i 2-årsperioden kan indgå i den lokale personalepolitik.
Omstilling og efteruddannelse Som led i udmøntningen af CFU-forliget er endvidere indgået aftale om  

omstilling/efteruddannelse . Der vil blive udsendt særlig vejledning  

 herom senere.
1. HVILKE PERSONER ER OMFATTET? Med rammeaftalen kan der indgås lokalaftaler om frivillige  

 fratrædelsesordninger for ansatte omfattet af centralorganisationernes  

 forhandlingskompetence samt ansatte på ACs overenskomstområde og andre  

 grupper, for hvem tilsvarende aftaler måtte blive indgået som led i  

 overenskomstfornyelsen.
Personkreds Det gælder for følgende personalegrupper :
* tjenestemænd i staten, folkeskolen og folkekirken * overenskomstansatte i staten, folkekirken og statstilskudsberettigede  

 institutioner * tjenestemandslignende ansatte i staten, folkekirken og  

 statstilskudsberettigede institutioner med forsikringsmæssige  

 pensionsordninger * ansatte med tjenestemandspensionsrettigheder - tjenestemandslignende ansatte, der er ansat ved statstilskudsberettigede  

 institutioner og er medlemmer af statsgaranterede pensionskasser - timelærere, vakancevikarer og faste vikarer i folkeskolen - civilarbejdere i forsvaret og fastansatte håndværkere i DSB med  

 tjenestemandspensionsrettigheder efter LKL § 22, stk. 11.
Aldersgruppe og for følgende aldersgrupper :
- ansatte, der er fyldt 60 år inden lokalaftalens udløb, og - ansatte, der søger sig afskediget inden lokalaftalens udløb, og som  

 fylder 60 år inden 1 år efter lokalaftalen udløber.
2. HVORNÅR KAN RAMMEAFTALEN ANVENDES? Hvor personaletallet skal reduceres Rammeaftalen kan anvendes i situationer, hvor ledelsen kan forudse, at det  

 bliver nødvendigt at reducere personaletallet, og hvor dette ikke alene kan  

 ske ved naturlig afgang.
 Der kan eksempelvis være tale om situationer med bevillingsmangel, eller  

 det kan være situationer med opgavebortfald og deraf følgende behov for  

 personalereduktion.
Alternativ til afsked Anvendelse af rammeaftalen kan opfattes som et alternativ til uansøgte  

 afskedigelser.
Rammeaftalen kan derimod ikke anvendes i forbindelse  

 med individuelle afskedigelser begrundet i den enkelte ansattes egne forhold  

 f.eks. afsked på grund af sygdom, uegnethed eller lignende.
Personale og Omstilling Finansministeriet henviser i øvrigt til Finansministeriets vejledning  

»Personale og Omstilling« , der beskriver regelsættene  

 omkring afskedigelser og omstilling af personale.
 Der vil senere blive udsendt vejledning om omstilling/efteruddannelse, som  

 aftalt ved CFU-forliget.
 Anvendelse af rammeaftalen forudsætter indgåelse af lokale aftaler.  

 Rammeaftalen kan derfor heller ikke anvendes på ansatte, der har søgt deres  

 afsked, før lokalaftalen er indgået og trådt i kraft.
 Den konkrete situation f.eks. bevillingsmangel, opgavebortfald og  

 tidshorisonten for personalereduktionernes gennemførelse, kan få betydning  

 for den konkrete udformning af lokalaftalen.
3. SKAL RAMMEAFTALEN ANVENDES? Der må inden for det enkelte ministerområde tages stilling til om og i  

 hvilket omfang rammeaftalen skal anvendes.
De lokale forhold afgørende Om der skal indgås lokalaftale, vil afhænge af de konkrete forhold,  

 herunder personale- og opgavesammensætning, fordi de frivillige fratrædelser  

 ikke nødvendigvis vil falde der, hvor der er overtalligt personale.  

 Mulighederne for at overflytte ansatte, herunder også overtallige, til andre  

 opgaver eller til nye funktioner må overvejes.
En lokal vurdering kan være, at anvendelsen af frivillige  

 fratrædelsesordninger ikke vil have den ønskede effekt f.eks. på grund af  

 aldersfordeling, opgavefordeling osv, men at den nødvendige  

 personalereduktion kun kan opnås ved uansøgte afskedigelser.
Et eksempel kan  

 være, at der ikke er et tilstrækkeligt antal ansatte, der er over 60 år.
 Hvor stort dette antal bør være, kan være forskelligt fra område til  

 område, og hænger bl.a. sammen med, hvor stor den personalenedskæring er, som  

 styrelsen står overfor, set i sammenhæng med den sandsynlige naturlige  

 afgang.
4. HVEM VURDERER, OM RAMMEAFTALEN SKAL ANVENDES? HVEM INDGÅR LOKALAFTALEN? Fratrædelsesordninger kan indgå i den overordnede personalepolitik for  

 ministerområdet, (amts)kommunen eller den selvejende institution.
Den lokale ledelse vurderer Det er den lokale ledelse, der vurderer, om det i forbindelse med  

 personalenedskæringen vil være muligt og hensigtsmæssigt at øge den naturlige  

 afgang gennem indgåelse af lokalaftale om frivillig fratræden også set i  

 sammenhæng med, hvad det koster - såvel økonomisk som personalepolitisk.
 Hvem der konkret inden for et ministerområde tager stilling til, om der er  

 basis for lokalaftale om fratrædelsesordninger, og hvem der indgår  

 lokalaftalen, vil afhænge af kompetencefordelingen på det enkelte  

 ministerområde, eller af en konkret bedømmelse af, hvilket dækningsområde den  

 enkelte lokalaftale tænkes at skulle have.
 En indledende, samlet vurdering af behovet for frivillige  

 fratrædelsesordninger som led i nødvendige personalereduktioner inden for  

 ministerområdet med tilhørende statstilskudsinstitutioner, (amts)kommunen mv.  

 kan nok mest hensigtsmæssigt ske centralt og samlet for hele området - i  

 lighed med f.eks. budgetmæssige overvejelser.
 Med et større anvendelsesområde, f.eks. hele ministerområdet, er der en  

 potentiel større personkreds, og en evt. lokalaftale kan derfor muligvis have  

 en større effekt, fordi der er en større omflytningsmulighed.
 De konkrete lokalaftaler indgås inden for ministerområdet på det niveau,  

 hvor det efter de indledende overvejelser findes hensigtsmæssigt.
Folkeskolen På folkeskoleområdet er det kommunalbestyrelsen/amtsrådet, der træffer  

 beslutning, om lokalaftale ønskes indgået, og som er aftalepart på  

 ledelsessiden, jf. i øvrigt punkt 11.
Statstilskudsområdet På statstilskudsområderne er det den enkelte institution f.eks. skole, der  

 beslutter, om lokalaftale ønskes indgået, og som er part i aftalen på  

 ledelsessiden.
Det er også institutionen, der betaler udgifterne forbundet  

 med de aftalte fratrædelsesordninger.
På medarbejdersiden indgås lokalaftalen af det organisationsled, hvortil  

 forhandlingsretten er delegeret.
Det er forudsat, at centralorganisationerne  

 som hovedregel delegerer kompetencen.
 Lokalaftaler er ikke et anliggende for samarbejdsudvalgene, men det er  

 naturligt, at de personalepolitiske og andre spørgsmål, der fører frem til  

 beslutning om indgåelse af lokalaftaler, drøftes i samarbejdsudvalgene.
5. HVAD SKAL OVERVEJES? Frivillig fratræden Hvis der indgås en lokalaftale, er det frivilligt for den enkelte ansatte,  

 om vedkommende ønsker at fratræde i henhold til aftalen.
Ansøgning om  

 fratræden kan gøres betinget af, at det sker efter lokalaftalens regler.
 Den lokale ledelse kan således ikke bestemme, hvem der  

konkret  fratræder.
 Effekten af frivillige fratrædelsesordninger vil afhænge af personalets  

 fordeling på alder, opgaver mv., som nævnt i pkt. 3 og indholdet af  

 lokalaftalen.
Hvis flere melder sig, end der kan imødekommes Hvis der melder sig et større antal til fratræden end forudsat, udpeger  

 ledelsen efter samråd med tillidsrepræsentanten og efter drøftelse med den  

 enkelte, hvem der konkret skal fratræde.
Lokalaftale Beslutter man sig lokalt for at anvende rammeaftalen, sker dette i form af  

 indgåelse af lokalaftaler.
Hvor omfattende skal lokalaftalen være Lokalaftalen kan omfatte hele ministerområdet/(amts)kommunens skolevæsen,  

 eller nogle områder kan være undtaget.
F.eks. kan visse underliggende  

 institutioner være undtaget fra lokalaftalen.
Det kan også tænkes, at nogle personalegrupper skal være undtaget.
Her kan  

 eksempelvis nævnes personale med bestemte funktioner eller opgaver (edb,  

 ledergruppen, ansatte med opgaver i relation til bestemte eksterne brugere).
 Om lokalaftalen skal undtage/begrænses til bestemte områder eller grupper,  

 må ses i relation til, hvilken konkret situation opgavemæssigt og  

 personalemæssigt virksomheden befinder sig i.
Den fremtidige opgaveudvikling og det fremtidige personalebehov Det kan også tænkes, at vurderingen af den fremtidige opgaveudvikling  

 medfører, at man ønsker at undtage opgaver i vækst, eller at vurderingen af  

 det fremtidige personalebehov fører til undtagelse af personalegrupper, som  

 der vil være »knaphed på« fremover.
 Aftalen kan også begrænses til områder eller personalegrupper, hvor  

 vurderingen af opgaveudviklingen og det fremtidige personalebehov viser, at  

 der især skal ske personalenedskæringer.
 Der vil ikke efterfølgende være mulighed for at undtage bestemte  

 personalegrupper eller opgaver m.v. - bortset fra den situation, at der  

 melder sig flere end forudsat.
6. HVILKE YDELSER KAN TILBYDES? De ydelser, som beskrives i dette punkt, er dem, som kan indgå i  

 lokalaftalen.
Ingen obligatoriske elementer Der ligger ikke i rammeaftalen, at lokalaftalen skal indeholde nogle  

 obligatoriske elementer, men der er nogle ydelser, der kan kombineres og  

 nogle, der ikke kan kombineres, hvilket fremgår af skema 1-3.
 Det er aftalt, at visse af ydelserne kan gives i særlige tilfælde, jf.  

 aftalens § 9, stk. 3. Lokalaftalen kan altså være mere eller mindre  

 omfattende, men kan dog ikke forringe de enkelte elementer i rammeaftalen.  

 Med særlige tilfælde tænkes på situationer, hvor disse ydelser vurderes at  

 være nødvendige for at opnå den ønskede effekt af de frivillige  

 fratrædelsesordninger.
Alderen på fratrædelsestidspunktet Det er alderen på fratrædelsstidspunktet, der er afgørende for, hvilke  

 ydelser der kan vælges.
Ønsker den ansatte at fratræde i henhold til lokalaftalen, skal  

 vedkommende søge sig afskediget med fratræden, inden lokalaftalen udløber.
På  

 skoleområderne kan fratræden dog udskydes, til skoleåret udløber.
 Om ydelsernes nærmere indhold henvises til bemærkningerne nedenfor under  

 pkt. 7.
6.1 Tjenestemænd 60-66 år Førtidspensionsfradrag 60-66 årige tjenestemænd har ret til at få førtidig alderspension fra det  

 60. år.
Efter loven nedsættes pensionen med et førtidspensionsfradrag.
 Hvis tjenestemanden påtager sig en erhvervsbegrænsning på 200 timer om  

 året, vil fradraget udgøre 1/2 pct. pr. år indtil 67-årsalderen.
 Påtager tjenestemanden sig ikke denne erhvervsbegrænsning, nedsættes  

 pensionen afhængig af pensionsalderen med 1-3 pct. pr. år indtil  

 67-årsalderen.
 Rammeaftalen giver mulighed for, at lokalaftalen kan indeholde et eller  

 flere af følgende elementer for tjenestemænd, der førtidspensioneres:
Muligheder for tjenestemænd * Supplerende ydelse til førtidspensionen indtil det 67. år på  

 mellem 11.200 og 26.000 kr. årlig, afhængig af alder og skalatrin, jf. i  

 øvrigt under pkt. 7.1.
* Pensionsalderforhøjelse på 2 år og evt. fratrædelsesbeløb på op  

 til 6 måneders løn, eller * Pensionsalderforhøjelse på 3 år og evt. fratrædelsesbeløb på op  

 til 3 måneders løn, eller * Pensionsalderforhøjelse på 4 år.
6.2 Tjenestemænd 67-69 år Fra det 67. år kan der opnås folkepension og for tjenestemænd  

 alderspension uden førtidspensionsfradrag.
 Ved lokalaftale kan bestemmes, at tjenestemænd, der fratræder, kan få en  

 godtgørelse udbetalt som et eengangsbeløb på mellem 1/12 og 1/9 af de  

 månedslønninger, der ellers ville være udbetalt indtil det 70. år.
 Den aftalte brøkdel anføres i lokalaftalen.
Tjenestemænd Skema 1 6.3 Overenskomstansatte og tjenestemandslignende med forsikringsmæssig  

 pensionsordning 60-66 år Efterløn og opsat understøttelse Ikke-pensionssikret personale, der har mere end 15 års ansættelse i  

 staten, vil ved overgang til efterløn kunne få tillagt en opsat  

 understøttelse fra statskassen efter de herom gældende regler.
 Efterløn kan ydes fra det 60. år til ansatte, der har været  

 arbejdsløshedsforsikrede i mindst 10 år.
Alderspension fra overenskomstmæssig pensionsordning Ansatte med overenskomstmæssig pensionsordning vil kunne vælge at få  

 alderspension fra pensionsordningen fra det 60. år.
Pensionen vil være  

 væsentlig reduceret i forhold til pensionen som 67-årig.
Muligheder for overenskomstansatte For overenskomstansatte er der i rammeaftalen to muligheder (A og B), der  

 ikke kan kombineres.
 Rammeaftalen giver mulighed for, at lokalaftalen kan bestå af et eller  

 flere af følgende elementer inden for A eller B:
Mulighed A * Fratrædelsesbeløb som eengangsbeløb på 1,2 og 3 måneders løn  

 efter henholdsvis 12,15 og 18 års ansættelse i institutionen eller * Fratrædelsesbeløb som eengangsbeløb på 2, 4 og 6 måneders løn  

 efter henholdsvis 9, 12 og 15 års ansættelse i institutionen * Tjenestefrihed med løn i op til 7 måneder, dog ikke udover  

 lokalaftalens gyldighedsperiode.
Mulighed B Ekstraordinær indbetaling af pensionsbidrag på enten * 2 års pensionsbidrag , min. 24 pct.
eller * 3 års pensionsbidrag , min. 36 pct.
eller * 4 års pensionsbidrag , max. 48 pct., dog 60 pct. for 15 pct.s  

 ordninger.
6.4 Overenskomstansatte m.fl. 67-69 årige Fra det 67. år kan der opnås folkepension og for pensionssikrede  

 alderspension.
 Ved lokalaftale kan bestemmes, at overenskomstansatte m.fl., der  

 fratræder, kan få en godtgørelse udbetalt som et eengangsbeløb på mellem 1/12  

 og 1/9 af de månedslønninger, der ellers ville være udbetalt indtil det 70.  

 år.
 Den aftalte brøkdel anføres i lokalaftalen.
 OVERENSKOMSTANSATTE M.FL.
Skema 2 6.5 Andre ansatte med tjenestemandspensionsrettigheder 60-66 år Førtidspensionsfradrag Disse ansatte, som fremgår af pkt. 1, har ligesom tjenestemændene mulighed  

 for at lade sig førtidspensionere med et stort henholdsvis et lille fradrag,  

 hvis de påtager sig erhvervsbegrænsning på 200 timer.
Muligheder for andre ansatte med tjenestemandspensionsrettigheder For denne gruppe er der 2 muligheder A og B, som ikke kan kombineres.
 Rammeaftalen giver mulighed for, at lokalaftalen kan bestå af et eller  

 flere af følgende elementer inden for A og B:
Mulighed A * Fratrædelsesbeløb som eengangsbeløb på 1,2 og 3 måneders løn  

 efter henholdsvis 12,15 og 18 års ansættelse i institutionen eller * Fratrædelsesbeløb som eengangsbeløb på 2,4 og 6 måneders løn  

 efter henholdsvis 9,12 og 15 års ansættelse i institutionen * Tjenestefrihed med løn i op til 7 måneder, dog ikke udover  

 lokalaftalens gyldighedsperiode.
Mulighed B * Pensionsalderforhøjelse på 2 år og evt. fratrædelsesbeløb på op  

 til 6 måneders løn, eller * Pensionsalderforhøjelse på 3 år og evt. fratrædelsesbeløb på op  

 til 3 måneders løn, eller * Pensionsalderforhøjelse på 4 år.
6.6 Andre ansatte med tjenestemandspensionsrettigheder 67-69 år Fra det 67.år kan der opnås folkepension og alderspension uden  

 førtidspensionsfradrag.
 Ved lokalaftale kan det bestemmes, at ansatte, der fratræder, kan få en  

 godtgørelse udbetalt som et eengangsbeløb på mellem 1/12 og 1/9 af de  

 månedslønninger, der ellers ville være udbetalt indtil det 70.år.
 Den aftalte brøkdel anføres i lokalaftalen.
Andre ansatte med tjenestemandspensionsret Skema 3 7. HVAD INDEHOLDER DE ENKELTE YDELSER? 7.1 Ydelser for tjenestemænd Supplerende ydelse Størrelsen af den supplerende ydelse fremgår af nedenstående tabel:
 Den supplerende ydelse udgør de nævnte faste kronebeløb og ophører ved det  

 67.år.
 Ydelsen udbetales af styrelsen som supplement til førtidspensionen.
Udbetaling een gang om året Udbetalingen sker een gang om året pr. datoen for afskedigelsen til og med  

 det fyldte 66.år, første gang ved fratrædelsen.
Ydelsens størrelse afhænger  

 af alderen og skalatrinet på fratrædelsestidspunktet, jf. tabellen.
Ydelsen  

 udbetales ikke til de efterladte i tilfælde af, at pågældende dør inden det  

 67.år.
Deltidsansatte Deltidsansatte får forholdsmæssig ydelse.
Pensionsalderforhøjelse De ekstraordinært tillagte pensionsalderår anføres på det pensionsskema,  

 der skal udfyldes i forbindelse med beregning af førtidspension ved den  

 frivillige fratræden.
Grænse for pensionsalderforhøjelse Der kan højst opnås 37 års pensionsalder og maksimalt, hvad tjenestemanden  

 kunne have opnået ved det fyldte 70.år.
Pensionsalder ved omregning Pensionsalder tillægges efter evt. omregning af pensionsalder efter ældre  

 regler.
 Beregning af førtidspension sker på grundlag af den pensionsalder  

 tjenestemanden har efter tillæggelse af ekstraordinær pensionsalder.
Betaling for pensionsalderforhøjelse For omkostningen ved den ekstraordinære pensionsalderforhøjelse betaler  

 styrelsen et kapitalbeløb til finanslovens § 36, hvis størrelse afhænger af  

 skalatrinnet og antallet af pensionsalderår, jf. bilag til cirkulæret, som  

 findes bagest i vejledningen.
Betalingen kan evt. afdrages over 2 år, så den overføres til § 36 over de  

 to kalenderår, der følger efter fratrædelsestidspunktet.
Ved fratræden f.eks.  

 pr. 1. oktober 1991 kan beløbet afdrages ad 2 gange i 1992 og 1993.
 I forbindelse med indsendelse af sædvanligt pensionsskema skal det  

 samtidig meddeles den pensionsberegnende myndighed og Statens  

 Regnskabsdirektorat, Pensionskontoret, hvordan og hvornår betalingen for  

 pensionsalderforhøjelsen overføres til finanslovens § 36.11.49.
Der betales for den pensionsalder (år, måneder og dage), som den enkelte  

 tjenestemand konkret får tillagt.
Der rundes nedad til hele månder.
 Har en tjenestemand eksempelvis en pensionsalder, der på  

 fratrædelsestidspunktet efter de almindelige regler ville være 33 år, 3  

 måneder, 10 dage, vil en tillæggelse af 2 års pensionsalder indebære, at der  

 skal betales for 1 år og 9 måneder.
 Pensionsalderforhøjelsen vil også komme en evt. ægtefællepensionist til  

 gode.
Fratrædelsesbeløb Fratrædelsesbeløb på op til 3 henholdsvis til 6 måneders løn .
 Dette beløb udbetales af styrelsen som et eengangsbeløb ved fratrædelsen,  

 og der beregnes ikke pensionsalder i forhold til denne ydelses størrelse.
Fratrædelsesbeløbet beregnes på samme måde som løn under sygdom.
Der  

 beregnes ikke særlig feriegodtgørelse af beløbet.
7.2 Ydelser for overenskomstansatte og tjenestemandslignende ansatte -  

 evt. forsikringsmæssig pensionsordning Fratrædelsesbeløb Fratrædelsesbeløb (godtgørelse) Fratrædelsesbeløbet svarer i princippet til fratrædelsesgodtgørelsen, der  

 er hjemlet i funktionærlovens § 2 a.
 Godtgørelsen gives dog her i forbindelse med frivillig fratræden også til  

 ansatte, der ikke har funktionærlovsrettigheder og med mulighed for at lempe  

 kravet til ansættelsestidens længde.
 I begge tilfælde forudsættes samlet forudgående ansættelse i den  

 pågældende institution, der forstås som »arbejdsgiver« i  

 funktionærlovens § 2 a.
 Godtgørelsen indholder den fratrædelssgodtgørelse, der udbetales eller  

 ville være udbetalt i tilfælde af uansøgt afsked.
Beløbet beregnes på samme måde som løn under sygdom.
Der beregnes ikke  

 feriepenge/særlig feriegodtgørelse af beløbet.
Og der beregnes heller ikke  

 pensionsbidrag af beløbet.
Tjenestefrihed Der kan ydes tjenestefrihed med løn til overenskomstansatte m.fl. i op til  

 7 måneder, dog ikke udover lokalaftalens gyldighedsperiode.
 Lønnen udbetales løbende af styrelsen, og der indbetales normalt  

 pensionsbidrag til vedkommende pensionsordning.
Pensionsbidrag Beregnes af den pensionsgivende løn på fratrædelsestidspunktet og  

 indbetales som et eengangsbeløb til den pågældendes overenskomstmæssige  

 pensionsordning.
 Der kan maksimalt beregnes pensionsbidrag for perioden indtil det fyldte  

 70.år.
7.3 Overenskomstansatte og tjenestemandslignende ansatte med  

 tjenestemandspensionsrettigheder For så vidt angår ydelserne til denne gruppe henvises til bemærkningerne  

 om pensionsalderforhøjelse under 7.1 og fratrædelsesbeløb/tjenestefrihed  

 under 7.2.
7.4 67-69 årige Ydelsen til de 67-69 årige udbetales som et eengangsbeløb, og der beregnes  

 ikke pensionsalder eller pensionsbidrag af ydelsen.
Ydelsen beregnes som løn under sygdom.
Der betales ikke feriepenge/særlig  

 feriegodtgørelse af beløbet.
8. HVILKE YDELSER SKAL LOKALAFTALEN INDEHOLDE? Kombination og alternativer Som det fremgår af skema 1-3 foran er der forskellige  

 kombinationsmuligheder og alternativer.
Hvilke ydelser, der konkret skal  

 indgå i lokalaftalen, afhænger af de lokale forhold.
Lokal vurdering Det er op til de lokale aftaleparter at vurdere, hvilken sammensætning  

 lokalaftalen skal gives inden for rammeaftalens grænser for at give den  

 ønskede effekt og sammenholdt med, hvad det koster.
8.1 Hvilken virkning kan forskellige elementer tænkes at have I det følgende skitseres forhold, der kan få indflydelse på  

 lokalaftalernes sammensætning.
Pensionsalderforhøjelse Ved at tillægge tjenestemænd ekstraordinær pensionsalder kan gives en  

 større livsvarig alderspension.
Også ægtefællepensionen bliver  

 tilsvarende højere.
Inden for nogle områder ansættes tjenestemænd typisk i en relativt sen  

 alder og er derfor først på et senere tidspunkt motiverede for at lade sig  

 førtidspensionere.
Tillæggelse af 2 eventuelt 3 eller 4 ekstra års  

 pensionsalder kan derfor være netop det, der motiverer tjenestemanden.
Pensionsbidrag Tilsvarende overvejelser kan gøres vedrørende pensionsbidragsindbetaling  

 til overenskomstansatte.
 Pensionsbidrag for overenskomstansatte/ekstraordinær pensionsalder for  

 tjenestemænd sikrer således den fratrædende en højere livsvarig ydelse, som i  

 begge tilfælde også kommer ægtefællen til gode.
Eengangsudbetaling For tjenestemænd og overenskomstansatte kan der eventuelt gives et  

 fratrædelsesbeløb.
For overenskomstansatte kan der endvidere gives  

 tjenestefrihed med løn op til 7 månder.
For nogle vil det måske være mere motiverende at få et kontant beløb på  

 een gang på fratrædelsestidspunktet end en ekstra løbende ydelse fra  

 pensionsordningen.
Her spiller det nok en rolle, hvilket forhold der er  

 mellem den fremtidige indtægt efter fratræden og den hidtidige løn.
Efterløn  

 og for tjenestemænd førtidspension giver måske en høj dækning i forhold til  

 lønnen.
8.2 Hvad koster forskellige sammensætninger af elementer? I det følgende vises nogle eksempler på, hvad det kan koste at tilbyde  

 frivillig fratrædelsesordning til forskellige ansatte.
Hvor meget det koster, afhænger af, hvilke ydelser man lokalt beslutter  

 sig for, at lokalaftalen skal indeholde.
Endvidere afhænger det af de  

 ansattes fordeling på alder, ansættelsesvilkår, skalatrin mv.
 De muligheder, der kan tilbydes tjenestemænd, fremgår af skema 1.
 Eksempler på ydelser til tjenestemænd .
 Ved beregning af nedenstående eksempler er benyttet: April 1991-niveau  

 og stedtillægsområde IV .
 Eksempel 11:
 En overenskomstansat ACer som i eks. 10, men 67 år.
 Fratræder den pågældende umiddelbart efter at være fyldt 67 år, resterer  

 der 36 måneder til det fyldte 70.år.
 Der kan tilbydes et eengangsbeløb på mellem 65.722 kr. og 87.630  

 kr.  (hhv. 1/12 og 1/9 af nettomånedsløn x 36).
9. FINANSIERING Udgiften afholdes inden for gældende bevillinger Ministeriet/styrelsen/institutionen/(amts)kommunen afholder alle  

 udgifterne ved de frivillige fratrædelsesordninger inden for gældende  

 bevillinger.
Der henvises i øvrigt til cirkulærets pkt. 3.3.
Ændret kontering af rådighedsløn For at skabe finansieringsmæssig sammenhæng mellem frivillige  

 fratrædelsesordninger og uansøgte afskedigelser har Finansministeriet  

 efterfølgende besluttet, at ministeriet/styrelsen selv betaler 1/3 af  

 rådighedslønnen til afskedigede tjenestemænd.
 På folkeskoleområdet betaler (amts)kommunen som hidtil hele  

 rådighedslønudgiften.
Udbetaling til den fratrådte Alle ydelser til ikke-tjenestemænd samt supplerende ydelse, særlig  

 godtgørelse og fratrædelsesbeløb til tjenestemænd udbetaler styrelsen direkte  

 til den fratrådte.
Det gælder også for den tredjedel af rådighedslønnen, som styrelsen  

 fremover skal afholde.
Styrelsen kan aftale med Statens Regnskabsdirektorat,  

 at Statens Regnskabsdirektorat udbetaler hele rådighedslønnen mod refusion  

 fra styrelsen.
Overførsel af kapitalbeløb til § 36 Til dækning af merudgiften ved ekstra pensionsalder til tjenestemænd  

 overføres et kapitalbeløb til finanslovens § 36 til dækning heraf.
 Beløbet, der afhænger af antallet af pensionsalderår og af den enkeltes  

 skalatrin, fremgår af bilaget til cirkulæret, der er optrykt i denne  

 vejledning.
Der betales efter den pensionsalder, som de konkrete personer rent faktisk  

 har fået, opgjort i år, måneder og dage.
Der rundes nedad til hele måneder.
 Beløbet overføres til konto FL 36.11.49.- samtidig gives der den  

 pensionsberegnende myndighed oplysning om den ekstra pensionsalder samt  

 meddelelse om, hvornår der vil ske beløbsoverførsel til finanslovens § 36.
Beløbet vil evt. kunne afdrages over 2 år, så det overføres til § 36 over  

 de to kalenderår, der følger efter fratrædelsestidspunktet.
Afdragsordninger  

 aftales med Statens Regnskabsdirektorat, Pensionskontoret.
10. HVOR LÆNGE SKAL LOKALAFTALEN LØBE? Højst 8 måneder Lokalaftalen kan gælde i en periode på højst 8 måneder.
Der kan laves  

 flere lokalaftaler i løbet af rammeaftalens gyldighedsperiode.
I  

 lokalaftalens gyldighedsperiode gælder tilbudet om frivillig fratræden på  

 aftalte vilkår.
En ansat kan kun få tilbudet een gang i henhold til den  

 enkelte lokalaftale.
 I tilbudsperioden kan de enkelte ansatte overveje og planlægge den  

 eventuelle fratræden.
 Om man vil have en kortere periode end 8 måneder, afhænger af de konkrete  

 forhold, herunder af hvor hurtigt ledelsen skal have overblik over, hvor  

 mange der vil fratræde.
 Står virksomheden i en situation med akut bevillingsmangel, kan det være  

 nødvendigt at gøre perioden så kort som muligt.
 Omvendt vil der sandsynligvis være flere, der kan nå at melde sig til  

 fratræden, hvis perioden bliver længere.
 11. SPECIELT OM FOLKESKOLEN MV.
 * Rammeaftalen omfatter den primærkommuale og amtskommunale folkeskole,  

 ungdomsskoler, voksenuddannelsescentrene og specialundervisning for voksne,  

 samt tjenestemandsansatte rektorer og lektorer ved gymnasier mv.
Personkreds * Personkredsen på folkeskoleområdet, der omfattes af rammeaftalen, er  

 tjenestemænd samt timelærere, faste vikarer og vakancevikarer, omfattet af  

 pensionssikringen, der giver pension efter regler stort set svarende til  

 tjenestemandspensionsloven.
(Amts)kommuner afholder udgiften * Kommunalbestyrelsen/amtsrådet træffer de afgørelser, som den lokale  

 ledelse træffer, og afholder de med fratrædelsesordningerne følgende  

 merudgifter, herunder merudgiften til ekstra pensionsalder.  

 Rådighedslønudgiften betales som hidtil af (amts)kommunen.
Fratræden hvornår * Den enkelte ansatte skal beslutte sig til evt. fratræden før  

 aftaleperioden udløber, men kan vente med at fratræde til skoleåret slutter.
12. INDBERETNING TIL FINANSMINISTERIET Oplysning om lokalaftale Med henblik på Finansministeriets endelige opgørelse af merudgifter ved  

 ordningen og for at kunne vurdere ordningens effekt skal Finansministeriet  

 have oplysning om indgåede lokalaftaler og om, i hvilket omfang over 60-årige  

 frivilligt er fratrådt efter aftalerne samt om udgifterne som følge heraf.
 Finansministeriet vil pr. 1. oktober 1991, 1. juli 1992 og 1. juli 1993  

 anmode ministerier og styrelser om at indberette disse oplysninger på dertil  

 udarbejdede skemaer.
 13. INFORMATION MV.
Løbende information Det vil være naturligt løbende at informere personalet generelt om  

 eventuelle forhandlinger og aftaler om frivillige fratrædelsesordninger,  

 ligesom styrelsens samarbejdsudvalg må forudsættes holdt orienteret.
Information af de berørte Hvis der indgås en lokalaftale, der skal tilskynde til frivillig fratræden  

 blandt de ældre, vil det være hensigtsmæssigt, at ledelsen er parat til at  

 give de pågældende den nødvendige information.
Evt. kan pågældende henvises  

 til rette sted, hvor informationen kan søges, f.eks. orientering om efterløn  

 i arbejdsløshedskassen og/eller pension fra den overenskomstmæssige  

 pensionsordning.
 Det vil også være nærliggende, at styrelsen oplyser alle berørte  

 tjenestemænd om deres pensionsalder, og på grundlag heraf kan oplyse om  

 størrelsen af de pågældendes førtidspension i tilfælde af fratræden efter  

 lokalaftalen.
14. SAMMENFATTENDE OVERSIGT Hvad skal der tages stilling til og i hvilken rækkefølge:
 Dette punkt indeholder en kortfattet oversigt over forhold, som styrelsen  

 bør overveje i forbindelse med evt. indgåelse af aftaler om frivillig  

 fratræden.
Om der skal indgås aftale Før evt. aftaleindgåelse Om der skal indgås lokal aftale om frivillig fratræden - og evt. for  

 hvilke institutioner - er det nok mest hensigtsmæssigt indledningsvis at  

 vurdere samlet for hele ministerområdet, incl. statstilskudsinstitutioner,  

 kommunen mv.
 Ved vurderingen af, om der skal indgås en lokalaftale om  

 fratrædelsesordninger, bør bl.a. overvejes følgende:
* Hvordan er ministeriets/styrelsens, (amts)kommunens vurdering af  

 udviklingen i arbejdsopgaverne, f.eks. opdelt på forskellige typer af opgaver * Hvordan ser det fremtidige personalebehov ud fordelt på opgaver og  

 personalegrupper * Hvordan er den bevillingsmæssige situation set over en årrække * Hvordan ser aldersfordelingen for ministeriets/kommunens ansatte ud.
* Hvordan kan aldersfordelingen tænkes at udvikle sig fremover fordelt på - personalegrupper - institutioner - opgavevaretagelse * Hvordan er mulighederne for at flytte personale til andre opgaver * Hvordan er muligheden og behovet for at øge den naturlige afgang via  

 frivillige ordninger for de over 60-årige.
Aftalens udformning Hvordan skal aftalen se ud * Hvor mange kan antages at fratræde (hvor mange har mulighed derfor) * For hvilke grupper med hensyn til opgaver/alder og  

 institutioner/styrelser vil man bruge aftalen * Hvilke ydelser skal indgå i lokalaftalen og på hvilket niveau * Hvad koster det * Hvor lang skal den lokale aftaleperiode være Efterfølgende information og indberetning Når beslutningen er truffet * Hvordan vil man informere om aftalen - den enkelte over 60 år - generelt i ministeriet/kommunen.
* Hvordan efterfølgende indberetning til Finansministeriet - samle oplysninger undervejs.
