I henhold til § 2, stk. 2, jf. stk. 3, i lov om handelshøjskoler og handelshøjskoleafdelinger, jf. lovbekendtgørelse nr. 675 af 29. juli 1992 og § 40, stk. 4, i lov om styrelse af højere uddannelsesinstitutioner, jf. lovbekendtgørelse nr. 358 af 26. maj 1989 fastsættes:
 § 1.  Handelshøjskole Syd er en højere  

 uddannelsesinstitution, der er omfattet af lovgivningen om højere  

 uddannelsesinstitutioner, for tiden lov om styrelse af højere  

 uddannelsesinstitutioner, med de afvigelser, der følger af §§ 2 og 3.
 § 2.  Handelshøjskole Syd ledes af et styrelsesråd, en  

 rektor og kollegiale organer i overensstemmelse med bestemmelser fastsat i en  

 styrelsesvedtægt og en statut godkendt af Undervisnings- og  

 Forskningsministeriet.
 Stk. 2.  Undervisnings- og Forskningsministeriet kan  

 efter forslag fra styrelsesrådet godkende ændringer i eller dispensere fra  

 styrelsesvedtægt og statut.
 § 3.  Styrelsesvedtægten og statutten offentliggøres  

 ved Handelshøjskole Syd's foranstaltning bl.a. i institutionens officielle  

 meddelelsesorgan.
 § 4.  Bekendtgørelsen træder i kraft den 1. december  

 1992.
