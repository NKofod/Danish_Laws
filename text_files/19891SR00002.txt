Nr BR 2 Beretning over den af energiministeren den 27. november 1989 til Det  

 Energipolitiske Udvalg afgivne redegørelse i henhold til § 6, stk. 1, i lov  

 nr. 293 af 10. juni 1981 om anvendelse af Danmarks undergrund (3.  

 udbudsrunde)   

 Nr B 2 1989-90, 1. samling Afgivet af Det Energipolitiske Udvalg Afgivet: 19891206 Udvalget har fra energiministeren modtaget en redegørelse i henhold til undergrundslovens § 6, stk. 1, om de tilladelser til efterforskning og indvinding af olie og naturgas, som agtes meddelt i 3. udbudsrunde.
Redegørelsen er medtaget som bilag 1 til denne beretning.
Udvalget har desuden fra energiministeren modtaget et notat om besvarelsen  

 af en forespørgsel fra EF-Kommissionen vedrørende nogle af  

 udbudsbetingelserne i 3. runde samt visse bestemmelser i  

 undergrundslovgivningen.
Endvidere har ministeren fremsendt den i notatet  

 omhandlede korrespondance til udvalgets fortrolige orientering.  

 Energiministerens notat er vedlagt som bilag 2 til beretningen.
 Udvalget har gennemgået redegørelsen om 3. udbudsrunde og har i denne  

 forbindelse stillet spørgsmål til energiministeren til skriftlig besvarelse.  

 Endvidere har der været afholdt et samråd med ministeren, hvori også  

 embedsmænd har deltaget.
I behandlingen af sagen har udvalget taget udgangspunkt i ministerens  

 redegørelse af 26. oktober 1988 om tilrettelæggelsen af 3. udbudsrunde og  

 udvalgets behandling af denne.
Der henvises i denne forbindelse til Det  

 Energipolitiske Udvalgs beretning af 6. december 1988 (Folketingstidende  

 1988-89, tillæg B, sp. 223) og til ministerens skrivelse til udvalget af 4.  

 januar 1989, hvormed fremsendtes det materiale, som blev udsendt til  

 olieselskaberne i forbindelse med åbningen af 3. udbudsrunde samme dato  

 (udbudsskrivelsen).
 De enkelte tilladelser, som ministeren agter at give, er blevet gennemgået  

 for udvalget, ligesom der er blevet redegjort for indholdet af de  

 ansøgninger, som ikke agtes imødekommet, og for hele forløbet af  

 forhandlingerne med de ansøgende konsortier.
 De forhold, som især er blevet gjort til genstand for behandling i  

 udvalget, er de tilbudte arbejdsprogrammer, operatøropgaver til DANOP,  

 indplaceringen af DENERCO og reduktion i bæringen af DOPAS samt  

 miljøspørgsmål.
Udvalget har noteret sig, at tre tilladelser omfatter områder af særlig  

 miljømæssig interesse.
Det drejer sig om de to tilladelser ved Bornholm og  

 tilladelsen i Sønderjylland.
I disse tilladelser vil der efter aftale mellem  

 Energiministeriet og Miljøministeriet indgå særlige vilkår under hensyn til  

 miljøet.
Således vil det indgå som vilkår for tilladelserne, at  

 efterforskningsboringer i de berørte dele af indre danske farvande i videst  

 muligt omfang søges udført fortrinsvis i sommerhalvåret, hvor risikoen for  

 miljøskader er mindst.
Endvidere vil det for tilladelsen i Sønderjylland være  

 et vilkår, at efterforskningsaktivitet inden for den del af området for  

 tilladelsen, der indgår i den foreløbige udpegning af  

 EF-fuglebeskyttelsesområder, tilrettelægges efter aftale med Skov- og  

 Naturstyrelsen.
 For så vidt angår uddannelse, forskning og udvikling har udvalget også  

 noteret sig, at olieselskabernes aktive medvirken i projekter og samarbejde  

 med danske myndigheder fortsat vil finde sted.
 Herefter tilkendegiver et flertal (udvalget med undtagelse af  

 Socialdemokratiets medlemmer), at man kan tage ministerens redegørelse til  

 efterretning.
 Et mindretal inden for flertallet (Socialistisk Folkepartis medlemmer af  

 udvalget) ønsker at tilføje følgende bemærkninger:
Socialistisk Folkeparti beklager EF-Kommissionens indblanding i vilkårene  

 for denne udbudsrunde for så vidt angår forskning og uddannelse.
Det kan  

 frygtes, at EF-Kommissionens krav har tvunget staten til at ændre og dæmpe  

 kravene til selskaberne vedrørende uddannelse og forskning.
 Hvad der er sket i denne runde, kan yderligere blive skærpet, dersom  

 EF-Kommissionen på et senere tidspunkt vil stille krav om vigtige ændringer i  

 dansk undergrundslovgivning, som vanskeliggør vilkårene for en selvstændig  

 dansk off-shore-politik.
 SF konstaterer, at der efter det oplyste ikke over for Energiministeriet  

 og Miljøministeriet er blevet rejst indvendinger ud fra miljøhensyn, ligesom  

 det kan konstateres, at alle selskaber opfylder reglerne for statens  

 rettigheder.
Fra Socialistisk Folkepartis side er der i forbindelse med indstillingen  

 til denne 3. udbudsrunde givet udtryk for, at der vil kunne afviges fra  

 princippet om, at selskaber skal have DANOP som operatør, dersom dette vil  

 vanskeliggøre mulighederne for effektiv efterforskning.
De afvigelser fra  

 princippet, der er blevet gjort i 3. udbudsrunde for Amoco og for Mærsk, vil  

 på denne baggrund være acceptable.
 Et andet mindretal inden for flertallet (Fremskridtspartiets medlem af  

 udvalget) ønsker endvidere at erklære tilfredshed med, at der i to tilfælde  

 er afveget fra DANOP's deltagelse.
 Et tredje mindretal inden for flertallet (Centrum-Demokraternes medlem af  

 udvalget) hilser endvidere de opnåede forhandlingsresultater med glæde.  

 Mindretallet understreger dog, at tilslutningen til beretningen sker under  

 henvisning til energiministerens klare melding om, at der ikke er problemer i  

 relation til EF, og at regeringen har sikret, at beslutningen vedrørende  

 udstedelser af tilladelser i 3. runde ikke, for så vidt angår virksomheder  

 hjemmehørende i de europæiske fælleskaber, er truffet på grundlag af de to  

 bestemmelser, som EF-Kommissionen har gjort indsigelse imod.
Et mindretal (Socialdemokratiets medlemmer af udvalget) kan  

 tilslutte sig, at energiministeren meddeler 11 af de i alt 12 tilladelser,  

 der er redegjort for i forelæggelsen for Folketingets Energipolitiske Udvalg.  

 For så vidt angår tilladelsen til Mærsk-gruppen (A.
P.
Møller, Shell, Texaco  

 og DOPAS) i blokkene 6503/27 og 31 i Centralgraven finder Socialdemokratiet  

 det imidlertid af følgende grunde nødvendigt at udtrykke et forbehold:
Hovedsigtet med nyordningen i 1981 for Danmarks undergrund har været at  

 skabe mulighed for opbygning af en flerhed af aktører inden for  

 efterforskning og produktion af olie og gas.
På baggrund af de hidtidige  

 resultater fra de første udbudsrunder og på baggrund af Shell, Texaco og A.  

 P.
Møllers dominerende position i kraft af DUC's særlige placering finder  

 Socialdemokratiet, at en yderligere tildeling af licenser til denne gruppe  

 vil svække bestræbelserne på at etablere en flerhed af aktører på dansk  

 område.
I betragtning af det handlingsforløb, der tegner sig frem mod år 2012,  

 hvor A.
P.
Møllers koncession fra 1962 endeligt udløber, er det yderligere  

 Socialdemokratiets opfattelse, at det ud fra en forsigtighedsvurdering vil  

 være en potentielt komplicerende omstændighed, dersom konsortiet nu tildeles  

 nye tilladelser.
Endelig ønsker Socialdemokratiet mere generelt at gøre gældende, at  

 erfaringen i forbindelse med 3. udbudsrunde vedrørende bestræbelsen på at  

 placere operatørskaber hos DANOP i overensstemmelse med målsætningen udtrykt  

 i udbudsbetingelserne tilsiger, at man nøje overvejer fremgangsmåden i  

 forbindelse med fremtidige tildelinger af efterforskningstilladelser.
Behovet  

 for en overvejelse af koncessionspolitikken skal yderligere ses i lyset af  

 såvel det forholdsvis begrænsede efterforskningsmæssigt interessante areal,  

 der er til rådighed, som det mere langsigtede samarbejdsperspektiv, der  

 tegner sig i forbindelse med de mulige fremtidige aktiviteter på færøske og  

 grønlandske områder.
 P. u. v.
Duetoft formand Bilag 1 1. Indledning Den følgende redegørelse afgives i henhold til undergrundslovens § 6, stk.  

 1, hvorefter tilladelser til efterforskning og indvinding af olie og gas  

 meddeles, efter at sagen har været forelagt for Folketingets Energipolitiske  

 Udvalg.
 Energiministeriet åbnede 3. udbudsrunde for ansøgninger om tilladelser til  

 efterforskning og indvinding af kulbrinter på dansk område den 4. januar  

 1989. Udbudet fandt sted på grundlag af energiministerens redegørelse af 26.  

 oktober 1988 i henhold til undergrundslovens § 12, stk. 2, og Energipolitisk  

 Udvalgs beretning af 6. december 1988.
Ved ansøgningsfristens udløb den 31. marts 1989 var der modtaget 10  

 ansøgninger, omfattende 31 selskaber. 5 af disse selskaber var danske, og 15  

 var rettighedshavere fra 1. og 2. runde.
Der har i perioden siden maj 1989  

 været ført forhandlinger med ansøgerne.
 På baggrund af disse forhandlinger og i henhold til undergrundslovens § 5,  

 stk. 1, jf. § 13, har jeg til hensigt at meddele 12 tilladelser til  

 efterforskning og indvinding af olie og naturgas på de i det følgende  

 beskrevne vilkår.
2. Beskrivelse af tilladelserne De 12 tilladelser, som jeg har til hensigt at meddele, vedrører 38 blokke  

 ud af de i alt 743 blokke, der kunne søges på i 3. runde.
Arealmæssigt svarer  

 det til, at ca. 4.900 km2 ud af 140.000 km2 vil blive belagt med tilladelser.  

 Tilladelserne omfatter såvel havområder som landområder, og to af de tre  

 særligt prioriterede såkaldte koblingsområder er endvidere repræsenterede,  

 jf. oversigtskort (bilagt).
Tilladelserne vil fordele sig på 7 konsortier, omfattende 23 selskaber,  

 herunder det statslige olieselskab, Dansk Olie og Gasproduktion A/S (DOPAS)  

 og Dansk Energi Consortium K/S (DENERCO), ejet af 20 private danske  

 virksomheder.
Dansk Operatørselskab I/S (DANOP), ejet ligeligt af DOPAS og  

 DENERCO, vil varetage operatøropgaver i et antal af tilladelserne.  

 Redegørelsen er bilagt en kortfattet beskrivelse af de nye rettighedshavere.
Tildelingen fordelt på konsortier Tilladelserne fordeler sig på de 7 konsortier som nedenfor anført.  

 Angivelsen af deltagernes procentvise andel angår deltagelsen i  

 efterforskningsfasen.
Amoco-gruppen (tilladelser i Centralgraven) Amoco-gruppen meddeles i alt 4 tilladelser, 2 i Centralgravsområdet, 1 i  

 den øvrige Nordsø nordøst for Centralgraven og 1 i Bornholmsområdet.
De 2  

 Centralgravstilladelser omfatter henholdsvis blokkene 5504/6 og 10 og  

 5603/26. Nordsøtilladelsen omfatter blokkene 5606/13, 14, 15, 17 og 18, og  

 Bornholmstilladelsen omfatter blokkene 5414/2, 3, 5, 6, 10, 11, 14 og 15,  

 samt 5514/30 og 31.
 BEB-gruppen meddeles 1 tilladelse i blokkene 5503/8 og 5504/5 i  

 Centralgraven.
Cluff-gruppen DENERCO K/S har option på at indtræde med en andel på 5 pct. fra  

 borefasen, med mulighed for at fordoble denne andel til 10 pct., såfremt der  

 gøres et kommercielt fund.
 Cluff-gruppen meddeles 1 tilladelse i Sønderjylland i blokkene 5409/2 og  

 3, samt 5509/29 og 30.
 Hydro/Conoco-gruppen meddeles 2 tilladelser i Centralgraven, omfattende  

 henholdsvis blokkene 5504/2, 5604/25, 29 og 30 samt blokkene 5603/32 og  

 5604/29.
 Det er tanken, at ansøgeren inddrager et andet amerikansk selskab,  

 Green-Barrow-Teitsworth Company, med en 60 pct.-andel i gruppen, således at  

 Jordan Dansk Corporation beholder en andel på 25 pct.
 Jordan-gruppen meddeles 1 tilladelse i Midtjylland i blokkene 5509/5, 6, 9  

 og 10.
 Mærsk-gruppen meddeles 1 tilladelse i blokkene 5603/27 og 31 i  

 Centralgraven.
RWE-DEA-gruppen RWE-DEA-gruppen Det er gruppens hensigt senere at inddrage et yderligere selskab i  

 gruppen.
 RWE-DEA-gruppen meddeles 2 tilladelser: 1 i Centralgraven i blokkene  

 5504/3 og 4, samt 1 i Bornholmsområdet i blok 5414/8.
Tildelingen fordelt på områder I forhold til en opdeling af det danske område på fire regioner,  

 Centralgraven, den øvrige Nordsø, landområdet og Bornholmsområdet, fordeler  

 tildelingen sig som følger:
 Centralgraven: I Centralgraven vil der blive meddelt 7 tilladelser.  

 Amocogruppen og Hydro/Conoco-gruppen meddeles hver 2 tilladelser, mens  

 Mærsk-gruppen, BEB-gruppen og RWE-DEA-gruppen hver meddeles 1 tilladelse.  

 Tilladelserne omfatter i alt 14 hel- og delblokke, svarende til 1280 km2 ud  

 af et areal på godt 4.000 km2, der var udbudt i 3. runde.
Den øvrige Nordsø: I den øvrige Nordsø meddeles 1 tilladelse til  

 Amocogruppen.
Tilladelsen omfatter 5 helblokke, svarende til 1070 km2.
Landområdet: Der meddeles 2 tilladelser på landområdet til henholdsvis  

 Cluff-gruppen i Sønderjylland ved Åbenrå og Jordan-gruppen i Midtjylland ved  

 Give.
Tilladelserne omfatter 8 hel- og delblokke med et samlet areal på 1210  

 km2.
Bornholmsområdet: I områderne vest og syd for Bornholm meddeles 2  

 tilladelser til henholdsvis Amoco-gruppen og RWE-DEA-gruppen.
Tilladelserne  

 omfatter 11 hel- og delblokke med et samlet areal på 1340 km2.
Ansøgere, som ikke opnår tilladelse i 3. udbudsrunde 1 af de oprindelige 10 ansøgere, SECAB-gruppen (SECAB, IPC og Sydkraft),  

 har under forhandlingerne trukket sin ansøgning tilbage.
 Det har ikke været muligt at imødekomme ansøgningerne fra Statoil-gruppen  

 (Statoil, Total, Phillips og Saga) og Norsk Hydro-gruppen fra 2. udbudsrunde  

 (Norsk Hydro, Texas Eastern, Gas Council, Amerada Hess, Dansk Oliesøgning og  

 Korn og Foderstof Kompagniet).
3. Særlige spørgsmål og vilkår i forbindelse med tilladelserne 3.1. Operatørskaber til Dansk Operatørselskab I/S (DANOP) I overensstemmelse med Energiministeriets redegørelse af 26. oktober 1988  

 har det, ligesom i 2. udbudsrunde, været en væsentlig målsætning for 3.  

 udbudsrunde at opnå et antal danske operatørskaber, varetaget af DANOP.
Med dette sigte har det over for olieselskaberne været tilkendegivet, at  

 det ved bedømmelse af ansøgningerne og ved tildelingen af tilladelser vil  

 være en meget væsentlig faktor, at DANOP tilbydes operatøropgaver.
Over for  

 selskaberne er det samtidig fremhævet, at dette gælder særlig udtalt for  

 ansøgere til blokke i Centralgraven.
Med samme sigte og som led i den  

 generelle lempelse af de økonomiske vilkår har der i 3. udbudsrunde været  

 fastlagt en ordning, hvorefter der i tilladelser, hvor DANOP får  

 operatøropgaver, ikke eller kun delvis kræves bæring af statsselskabet DOPAS.
 Der er under forhandlingerne opnået 6 operatørskaber, herunder 1  

 medoperatørskab, og 1 operatørskabsoption hos 5 konsortier. 4 af  

 operatørskaberne, herunder optionen, knytter sig til tilladelser i  

 Centralgraven.
 4 af operatørskaberne er fra efterforskningsfasen, og 2 af disse vedrører  

 tilladelser i Centralgraven.
Med Hydro/Conoco-gruppen er der aftalt DANOP-operatørskab fra  

 efterforskningsfasens begyndelse i den vestligste af gruppens to tilladelser  

 i Centralgraven.
Såfremt aktiviteterne i denne tilladelse ikke resulterer i  

 et kommercielt fund, er det endvidere aftalt, at DANOP i  

 Hydro/Conoco-gruppens østlige tilladelse i Centralgraven har option på at  

 overtage operatørskabet på det først udbyggede felt fra produktionsfasens  

 start.
Samtidig er det aftalt, at der - i tilfælde af at der gøres kommercielle  

 fund i nogen af de to tilladelser - skal etableres en fælles DANOP/Norsk  

 Hydro udbygningsorganisation, der skal forestå alle opgaver i forbindelse med  

 feltudbygningen.
Aftalen indebærer, at DANOP vil medvirke i enhver  

 feltudbygning i forbindelse med de to tilladelser.
 Med RWE-DEA-gruppen er der aftalt DANOP-operatørskab fra  

 efterforskningsfasens begyndelse i begge gruppens offshore tilladelser,  

 henholdsvis i Centralgraven og ved Bornholm.
Det er aftalt med BEB-gruppen, at DANOP bliver medoperatør i  

 efterforskningens borefase.
Da prospektet i det pågældende område knytter sig  

 til et fund på den tyske side af grænsen, vil DANOP's rolle i en eventuel  

 udbygnings- og driftsfase afhænge af produktionens nærmere tilrettelæggelse.  

 I tilfælde at at der bliver produktionsfaciliteter på dansk område, vil DANOP  

 skulle virke som medoperatør, eventuelt som operatør, i udbygnings- og  

 driftsfasen.
 Endvidere er det aftalt med Jordan-gruppen, at DANOP varetager  

 operatørskabet fra efterforskningens begyndelse i gruppens tilladelse ved  

 Give i Midtjylland.
 Endelig vil DANOP, såfremt der gøres et kommercielt fund, indtræde som  

 operatør fra udbygningsfasen for Cluff-gruppens tilladelse i Sønderjylland  

 ved Åbenrå.
For to af konsortiernes vedkommende, Amoco-gruppen og Mærsk-gruppen, er  

 der ikke aftalt operatøropgaver til DANOP.
Disse to grupper, der tilsammen  

 bidrager væsentligt til omfanget og bredden i den efterforskningsindsats, som  

 følger af runden, har begge lagt afgørende vægt på, at henholdsvis Mærsk Olie  

 og Gas og Amoco varetager samtlige operatøropgaver.
I overensstemmelse med modeltilladelsens § 18, stk. 1, skal der inden 45  

 dage efter udstedelsen af tilladelserne indgås en aftale mellem partnerne i  

 hver enkelt ansøgergruppe, hvori det nærmere samarbejde, herunder DANOP's  

 rolle og opgaver, vil være nøje specificeret.
Disse aftaler skal godkendes af  

 energiministeren.
Det opnåede resultat på operatørområdet må med hensyn til DANOP's  

 umiddelbare arbejds- og udviklingsmæssige muligheder vurderes som  

 tilfredsstillende.
Der er opnået et antal operatørskaber allerede fra  

 efterforskningens begyndelse, flere af disse operatørskaber er knyttet til  

 Centralgravsblokke, og der er opnået en passende tidsmæssig fordeling af de  

 forskellige opgaver for DANOP.
Der skulle hermed være sikret DANOP et  

 tilstrækkeligt antal arbejdsopgaver i en passende jævn rytme over de kommende  

 år.
Såfremt der gøres fund i tilladelser med DANOP-operatørskab, vil dette  

 betyde yderligere operatøropgaver i tilknytning til udbygnings- og  

 produktionsfasen.
Den samlede portefølje for DANOP kan således forventes at  

 medvirke til den fortsatte opbygning af DANOP til et kompetent dansk  

 operatørselskab.
Med hensyn til DENERCO vil deltagelsesandelen variere fra 5 pct. til 7,5  

 pct. i de konsortier, hvor DANOP har operatøropgaver.
I Cluff-gruppen har  

 DENERCO herudover en option på en andel på op til 10 pct.
Endelig deltager  

 DENERCO med en 5 pct.-andel i Amoco-gruppens tilladelser, hvor DANOP ikke har  

 operatøropgaver.
DENERCO deltager i alle tilfælde som fuldt betalende partner  

 i konsortierne.
Ved siden af den private danske deltagelse gennem DENERCO er der privat  

 dansk deltagelse i Amoco-gruppen, Mærsk-gruppen og Hydro/Conoco-gruppen.  

 Deltagelsesandelen varierer fra 3,62 pct. til 26,6 pct.
Der er i hvert enkelt  

 tilfælde tale om private danske virksomheder, der deltager som fuldt  

 betalende partnere.
3.2. Arbejdsprogrammer Et væsentligt kriterium ved vurderingen af ansøgningerne har været  

 omfanget og kvaliteten af de foreslåede arbejdsprogrammer for  

 efterforskningen.
I den forbindelse har der været lagt vægt på ansøgerens  

 dokumentation af vilje og evne til at gennemføre en grundig efterforskning i  

 de ansøgte områder.
Herudover har det, med henblik på at sprede  

 efterforskningen, været tillagt vægt, at ansøgerne har »koblet«  

 ansøgninger i det mere prospektive Centralgravsområde med ansøgninger i de  

 mindre prospektive områder uden for Centralgraven, herunder navnlig 3 på  

 forhånd prioriterede »koblingsområder«, jf. det bilagte  

 oversigtskort.
Resultatet af 3. runde indebærer en tilfredsstillende spredning af  

 efterforskningen i forhold til de forskellige geologiske provinser, således  

 at ikke kun Centralgraven, hvor de hidtidige kommercielle fund er gjort, men  

 også det nordlige såvel som det sydlige såkaldte koblingsområde vil blive  

 efterforsket.
Endvidere er der sikret en fortsat efterforskning i  

 Bornholmsområdet.
Det samlede arbejdsprogram i 3. udbudsrunde indebærer 6 ubetingede  

 efterforskningsboringer (boringer, hvis udførelse er en fast forpligtelse for  

 rettighedshaveren) og 11 betingede efterforskningsboringer (boringer, hvis  

 udførelse afhænger af nærmere definerede omstændigheder). Ud over  

 boreforpligtelserne kommer forpligtelser til at udføre seismiske  

 undersøgelser af varierende tæthed over det ansøgte område.
Der er i flere  

 tilfælde tale om meget tætmasket såkaldt 3D-seismik.
Værdien af de ubetingede forpligtelser i de aftalte arbejdsprogrammer  

 skønnes at svare til i alt ca. 800 mio. kr.
Medtages de betingede  

 forpligtelser, udgør den samlede investering ca. 1.600 mio. kr.
 Det opnåede resultat er samlet set på linje med resultatet i 2.  

 udbudsrunde og må betragtes som tilfredsstillende i lyset af de lavere  

 oliepriser og det foreløbig begrænsede efterforskningsmæssige resultat af de  

 foregående runder.
3.3. Statsdeltagelse og bæringslempelse Det statslige selskab Dansk Olie- og Gasproduktion A/S (DOPAS) deltager i  

 efterforskningsfasen med en andel på 20 pct. i tilladelserne i Centralgraven  

 og med en andel på 10 pct. i tilladelserne uden for Centralgraven.
I tilfælde  

 af fund, der sættes i produktion, øges denne andel efter en fast glideskala i  

 forhold til produktionens størrelse.
Glideskalaen er højere i Centralgraven  

 end udenfor.
DOPAS deltager i efterforskningen med en andel på 20 pct. i Centralgraven  

 og 10 pct. i områder uden for Centralgraven.
I de tilladelser, der omfatter  

 operatøropgaver til DANOP, er det for hver enkelt tilladelse aftalt, hvor  

 meget DOPAS skal betale af efterforskningsudgifterne.
I de øvrige tilladelser  

 bliver DOPAS' andel af efterforskningsudgifterne betalt af de øvrige  

 deltagere i de enkelte konsortier.
 Forhandlingerne om DANOP-operatørskab har resulteret i, at bæringen af  

 DOPAS er reduceret i et omfang, der betyder, at DOPAS i 3. udbudsrunde skal  

 betale en andel af efterforskningsudgifterne, som skønnes at svare til 75-115  

 mio. kr., afhængigt af, om kun de ubetingede eller også de betingede  

 boreforpligtelser medregnes.
3.4. Uddannelse, forskning og udvikling Aftaler vedrørende uddannelse, forskning og udvikling har i 3. udbudsrunde  

 kun været aktuelle for de fem konsortier, som har søgt tilladelser i  

 Centralgraven.
Formålet med disse aftaler er først og fremmest at give  

 mulighed for, at olieselskabernes viden og erfaring inddrages direkte i  

 tilrettelæggelsen af forskning og udvikling, som supplement til  

 Energiministeriets forsknings- og udviklingsprogrammer.
 Gennem aftaler om uddannelse er der skabt mulighed for, at medarbejdere  

 ved danske myndigheder og forsknings- og uddannelsesinstitutioner kan deltage  

 i selskabernes interne kurser samt kurser afholdt her i landet og få adgang  

 til on-the-job-training.
 Det samlede resultat af 3. udbudsrunde for så vidt angår aftaler om  

 uddannelse, forskning og udvikling skønnes at svare til 22 mio. kr., hvilket  

 er noget mindre end i 2. runde, men nogenlunde på linje med resultatet i 1.  

 runde.
3.5. Miljøspørgsmål Forud for 3. udbudsrunde har miljøspørgsmål og andre spørgsmål, der  

 knytter sig til anvendelsen af de arealer, hvor efterforskning og indvinding  

 af kulbrinter kan blive aktuel, været drøftet i en arbejdsgruppe med  

 deltagelse af de berørte myndigheder.
I den forbindelse aftaltes en procedure  

 for behandlingen af ansøgninger, der omfatter områder, hvor der stilles  

 særlige miljøkrav.
Den påtænkte tilladelse til Cluff-gruppen i Sønderjylland omfatter for en  

 mindre del EF-fuglebeskyttelsesområder.
I overensstemmelse med den aftalte  

 procedure har dette spørgsmål været drøftet med Miljøministeriet, og efter  

 aftale med Miljøministeriet er fastsat nærmere vilkår om, at Skov- og  

 Naturstyrelsen inddrages i tilrettelæggelsen af eventuelle aktiviteter i  

 disse områder.
 For så vidt angår de påtænkte tilladelser til Amoco-gruppen og  

 RWE-DEA-gruppen i Bornholmsområdet samt i tilfælde af aktiviteter på de  

 havområder, der er omfattet af tilladelsen til Cluff-gruppen, vil det blive  

 fastsat som vilkår, at eventuelle boringer fortrinsvis udføres i  

 sommerhalvåret, hvor risikoen for miljøskader er mindst.
3.6. Grænsespørgsmål I Bornholmsområdet er grænselinjen over for Polen ikke fastlagt ved  

 international aftale.
De tilladelser, der agtes meddelt Amoco-gruppen og  

 RWE-DEA-gruppen, har været forelagt Udenrigsministeriet, som kan tilslutte  

 sig den foreslåede tildeling.
Amoco-gruppens tilladelse op mod den norske grænse samt BEB-gruppens  

 tilladelse mod den tysle grænse vedrører begge prospekter i  

 Centralgravsområdet, der formodes at være grænseoverskridende.
Samtidig er  

 Amoco og ansøgerselskaberne i BEB-gruppen tillige rettighedshavere i de  

 tilgrænsende arealer på henholdsvis norsk og tysk sokkelområde.
De eventuelle problemer med hensyn til en effektiv dansk  

 interessevaretagelse, der kan være knyttet til det forhold, at der er tale om  

 til dels de samme rettighedshaverselskaber på begge sider af en mulig  

 grænseoverskridende forekomst, er for begge tilladelsers vedkommende løst  

 gennem særlige aftaler.
Der vil bl.a. blive fastsat vilkår om adgang til data  

 fra nabolandenes område og særlige stemmeregler i samarbejdsaftalen.  

 Herudover gælder de i sokkeloverenskomsterne fastsatte regler uændret.
4. Afsluttende bemærkninger Det samlede resultat af runden må vurderes som meget tilfredsstillende.
De  

 nye og mere lempelige økonomiske vilkår, der har været anvendt i runden, har  

 således virket efter hensigten.
Resultatet er på de fleste punkter bedre end  

 i 2. runde og sikrer en fortsat bred efterforskning af det danske område.
Det er værd at notere den interesse, der har vist sig i 3. runde for  

 arealer, der allerede har været tildelt og tilbageleveret flere gange.
Det er  

 således anden gang, at der under det nye rundesystem gives koncession på den  

 såkaldte »Diamant-blok« i Centralgraven (5603/32). Det er også  

 bemærkelsesværdigt, at Arne- og Gwenfundene, der tidligere betragtedes som  

 ikke-kommercielle, nu vækker fornyet interesse.
Denne udvikling er for det første betinget af den teknologiske udvikling,  

 som har gjort selv mindre og vanskeligt producerbare forekomster  

 kommercielle.
For det andet afspejler den fornyede interesse det faktum, at  

 olieselskaberne har et forskelligt syn på mulighederne i den danske  

 undergrund.
Det er netop denne forskellighed i de geologiske og tekniske  

 vurderinger, som det nuværende rundesystem bygger på, og som sikrer, at de  

 flest mulige efterforskningsideer bliver afprøvet.
 Efter at Folketingets Energipolitiske Udvalg har behandlet sagen, er det  

 Energiministeriets hensigt at meddele de nye tilladelser hurtigst muligt.  

 Rettighedshaverne vil dermed få mulighed for at indlede deres  

 efterforskningsaktiviteter i løbet af foråret 1990.
Bilag Beskrivelse af nye rettighedshavere i 3. udbudsrunde Cluff Oil Plc.,  

 England, er et af det engelske aktieselskab Cluff Resources Plc 100 pct. ejet  

 datterselskab.
Cluff Oil Plc. er operatør på flere licenser i Storbritannien,  

 både on- og offshore.
Koncernens virksomhed var oprindelig, ved  

 moderselskabets oprettelse i 1972, kun baseret på olieefterforskning i  

 Nordsøen.
I dag omfatter koncernens virksomhed primært mineralproduktion, med  

 den største vægt på guldproduktion i Zimbabwe, der i 1988 udgjorde 93 pct. af  

 koncernens samlede omsætning på ca. 6 mio. . Denne ændring i  

 virksomhedsområdet er årsagen til, at moderselskabet i maj 1988 skiftede navn  

 til Cluff Resources fra før at have heddet Cluff Oil Holding Plc.
Zenith Resources Ltd., England, blev oprettet i 1988. 67 pct. af aktierne  

 ejes af Tuskar Resources plc., Irland.
De resterende 33 pct. ejes af  

 privatpersonen Ian J.
Cooling, bosiddende i England.
Zenith Resources'  

 væsentligste aktiv er seismiske data.
Moderselskabet Tuskar Resources plc.  

 beskæftiger sig ud over olie og gas med minedrift (guld og jernmalm).
Jordan Dansk Corporation er en dansk filial af Jordan Oil & Gas  

 Company, USA, som er 100 pct. ejet af Tom Jordan.
Selskabet, som har en  

 medarbejderstab på 15 personer, har især deltaget i efterforskning på land i  

 USA, hvor mindre olie- og gasfelter er fundet og udbygget.
DuPont E & P No. 6 B.V. er et 100 pct. ejet datterselskab af DuPont  

 Services B.V., der som ultimativt moderselskab har E.
I.
DuPont de Nemours  

 and Company, USA.
Selskabet har en aktiekapital på 40.000 gylden, men ingen  

 økonomisk aktivitet, da det er oprettet specielt med henblik på 3.  

 udbudsrunde.
DuPont-koncernen deltager via datterselskabet Conoco i  

 efterforskning og produktion af olie og gas.
I 1988 var Conoco operatør for  

 udførelse af 42 efterforsknings-/afgrænsningsboringer, heraf de 14 i Europa.  

 Omsætningen for 1987 var 30,5 mia.
US dollars; Aktiverne udgjorde 28,2 mia.  

 US dollars, heraf var egenkapitalen 14,2 mia.
US dollars.
RWE-DEA Aktiengesellschaft fur Mineraløl und Chemie er et tysk  

 aktieselskab.
Selskabet er en fusion af Deutsche Texaco AG og Union  

 Rheinische Braunkohlen Kraftstoff, der begge ejes af Rheinisch-Westfælisches  

 Elektrizitætswerk AG (RWE). Før Texaco Inc.'s overtagelse af Deutsche Texaco  

 hed selskabet Deutsche Erdøl Aktiengesellschaft (DEA), som nu igen indgår i  

 navnet på selskabet.
Deutsche Texaco blev i juni 1988 solgt af Texaco Inc.,  

 der ejede 99,15 pct. af selskabet, til RWE, et af Vesttysklands største  

 elektricitetsselskaber.
Salget var en følge af Texaco Inc.'s restrukturering  

 efter betalingsstandsningen i juni 1987. Deutsche Texaco's virksomhed har  

 hidtil omfattet efterforskning, produktion, raffinering og marketing af  

 kulbrinter og kulbrinteprodukter i Vesttyskland.
RWE's omsætning udgjorde i  

 1987-88 ca. 27 mia.
DM.
De samlede aktiver og egenkapitalen udgjorde  

 henholdsvis 39,5 mia.
DM og 9,4 mia.
DM.
Deutsche Texaco's omsætning var i  

 1987 på 7,3 mia.
DM.
Pr. 31. december 1987 var aktiverne og egenkapitalen  

 opgjort til henholdsvis 2,7 mia.
DM og 799 mio.
DM.
Wintershall AG er et tysk aktieselskab, 100 pct. ejet af den tyske  

 BASF-koncern.
Selskabet driver efterforskning og produktion af olie og gas i  

 Europa og Mellemøsten.
I Vesttyskland driver selskabet flere raffinaderier.  

 Omsætningen i Wintershall udgjorde i 1987 3,8 mia.
DM.
Aktiverne og  

 egenkapitalen var pr. 31. december 1987 på henholdsvis 2,3 mia.
DM og 1,0  

 mia.
DM.
Elwerath Erdgas und Erdøl GmbH er et tysk aktieselskab, der er ejet af  

 Esso AG og Deutsche Shell AG, hver med 50 pct.
Selskabet efterforsker,  

 producerer, køber, sælger og forarbejder naturressourcer, dog primært inden  

 for kulbrinteområdet.
Omsætningen udgjorde i 1987 252 mio.
DM.
Aktiver og  

 egenkapital udgjorde henholdsvis 712 mio.
DM og 100 mio.
DM.
Brigitta Erdgas und Erdøl GmbH er ejet af Deutsche Shell AG og Esso AG,  

 hver med 50 pct.
Selskabet varetager samme virksomhed som Elwerath.  

 Omsætningen i 1987 var på ca. 1,2 mia.
DM.
Aktiverne udgjorde ca. 1,3 mia.  

 DM, og egenkapitalen var på 250 mio.
DM.
BEB (Brigitta und Elwerath Betriebsgesellschaft) er et operatørselskab,  

 som ejes af Elwerath og Brigitta, hver med 50 pct.
I 1987 udførte BEB 13  

 efterforskningsboringer i Vesttyskland, hvoraf der i 6 blev gjort fund af  

 kulbrinter.
Elwerath og Brigitta deltager desuden i efterforskning i Østrig  

 og Schweiz.
C.
Deilmann AG er et tysk aktieselskab med efterforskning og produktion af  

 olie og gas, primært på tysk område.
C.
Deilmann AG havde i 1987 en omsætning  

 på 108 mio.
DM.
Aktiverne udgjorde 541,6 mio.
DM og egenkapitalen 361 mio.
DM  

 i 1987. Selskabet deltog i 1. runde, med licens ved Rold Skov i Nordjylland.
Deutsche Schachtbau und Tiefbohrgesellschaft er et tysk selskab, der er  

 100 pct. ejet af Salzgitter AG.
Selskabet er engageret i on- og offshore  

 olie- og gasefterforskning og -produktion, primært i Vesttyskland.
Selskabet  

 havde i 1986-87 en omsætning på ca. 200 mio.
DM.
Pr. 30. september udgjorde  

 aktiverne og egenkapitalen henholdsvis ca. 270 mio.
DM og ca. 92 mio.
DM.
Elf Aquitaine Deutschland GmbH er et tysk datterselskab, 100 pct. ejet af  

 det franske statsselskab Socieete Nationale Elf Aquitaine.
Selskabets  

 hovedformål er efterforskning, produktion, raffinering og salg af kulbrinter.  

 Selskabet deltager gennem datterselskaber i olieaktiviteter i andre lande.
I  

 1987 var Elf operatør for udførelse af 157 boringer, heraf ca. 2/3 offshore  

 boringer.
Moderselskabet havde i 1987 en omsætning på ca. 127 mia.
FRF,  

 aktiverne udgjorde ca. 78 mia.
FRF, og egenkapitalen var på ca. 33 mia.
FRF.
Preussag AG er moderselskab i en stor tysk industrikoncern med interesser  

 inden for bl.a. mineindustri, transportsektoren og energisektoren.
Selskabet  

 deltager i efterforskning og produktion af kulbrinter i Vesttyskland.
Desuden  

 deltager det gennem medejerskab af det tyske selskab DEMINEX i efterforskning  

 og produktion i udlandet.
Koncernens omsætning var i 1987 10,4 mia.
DM.  

 Aktiverne og egenkapitalen blev pr. 31. december 1987 opgjort til henholdsvis  

 3,19 mia.
DM og 928 mio.
DM.
Selskabet var gennem et dansk datterselskab  

 rettighedshaver i 1. runde i Dexco-gruppen.
Bilag 2 Energiministeriet Notat om EF-spørgsmål i forbindelse med 3. udbudsrunde 1. Kommissionen  

 iværksatte i oktober 1988 en generel undersøgelse af medlemsstaternes  

 koncessionssystemer ved at anmode de enkelte medlemsstater om at udfylde et  

 spørgeskema omfattende en lang række spørgsmål om lovgivning og  

 administration på undergrundsområdet.
Energiministeriet besvarede denne  

 henvendelse i februar 1989, blandt andet ved fremsendelse af udbudsmaterialet  

 vedrørende 3. runde, herunder energiministerens redegørelse til Folketingets  

 Energipolitiske Udvalg i henhold til undergrundsloven og udbudsskrivelse af  

 4. januar 1989.
2. I en skrivelse af 17. august 1989 gjorde Kommissionens  

 Generaldirektorat for Energi over for Energiministeriet opmærksom på, at  

 nogle nærmere angivne bestemmelser i den danske undergrundslovgivning,  

 herunder også i udbudsmaterialet vedrørende 3. runde, kunne vise sig at være  

 diskriminerende og dermed i modstrid med EØF-traktaten.
Kommissionen anmodede  

 på denne baggrund om Energiministeriets bemærkninger hertil inden udgangen af  

 september - senere forlænget til 1. november 1989.
 Energiministeriet besvarede Kommissionens henvendelse den 31. oktober  

 1989. Energiministeriets besvarelse er udarbejdet i samarbejde med  

 Justitsministeriet og Udenrigsministeriet.
3. I fortsættelse af besvarelsen af Kommissionens henvendelse orienterede  

 den danske EF-ambassadør den 10. november 1989 på den danske regerings vegne  

 Kommissionen om 3. udbudsrunde og om, at forhandlingerne med ansøgerne om  

 tildeling af tilladelser nu var afsluttet.
Samtidig oplyste ambassadøren, at  

 man fra dansk side forventede at træffe de politiske beslutninger i løbet af  

 den følgende uge.
 4. Blandt andet under henvisning hertil og til Energiministeriets  

 skrivelse af 31. oktober 1989 har Kommissionen i en skrivelse af 15. november  

 1989, der blev overbragt til den danske EF-repræsentation i Bruxelles den 20.  

 november 1989, meddelt, at to bestemmelser vedrørende den danske 3.  

 udbudsrunde forekommer uforenelige med bestemmelserne i EØF-traktatens  

 artikel 7 om diskrimination på baggrund af nationalitet.
 Det drejer sig om punkterne 3 h og 3 i i udbudsskrivelsen af 4. januar  

 1989 vedrørende dels uddannelse, forskning og udvikling, dels en  

 gensidighedsbestemmelse, hvorefter danske virksomheder bør kunne komme i  

 betragtning ved koncessionsudstedelse i ansøgernes og deres eventuelle  

 moderselskabers hjemlande.
 5. Regeringen har gennem den danske EF-ambassadør besvaret henvendelsen  

 ved afgivelse af en erklæring af 22. november 1989.
 Det fremgår heraf, at regeringen har sikret, at beslutningen vedrørende  

 udstedelse af tilladelserne i 3. runde ikke, for så vidt angår virksomheder  

 hjemmehørende i De Europæiske Fællesskaber, træffes på grundlag af de nævnte  

 to bestemmelser.
