Denne datasammenskrivning omfatter lov nr. 237 af 14. juni  

 1965 om projektering m.v. af en nord-sydgående motorvej i Jylland med  

 forskellige tilsluttende vejforbindelser med de ændringer, der følger af lov  

 nr. 208 af 23. maj 1979 § 1.  Ministeren for offentlige arbejder bemyndiges  

 til at foretage projektering til forberedelse af anlægget af en  

 nord-sydgående hovedlandevej i Jylland, udbygget som motorvej, fra  

 landegrænsen umiddelbart vest for Padborg til området omkring Ålborg med de  

 fornødne tilslutninger til det eksisterende vejnet.
 Stk. 2.  Motorvejens linje føres øst for den sønderjyske  

 længdebane fra et punkt vest for Bov til Kolding, vest om Kolding, på højbro  

 over Vejle Fjord, vest om Skanderborg, øst om Brabrand Sø til omfartsvejen  

 vest om Randers og fra denne videre vest om Rold Skov til motorvejen ved  

 Bonderup, der er under udførelse.
 § 2.  Ministeren bemyndiges til at foretage  

 projektering til forberedelse af følgende andre hovedlandevejsanlæg i  

 tilknytning til den i § 1 nævnte motorvej:
 1. En hovedlandevej, udbygget som motorvej, fra den  

 under udførelse værende motorvej fra ny vejbro over Lille-Bælt til Kolding  

 ved Taulov, forløbende i nordvestlig retning til den i § 1 omhandlede  

 motorvej ved Smidstrup.
 2. En hovedlandevej, udbygget som motorvej, fra den i  

 § 1 omhandlede motorvej syd for Brabrand Sø til århus bys centrum.
 3. En hovedlandevej i forlængelse af hovedlandevej A  

 31 fra Sønderborg til den i § 1 omhandlede motorvej syd for Åbenrå.
 5. En forlægning af hovedlandevej A 25,  

 Tønder-Kolding, fra Tankedal til den i § 1 omhandlede motorvej og  

 hovedlandevej A 10 syd for Kolding.
 6. (Ophævet).
 7. (Ophævet).
 8. En forlægning af hovedlandevej A 15 fra Framlev syd  

 om Brabrand Sø til den i § 1 omhandlede motorvej og dennes afgrening til  

 Århus' centrum.
 9. En forlægning af hovedlandevej A 13 syd for Suldrup  

 til den i § 1 omhandlede motorvej ved Albæk.
 § 3.  Ministeren bemyndiges til at udarbejde et  

 skitseprojekt for en afskærende motorvejslinje fra et punkt på den i § 1  

 omhandlede motorvej mellem Skanderborg og Århus, vest om Brabrand Sø til den  

 nævnte motorvej mellem Århus og Randers.
 § 4.  Såfremt der i tiden, indtil lovforslag til de i  

 §§ 1-3 nævnte anlæg kan være udarbejdet og vedtaget, projekteres eller  

 udføres bebyggelse eller andre foranstaltninger, der skønnes at ville  

 vanskeliggøre eller væsentligt fordyre en senere gennemførelse af anlæggene,  

 kan ministeren erhverve de arealer m.v., der er nødvendige til anlæggenes  

 gennemførelse.
 Stk. 2.  Erhvervelsen kan om fornødent ske ved  

 ekspropriation efter reglerne i lov om fremgangsmåden ved ekspropriation  

 vedrørende fast ejendom.
 § 5.  Udgifterne ved gennemførelsen af de i denne lov  

 omhandlede foranstaltninger afholdes af vejfonden.
 § 6.  Dokumenter, udskrifter og attester m.v., der  

 udfærdiges i forbindelse med de af denne lov omfattede anlæg, fritages for  

 stempel- og tinglysningsafgifter samt andre afgifter til det offentlige.
