Landsskatteretskendelse af 11. august 2003 vedr.  

 Landbrugsejendom - stormskadeerstatning As klage for indkomståret 2000 skyldes, at skatteankenævnet  

 ikke har godkendt fradrag for den del af udgifterne til genopførelse efter  

 stormskade, der kan henføres til selvrisikoen.
Landsskatterettens  

 afgørelse Skatteankenævnet har ikke godkendt fradrag for  

 vedligeholdelse/straksfradrag i forbindelse med stormskade, 14.099 kr.
 Landsskatteretten stadfæster skatteankenævnets afgørelse.
Sagens oplysninger Klageren har i en årrække drevet landbrug fra en  

 landbrugsejendom.
I forbindelse med stormen den 3. december 1999 skete der skade  

 på driftsbygningerne.
Der blev efterfølgende afholdt udgifter til  

 genopførelse  

 på 140.981 kr.
Klagerens forsikringsselskab udbetalte i den forbindelse  

 126.882  

 kr., svarende til 90 % af genopførelsesudgifterne, da selvrisikoen ifølge  

 forsikringsvilkårene udgjorde 10 %.
 Klageren har for indkomståret 2000 foretaget fradrag for  

 vedligeholdelsesudgift på 14.099 kr., svarende til det beløb klageren har  

 betalt som følge af selvrisikoen.
Skatteankenævnets  

 afgørelse Skatteankenævnet har ikke godkendt det foretagne fradrag for  

 vedligeholdelse på 14.099 kr.
Nævnet har endvidere ikke godkendt, at beløbet  

 kan fradrages efter reglerne om straksfradrag.
Der er ikke tale om en driftsudgift, jf. statsskattelovens § 6  

 a.
Når en bygning udsættes for en skade, der ikke kan udbedres ved almindelig  

 vedligeholdelse på grund af f.eks. en stormskade, betragtes en udbetalt  

 forsikringssum i princippet som salgssum.
Opgørelse af ejendomsavance kan dog  

 under visse betingelser undlades/udskydes.
Hvis en skattepligtig ved en skade på sin ejendom har modtaget  

 en forsikringssum og foretager genopførelse af den skadelidte bygning, skal  

 reglerne i afskrivningslovens § 24 anvendes.
Med henvisning til  

 afskrivningslovens 24, stk. 3 og 4, skal det hidtidige afskrivningsgrundlag  

 for  

 den skadelidte bygning videreføres.
Hvis beløbet, der er anvendt til  

 genopførelsen, er større end den modtagne forsikringssum, kan der afskrives  

 på  

 den del af det overskydende beløb, der er anvendt på de  

 afskrivningsberettigede  

 bygninger, jf. stk. 4. Der er ikke mulighed for straksfradrag, da § 24, stk.  

 4,  

 henviser direkte til § 18, stk. 1, og dermed ikke til § 18, stk. 2, om  

 straksfradrag.
Klagerens påstand og  

 argumenter Klagerens repræsentant har fremsat påstand om, at fradrag for  

 vedligeholdelsesudgiften på 14.099 kr. godkendes som selvangivet.
Subsidiært  

 har repræsentanten fremsat påstand om, at beløbet på 14.099 kr. kan fradrages  

 efter straksfradragsreglen i afskrivningslovens § 18, stk. 2. Mere subsidiært  

 har repræsentanten fremsat påstand om, at beløbet på 14.099 kr. kan fradrages  

 som driftsudgift i henhold til statsskattelovens § 6 a.
Ved orkanen den 3. december 1999 skete der skade på  

 driftsbygningerne, hovedsagelig på foderladen, der lå mest udsat for orkanen,  

 men også skade på stalden, staldvinduer m.v.
Gavl og port på foderladen  

 blæste  

 ind ved orkanen og desuden var der skade på lægter og tagplader på denne  

 bygning.
Derudover var enkelte staldvinduer blæst ind.
Der var stormskade for  

 i  

 alt 140.981 kr., hvilket klagerens forsikringsselskab anerkendte.  

 Forsikringsselskabet refunderede 126.882 kr., da klageren i henhold til  

 forsikringsaftalen selv skulle betale 10 %, svarende 14.099 kr.
Klagerens  

 egenbetaling skyldes, at klageren havde valgt en forsikring med 10 %  

 selvrisiko.
 Der ligger ikke i skadesudbedringen nogen form for  

 bygningsforbedring, men alene reparation af den af orkanen forvoldte skade.
Skadens udbedring kostede 140.981 kr., og dette anerkendes af  

 forsikringsselskabet.
Der er således ingen tvivl om, at forsikringssummen er  

 på  

 140.981 kr., hvorimod forsikringsudbetalingen på grund af forsikringsaftalen  

 var 10 % mindre.
En dækningsaftale mellem et forsikringsselskab og en  

 forsikringstager kan ikke være afgørende for, om et beløb skal regnes som  

 forbedring efter afskrivningsloven eller som vedligehold efter reglerne  

 herfor.  

 Den af klageren afholdte udgift på 14.099 kr. er således ikke et beløb, der  

 kommer ind under reglerne for anskaffelse af investeringsgoder.  

 Afskrivningsloven, herunder § 24, vedrører alene investeringsgoder, og det  

 ligger ikke i loven, at beløb, der klart anerkendes som reparation, falder  

 herindunder.
Udgifter, der er afholdt til vedligehold eller opretholdelse af  

 bygningernes tilstand, kommer ikke ind under afskrivningsloven, men er  

 fradragsberettigede, jf. statsskattelovens § 6 a.
Det har aldrig været  

 tiltænkt, at afskrivningslovens § 24 skulle anvendes på beløb, der hverken er  

 forbedringer eller genopførelse.
Det kan i øvrigt ikke være tilsigtet, at en erhvervsdrivende  

 skal vælge en forsikring uden selvrisiko, for at kunne få fradrag for en  

 udgift  

 som driftsudgift.
Der kan herefter ikke være tvivl om, at der er tale om en  

 fradragsberettiget vedligeholdelsesudgift.
 Vedrørende den subsidiære påstand kan anføres, at  

 straksfradragsreglen i § 18, stk. 2, må betragtes som en yderligere mulighed  

   

 en tillægsmulighed  for såvel det der kommer ind under § 18, stk. 1,  

 som det  

 der kommer ind under § 15, stk. 2 og 3.
Det kan ikke have været hensigten, at afskrivningslovens § 24  

 skal anvendes på den forsikringsrisiko, der ligger i, at forsikringstager  

 vælger ikke at være 100 % forsikret, men f.eks. som her 90 % dækket.
Uanset  

 om  

 de 10 % i skattemæssige henseende er reparation eller opsat forsikringsudgift  

 eller hvad man vil kalde det, så bør der ikke være tvivl om, at det kommer  

 ind  

 under statsskattelovens § 6 a om driftsudgifter.
Landsskatterettens  

 bemærkninger og begrundelse Afskrivningslovens § 24 regulerer den situation, hvor der  

 modtages en forsikringssum som følge af en skade på afskrivningsberettigede  

 bygninger.
 Afskrivningslovens § 24, stk. 1, 3 og 4, har følgende ordlyd:
§ 24. Såfremt en skattepligtig ved en skade på sin ejendom har  

 modtaget en erstatnings- eller forsikringssum og foretager genopførelse eller  

 ombygning af den skadelidte bygning, anvendes reglerne i stk. 2-11, når de genopførte bygninger m.v. findes på den samme ejendom, som de  

 skaderamte bygninger, jf. dog stk. 6, og genopførelsen m.v. sker enten i det indkomstår, hvori skaden  

 indtræffer, eller i det nærmest følgende indkomstår, idet fristen for  

 genopførelse dog tidligst udløber med det førstkommende indkomstår efter det  

 indkomstår, hvori erstatningssummen er fastsat endeligt. § 24. Stk. 3. Afskrivningerne og afskrivningsgrundlaget  

 videreføres uanset den skete skade og påvirkes ikke af de udgifter, der  

 afholdes til genopførelsen m.v., eller af erstatnings- eller  

 forsikringssummen,  

 såfremt de afholdte udgifter svarer til den modtagne erstatnings- eller  

 forsikringssum. § 24. Stk. 4. Er det beløb, der anvendes til genopførelse m.v.,  

 større end forsikrings- eller erstatningssummen, kan den skattepligtige ud  

 over  

 de i stk. 3 nævnte afskrivninger foretage afskrivninger på den del af det  

 overskydende beløb, der kan anses for anvendt på afskrivningsberettigede  

 bygninger eller installationer.
Afskrivningerne på det overskydende beløb  

 foretages efter reglerne i § 18, stk. 1, om afskrivning om ombygnings- og  

 forbedringsudgifter. Som udgangspunkt skal forsikringssummer behandles som  

 salgssummer og beskattes efter reglerne i afskrivningslovens (AL) § 21 om  

 genvundne afskrivninger.
AL § 24 indebærer imidlertid, at der skal ske  

 udskydelse af beskatningen, når der sker genopførelse for forsikringssummen.  

 Efter ejendomsavancebeskatningslovens (EBL) § 2 behandles en forsikringssum  

 ligeledes som en salgssum, men der kan ske udskydelse af beskatning efter  

 reglerne i EBL § 10. Der er parallelitet mellem afskrivningsloven og  

 ejendomsavancebeskatningsloven.
Dette indebærer, at enten sker der beskatning  

 efter begge love eller udskydelse af beskatningen efter begge love.
Dog er  

 det  

 fastslået, at der  når det er drejer sig om afskrivningsberettigede  

 bygninger  

  er tale om en tvungen ordning, således at hvis betingelserne for  

 succession  

 er tilstede, skal der succederes.
Er betingelserne i AL § 24 således opfyldt,  

 udskydes beskatningen af genvundne afskrivninger efter AL, ligesom  

 beskatningen  

 af ejendomsavance efter EBL udskydes.
 Der er her tale om skade på afskrivningsberettigede bygninger, og AL § 24  

 skal  

 derfor anvendes.
 Af AL § 24, stk. 3, fremgår det, at afskrivningsgrundlaget  

 videreføres uanset den skete skade og påvirkes ikke af de udgifter, der  

 afholdes til genopførelsen eller af forsikringssummen, hvis de afholdte  

 udgifter svarer til den modtagne forsikringssum.
 Efter ovennævnte bestemmelse kan det udledes, at det er den  

 modtagne forsikringssum, dvs. det udbetalte beløb, der er af betydning i  

 relation til § 24 og dermed ikke det beløb, som forsikringsselskabet har  

 anerkendt i forbindelse med skaden, og som selvrisikoen er beregnet ud fra.
Der er efter det oplyste afholdt udgifter til genopførelsen på  

 140.981 kr., mens forsikringsselskabet alene har udbetalt 126.882 kr.  

 Klageren  

 har afholdt en udgift på 14.099 kr. som følge af selvrisikoen.
I relation til  

 AL § 24 er det den modtagne forsikringssum, der er afgørende  det vil  

 sige  

 beløbet på 126.882 kr.
I AL § 24, stk. 4, er det angivet, hvorledes der skal forholdes,  

 når genopførelsesudgifterne er større end forsikringssummen.
I § 24, stk. 4,  

 er  

 det således anført, at der kan foretages afskrivning på det overskydende  

 beløb,  

 der er anvendt på de afskrivningsberettigede bygninger.
I § 24, stk. 4, er  

 der  

 henvist til § 18, stk. 1. Heraf kan udledes, at der ikke kan foretages  

 straksfradrag  

 jf. § 18, stk. 2, for det overskydende beløb, men alene foretages ordinær  

 afskrivning.
 Efter ovennævnte bestemmelser skal de skadelidte bygningers  

 afskrivningsgrundlag videreføres, dog således at der på det overskydende  

 beløb  

 på 14.099 kr., der er anvendt til genopførelsen, kan godkendes ordinær  

 afskrivning som anført af skatteankenævnet.
 De fremsatte påstande om fradrag for beløbet på 14.099 kr. ud  

 fra betragtninger om vedligeholdelse eller ud fra driftsudgiftsbegrebet kan  

 således ikke imødekommes.
 Landsskatteretten stadfæster således skatteankenævnets  

 afgørelse.
