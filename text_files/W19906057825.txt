 En tv-reklame for en computer, hvori der blev anvendt nøgne personer  

 med det formål at illustrere udviklingsteorien, blev ikke anset for at være i  

 strid med § 1, stk. 1, i bekendtgørelse om indholdet af reklameindslag, der  

 bringes i TV 2, som bl.a. kræver, at reklamer i TV 2 skal være sømmelige.
 I skrivelse indkommet den 22. november 1989 har Jette Holst Nissen,  

 Sønderborg, klaget til Radio- og TV-Reklamenævnet over en reklame for  

 Toshiba-computer, udsendt i TV 2, idet Jette Holst Nissen finder, at reklamen  

 er i strid med bekendtgørelse om indholdet af reklamer, der bringes i TV 2, §  

 1, stk. 1, med henvisning til at reklamen er usømmelig.
 TVR er i skrivelse fra sekretariatet af 29. november 1989 blevet bedt om  

 en udtalelse vedrørende klagen.
 I svarskrivelse af 4. december 1989 anfører TVR, at TVR ikke har vurderet  

 reklamen for Toshiba-computer som usømmelig.
 Radio- og TV-Reklamenævnet har behandlet klagen, og har truffet følgende  

 afgørelse:
 Nævnet finder ikke, at den omhandlede reklame er i strid med § 1, stk. 1,  

 i bekendtgørelse om indholdet af reklameindslag, der bringes i TV 2,  

 vedrørende usømmelighed, idet formålet med at anvende nøgne personer i  

 reklamen primært er at illustrere udviklingsteorien.
 Nævnets afgørelse er enstemmig.
