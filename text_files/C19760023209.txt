 (Til skifteretterne, revisionen af eksekutorboer i  

 København og skatterådene).
Hermed følger eksemplarer af lov nr. 256 af 26. maj 1976 om ændring af lov  

 om afgift af arv og gave.
Endvidere følger eksemplarer af ministeriet for  

 skatter og afgifters bekendtgørelse nr. 579 af 6. december 1976 om ændring af  

 bekendtgørelse om arve- og gaveafgift.
 Ved ændringsloven er der i arveafgiftsloven indsat en ny § 14A og en ny §  

 14B samt et nyt 2. pkt. i § 26, stk. 2.
 Ændringerne går ud på i et vist omfang at give efterlevende ægtefæller,  

 der, fordi den afdøde ægtefælle ikke har efterladt sig livsarvinger, ikke kan  

 hensidde i uskiftet bo med fællesejemidler, en lignende stilling i  

 arveafgiftsmæssig henseende som efterlevende ægtefæller, der kan hensidde i  

 uskiftet bo.
 Udsættelse med afgiftspligtens indtræden.
 1. Ved § 14A, stk. 1, er der givet en efterlevende  

 ægtefælle adgang til at begære afgiftspligten udsat, hvis afdøde ikke  

 efterlader sig livsarvinger (herunder heller ikke særbørn eller særbørns  

 livsarvinger).
Adgangen til udsættelse med afgiftspligtens indtræden gælder kun for arv  

 af fællesbomidler samt for andre arveafgiftspligtige erhvervelser som f.eks.  

 forsikringer, jfr. arveafgiftslovens § 5a, der, hvis den efterlevende  

 ægtefælle havde kunnet hensidde i uskiftet bo, ville være indgået i dette.  

 Arveafgift af erhvervelser som f.eks. en den efterlevende ægtefælle  

 personligt tillagt indtægtsnydelse, der ikke ville være indgået i et uskiftet bo, må således svares ved skiftet af den afdøde ægtefælles bo.
 Udsættelsen er betinget af, at arv og gæld vedgås, jfr. § 14A, stk. 2.  

 Godtgøres det, at den længstlevende ægtefælle ikke har tilstrækkelige midler  

 til at dække sine forpligtelser, kan udsættelse ikke gives.
 Udsættelsen fritager ikke for indgivelse af sædvanlig boopgørelse, og  

 værdiansættelserne i denne skal på sædvanlig måde efterprøves af skatterådet.
 2. Begæringen om udsættelse indgives til skifteretten.  

 I eksekutorboer modtages den af eksekutor og videresendes med de fornødne  

 bevisligheder til skifteretten, jfr. bekendtgørelsens § 11A, stk. 1.
 Begæringen skal efter bekendtgørelsens § 11A, stk. 2, indgives på en  

 særlig, af ministeriet for skatter og afgifter udarbejdet blanket.
Skifteretten påser, at betingelserne er opfyldt, og meddeler i så fald  

 udsættelsen ved påtegning på den ene af de to vedhængende genparter.
Denne  

 genpart tilbagesendes til ægtefællen.
 Den anden genpart sendes samtidig til Datacentralen, Retortvej 6-8, 2500  

 København Valby.
 Hovedeksemplaret forsynes med skifterettens påtegning om den meddelte  

 udsættelse og vedlægges boopgørelsen som nødvendigt regnskabsbilag.
Blanketterne til begæringen (formular VIII) kan bestilles hos Barfod og I.  

 Chr.
Petersen A/S, Fabriksparken 56, 2600 Glostrup.
 Frister.
3. Begæring i henhold til § 14A, stk. 1, skal efter  

 stk. 3 ved offentligt skifte fremsættes senest, når boet optages til  

 slutning.
Ved privat skifte skal begæringen fremsættes ved indgivelsen af  

 boopgørelsen, dog senest ved udløbet af fristen for indgivelsen af denne.
 Indtræden, eventuelt bortfald af afgiftspligten efter udsættelse.
4. Når afgiftspligten er udsat, indtræder den, når den  

 efterlevende ægtefælle indgår nyt ægteskab.
Underretning herom vil fremkomme  

 fra det centrale personregister (CPR) og tilgå skifteretten på det sted, hvor  

 den efterlevende ægtefælle bor.
 Den efterlevende ægtefælle kan til enhver tid fremsætte anmodning om  

 afgiftspligtens indtræden.
 Er afgiftspligten herefter ikke indtrådt ved længstlevendes død,  

 bortfalder den.
 Anmeldelse om afgiftspligtens indtræden.
 5. Ophører udsættelsen med afgiftspligtens indtræden,  

 skal anmeldelse herom indgives inden 6 måneder efter udsættelsens ophør, jfr.  

 det nye 2. pkt. i arveafgiftslovens § 26, stk. 2.
 Blanketter til anmeldelserne er under udarbejdelse.
 Anmeldelsen skal indgives i to eksemplarer til skifteretten på det sted,  

 hvor den efterlevende ægtefælle ved udsættelsens ophør har bopæl, jfr.  

 bekendtgørelsens § 10, stk. 6.
Pkt. 36, jfr. pkt. 33 og 34, i skattedepartementets cirkulære nr. 144 af  

 17. juni 1970 om ændringer i reglerne om arve- og gaveafgift finder  

 tilsvarende anvendelse.
Anmeldelsen skal dog af skifteretten indsendes til  

 skatterådet på det sted, hvor den efterlevende ægtefælle har bopæl.  

 Efterprøvelsen af værdiansættelserne i anmeldelsen foretages af dette  

 skatteråd.
 Når arveafgiftsberegningen er foretaget, foranlediger skifteretten den i  

 personregistret indsatte markering slettet ved udfyldelsen af en særlig  

 blanket, der indsendes til datacentralen.
 Afgiftspligtens omfang.
6. Indtræder afgiftspligten efter udsættelse i henhold  

 til § 14A, svares der i henhold til § 14B arveafgift af så stor en del af den efterlevende ægtefælles nuværende  

 formue, som hans arvelod udgjorde af hans sammenlagte bos- og arvelod.
 Udgangspunktet for beregningen af det afgiftspligtige beløb er  

 herefter,jfr. § 18, den efterlevende ægtefælles formue på tidspunktet for  

 indgivelse af den i pkt. 5 nævnte anmeldelse.
Der bortses fra den del af formuen, der var eller ville være blevet den  

 efterlevende ægtefælles særeje.
Der bortses endvidere fra de i arvelovens §  

 14, stk. 2, omhandlede rettigheder, der er uoverdragelige eller iøvrigt af  

 personlig art.
Afgørende for, af hvor stor en del af den således opgjorte formue  

 arveafgift skal svares, er delingen af boet ved den afdøde ægtefælles død.
Er  

 hele den afdøde ægtefælles boslod faldet i arv til den efterlevende  

 ægtefælle, skal arveafgift således svares af halvdelen af den nuværende  

 formue.
 Er der i den afdøde ægtefælles bo tilfaldet andre arv, beregnes det  

 arveafgiftspligtige beløb efter forholdet mellem på den ene side det, der er  

 tilfaldet den efterlevende ægtefælle som arv, og på den anden side summen af  

 dette og den efterlevende ægtefælles boslod.
 Eksempel:
7. Hvis der tilfalder den efterlevende ægtefælle arv  

 eller gave, kan disse beløb i medfør af § 14B, stk. 2, holdes uden for den  

 anmeldelsespligtige formue, hvis anmodning om afgiftspligtens indtræden  

 fremsættes inden 3 måneder efter modtagelsen.
Tilfalder der ægtefællen  

 erstatning i anledning af afdødes død, gælder det samme.
Fristen regnes fra  

 det tidspunkt, da erstatningskravet og dets størrelse er anerkendt eller  

 fastslået ved dom.
 Ikrafttræden.
 8. De nye regler er ifølge ændringslovens § 2 trådt i  

 kraft den 1. juni 1976. De finder således anvendelse, hvis afgiftspligten er  

 indtrådt denne dato eller senere, jfr. § 22, stk. 1.
Afgiftspligten indtræder efter § 10 ved arveladerens død.
I visse tilfælde  

 indtræder den dog først senere, jfr. lovens §§ 13 og 15.
 Skattedepartementet, den 7. december  

 1976.
Hans P.
Gøtrik.
/H.
V.
Mørk.
