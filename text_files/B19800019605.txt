 I medfør af lov om udlændinges adgang til landet m. v., jfr.  

 lovbekendtgørelse nr. 344 af 22. juni 1973, og i medfør af kongelig anordning  

 nr. 418 af 13. december 1952 om pastvang, fastsættes herved følgende:
I.
Pas eller anden rejselegitimation § 1.  En udlænding skal ved indrejse og udrejse af  

 landet være i besiddelse af pas eller andet legitimationsdokument, der gælder  

 som rejselegitimation, jfr. §§ 3-5.
 Stk. 2.  Statsborgere i et andet nordisk land kan  

 indrejse direkte fra og udrejse direkte til et af disse lande uden af være i  

 besiddelse af pas eller anden rejselegitimation.
 § 2.  Et pas gælder som rejselegitimation, når det  

 opfylder følgende betingelser:
1. Passet skal være udstedt af en kompetent myndighed  

 fra det land, hvori pasindehaveren er statsborger, og være forsynet med den  

 udstedende myndigheds stempel eller segl.
Rettelser i teksten skal være  

 påført af en kompetent myndighed.
 2. Passet skal indeholde oplysning om dets  

 gyldighedstid.
 3. Passet skal være gyldigt for rejse til Danmark og  

 for tilbagerejse til udstederlandet.
 4. Passet må kun lyde på en enkelt person, jfr. dog  

 stk. 2.
 5. Passet skal indeholde angivelse af pasindehaverens  

 fulde navn, fødselstidspunkt, fødested og statsborgerforhold.
6. Passet skal indeholde et vellignende fotografi af  

 pasindehaveren.
Fotografiet skal være forsynet med den udstedende myndigheds  

 stempel, således at dette er aftrykt delvis på fotografiet og delvis uden for  

 dette.
 7. Passet skal være forsynet med pasindehaverens  

 underskrift.
 8. Passet skal indeholde plads til afstemplinger.
 9. Pas, der ikke er udfærdiget på engelsk, fransk,  

 italiensk, hollandsk, norsk, spansk, svensk eller tysk, skal indeholde  

 oversættelse af hele teksten til mindst et af disse sprog.
 Stk. 2.  Pas, som er udstedt til ægtefæller, gælder som  

 rejselegitimation, når det opfylder kravene i stk. 1.
 Stk. 3.  Pas, hvori barn under 16 år er optaget med  

 angivelse af fulde navn, køn og fødselstidspunkt, gælder som  

 rejselegitimation for barnet, når det ledsages af den voksne pasindehaver.
 § 3.  Legitimationsdokument, som er udfærdiget af en  

 kompetent dansk eller udenlandsk myndighed til en person, der er statsborger  

 i et andet land eller statsløs (fremmedpas eller rejsedokument for  

 flygtninge), gælder som rejselegitimation, når det i øvrigt opfylder de krav,  

 der er nævnt i § 2.
 § 4.  Fælles legitimationsdokument (fællespas,  

 kollektivpas) gælder som rejselegitimation for en gruppe af udlændinge, der  

 med en rejseleder indrejser for sammen at opholde sig her i kortere tid, når  

 rejselederen er i besiddelse af pas, og hver enkelt rejsedeltager er i  

 besiddelse af en legitimation udstedt af en offentlig myndighed.
Stk. 2.  Fællespasset skal for at være gyldigt 1. være udstedt af en kompetent myndighed og være  

 forsynet med dennes stempel eller segl, 2. indeholde oplysninger om dets gyldighedstid, 3. være gyldigt for rejse til Danmark, 4. kun omfatte personer, som er statsborgere i  

 udstederlandet, og som kan indrejse i Danmark på individuelt pas uden visum, 5. omfatte mindst fem og ikke flere end 50 personer, 6. indeholde angivelse af hver enkelt rejsedeltagers  

 fulde navn, fødselstidspunkt, fødested, statsborgerforhold og faste bopæl, 7. indeholde angivelse af rejselederens navn samt af  

 nummer og udstedelsesdato for hans pas.
 § 5.  Identitetskort og andre legitimationsdokumenter  

 gælder som rejselegitimation i den udstrækning rigspolitichefen, tilsynet med  

 udlændinge, bestemmer det.
 § 6.  Tilsynet med udlændinge eller efter dettes  

 bemyndigelse politimesteren (politidirektøren) kan, når særlige grunde taler  

 derfor, tillade, at en udlænding indrejser i landet uden at være i besiddelse  

 af pas eller anden rejselegitimation.
 § 7.  Dansk rejsedokument for flygtninge udstedes  

 efter ansøgning i overensstemmelse med reglerne i Geneve-konventionen af 28.  

 juli 1951 om flygtninges retsstilling til en udlænding, der af  

 justitsministeren er anerkendt som flygtning i henhold til konventionen.
Stk. 2.  Dansk fremmedpas udstedes efter ansøgning til  

 en udlænding, der har tidsubegrænset opholdstilladelse eller  

 opholdstilladelse i medfør af § 31, nr. 1, såfremt udlændingen ikke er i  

 stand til at skaffe sig pas eller anden rejselegitimation og ikke er  

 berettiget til dansk rejsedokument for flygtninge.
Til andre udlændinge kan  

 dansk fremmedpas udstedes under tilsvarende betingelser.
 Stk. 3.  Til en udlænding, der ikke har fast ophold i  

 Danmark, kan rejsedokument for flygtninge og fremmedpas udstedes, når særlige  

 grunde taler derfor.
 Stk. 4.  Udstedelse af de nævnte rejselegitimationer kan  

 nægtes, når det skønnes nødvendigt af sikkerhedsmæssige grunde.
 § 8.  Rejsedokument for flygtninge og dansk fremmedpas  

 udstedes af tilsynet med udlændinge eller efter dettes bemyndigelse af  

 politimesteren (politidirektøren).
Stk. 2.  Har udlændingen tidsubegrænset  

 opholdstilladelse, fastsættes gyldighedstiden til fem år.
For andre  

 udlændinge fastsættes gyldighedstiden til højst to år; forlængelse kan ske  

 indtil fem år fra udstedelsesdagen.
 Stk. 3.  Rejsedokumentet og fremmedpasset forsynes med  

 påtegning om, at det ikke er gyldigt for rejse til indehaverens hjemland.  

 Tilsynet med udlændinge kan i særlige tilfælde meddele fritagelse herfor.
 Stk. 4.  Udstedelsen kan betinges af, at udlændingens  

 tidligere pas eller rejselegitimation afleveres.
 Stk. 5.  For udstedelsen betales et gebyr på 50 kr.  

 Forlængelse meddeles gebyrfrit.
 Stk. 6.  I øvrigt finder reglerne om udstedelse af pas  

 til danske statsborgere tilsvarende anvendelse.
 § 9.  Et dansk rejsedokument for flygtninge og et  

 dansk fremmedpas kan inddrages efter samme regler, som gælder om pas til  

 danske statsborgere, eller når grundlaget for udstedelsen er bortfaldet.
II.
Indrejse- og udrejsekontrol § 10.  Ind- og udrejse må kun finde sted ved de  

 grænseovergangssteder, havne og lufthavne, der er godkendt af tilsynet med  

 udlændinge.
§ 11.  Udlændinge skal ved indrejse fra et ikke  

 nordisk land melde sig til paskontrol.
Indrejse anses først for at være sket,  

 når paskontrol har fundet sted.
 Stk. 2.  Udlændinge, der ikke er statsborgere i et  

 nordisk land, skal tillige melde sig til paskontrol, når de indrejser i  

 Grønland, medmindre indrejsen sker fra Danmark.
 § 12.  Udlændinge, der som besætningsmedlemmer på  

 skibe eller fly ankommer til dansk havn eller lufthavn, skal ikke melde sig  

 til paskontrol, medmindre de afmønstres.
Stk. 2.  Besætningsmedlemmer kan opholde sig på  

 ankomststedet, sålænge skibet eller flyet befinder sig der, dog ikke ud over  

 tre måneder.
Med politiets tilladelse kan besætningsmedlemmer i kortere tid  

 tage ophold uden for ankomststedet.
 Stk. 3.  Politiet kan forbyde bestemte  

 besætningsmedlemmer at forlade skibet eller flyet.
§ 13.  Skibsførere og førere af fly skal 1. påse, at personer, der ikke er besætningsmedlemmer,  

 og som ikke kommer fra et andet nordisk land, forbliver ombord, indtil  

 paskontrol har fundet sted, 2. underrette politiet om tilstedeværelsen af  

 blindpassagerer ombord, 3. anmelde til politiet, såfremt et udenlandsk  

 besætningsmedlem skal afmønstres her i landet, 4. anmelde til politiet, når et udenlandsk  

 besætningsmedlem er rømmet eller har undladt at indfinde sig ombord, 5. på begæring af paskontrolmyndigheden afgive  

 skriftlig erklæring om antallet af ankommende og afrejsende passagerer og  

 besætningsmedlemmer, 6. på begæring aflevere et eksemplar af passagerlisten  

 og besætningslisten.
 § 14.  Udlændinge skal meddele paskontrolmyndigheden  

 oplysninger til bedømmelse af, om indrejse kan tillades, jfr. lovens § 2.
III.
Visum § 15.  Udlændinge, der ønsker at indrejse i Danmark,  

 skal have deres pas eller anden rejselegitimation påtegnet (viseret) før  

 indrejsen.
 § 16.  Justitsministerens beslutninger om fritagelse  

 for visum, jfr. lovens § 1, stk. 2, bekendtgøres i Statstidende.
 Stk. 2.  Tilsynet med udlændinge bekendtgør en gang  

 årligt pr. 1. januar i Statstidende en oversigt, af hvilken det fremgår,  

 hvilke grupper af udlændinge, der er fritaget for visum.
 § 17.  Et visum giver indehaveren ret til at indrejse  

 i landet, medmindre afvisning kan ske efter bestemmelserne i lovens § 2.
 § 18.  Visum udstedes af en dansk diplomatisk  

 repræsentation eller en dertil bemyndiget konsulær repræsentation.
 Stk. 2.  Tilsynet med udlændinge eller efter dettes  

 bemyndigelse politimesteren (politidirektøren) kan, når særlige grunde taler  

 derfor, tillade, at visum udstedes af paskontrollen ved ankomsten til landet,  

 eller at en udlænding indrejser uden visum.
 Stk. 3.  Tilsynet med udlændinge eller efter dettes  

 bemyndigelse politimesteren (politidirektøren) kan meddele  

 tilbagerejsetilladelse til en udlænding, der opholder sig i Danmark.
 § 19.  Visum kan gives til en eller flere indrejser  

 indenfor et tidsrum af 12 måneder med ret til ialt tre måneders ophold.
 Stk. 2.  Et visum kan forlænges til ialt tre måneders  

 ophold af tilsynet med udlændinge, og i særlige tilfælde kan der meddeles en  

 yderligere frist til udrejse.
 Stk. 3.  Ansøgning om forlængelse skal indgives inden  

 udløbet af det gældende visum til de i § 46, stk. 3, nævnte myndigheder.
§ 20.  Visum meddeles således, at det udløber senest  

 to måneder før udløbet af udlændingens pas, eller, hvis udlændingen ikke har  

 pas, senest seks måneder før udløbet af tilbagerejsetilladelsen til det land,  

 der har udstedt udlændingens rejselegitimation.
Tilsynet med udlændinge kan  

 tillade undtagelse herfra.
 § 21.  En visumpligtig udlænding må ikke opholde sig i  

 Danmark udover det tidsrum, der er angivet i det udstedte visum.
IV.
Tilladelse til ophold og arbejde § 22.  Statsborgere i et andet nordisk land er  

 fritaget for opholds- og arbejdstilladelse.
 Stk. 2.  Bestemmelserne i dette kapitel finder kun  

 anvendelse på udlændinge, der ikke er omfattet af justitsministeriets  

 bekendtgørelse nr. 195 af 23. maj 1980 om ophold i Danmark for udlændinge,  

 der er omfattet af De europæiske Fællesskabers regler.
§ 23.  En udlænding må ikke uden opholdstilladelse  

 opholde sig i Danmark i længere tid end tre måneder fra indrejsen.
Heri  

 fradrages den tid, hvori udlændingen inden for de sidste seks måneder før  

 indrejsen har haft ophold i Danmark eller et andet nordisk land.
Har  

 udlændingen opholdstilladelse i et andet nordisk land, og er den pågældende  

 fritaget for pligten til at have visum efter kapitel III, fradrages dog alene  

 den tid, hvori udlændingen inden for de sidste seks måneder før indrejsen har  

 haft ophold i Danmark.
 Stk. 2.  Tilsynet med udlændinge kan i særlige tilfælde  

 meddele en udlænding, der har opholdt sig her i de i stk. 1 og 2 anførte  

 tidsrum, en kortere udrejsefrist.
 § 24.  Børn under 16 år, der har fast ophold hos  

 forældremyndighedens indehaver, er fritaget for opholdstilladelse.
 § 25.  Til følgende udlændinge udstedes  

 opholdstilladelse under hensyn til deres tilknytning til Danmark:
 1. En udlænding, der tidligere har haft dansk  

 indfødsret.
 2. En udlænding, der samlever på fælles bopæl i  

 ægteskab eller i fast samlivsforhold af længere varighed med en her  

 fastboende dansk eller udenlandsk statsborger.
 3. Mindreårigt barn af en her fastboende dansk eller  

 udenlandsk statsborger eller dennes ægtefælle, når barnet bor hos  

 forældremyndighedens indehaver.
 4. Forældre, der er over den erhvervsaktive alder og  

 bor hos et dansk eller nordisk barn, som påtager sig forsørgelsen af  

 forældrene.
5. Forældre til en udlænding, der har tidsubegrænset  

 opholdstilladelse, på betingelse af, at ansøgeren bor hos barnet, og at dette  

 påtager sig forsørgelsen af ansøgeren i sit hjem, og at ansøgeren ikke har  

 andre børn, som kan påtage sig forsørgelsen.
Ansøgeren skal normalt være over  

 65 år for mænd og 55 år for kvinder.
 Stk. 2.  Tilladelse efter stk. 1, nr. 2-5, er betinget  

 af, at familien råder over en passende bolig.
 § 26.  Opholdstilladelse efter § 25 kan nægtes, når  

 udlændingen på grund af sine personlige forhold kunne udvises eller på grund  

 af en smitsom sygdom eller alvorligere sjælelig forstyrrelse må antages at  

 frembyde fare eller væsentlige ulemper for sine omgivelser.
§ 27.  Opholdstilladelse til mindreårige udlændinge  

 med henblik på varigt ophold hos andre end forældremyndighedens indehaver  

 meddeles til 1. adoption, der anbefales af et adoptionssamråd eller  

 af adoptionsnævnet, 2. ophold hos barnets nærmeste familie, når der  

 foreligger en særlig begrundelse for, at barnet ikke kan bo hos forældrene  

 eller andre nære slægtninge i hjemlandet, 3. ophold hos andre, når ganske særlige omstændigheder  

 foreligger, og når plejeforholdet anbefales af det sociale udvalg på grundlag  

 af en tilsvarende undersøgelse som ved adoption af udenlandske børn, eller  

 vedrørende børn over 14 år når plejeforholdet på grundlag af andre  

 oplysninger må anses for betryggende.
 Stk. 2.  Tilladelse efter stk 1, nr. 2 og 3 er betinget  

 af, at plejeforældrene afgiver erklæring om at ville påtage sig forsørgelsen  

 af barnet.
 § 28.  Opholdstilladelse med henblik på at gennemføre  

 en uddannelse kan meddeles:
1. når deltagelsen i uddannelsen er tilrettelagt af  

 udenrigsministeriet eller undervisningsministeriet, eller 2. når uddannelsen ikke kan gennemføres i ansøgerens  

 hjemland og udlændingens forsørgelse er sikret gennem egne midler,  

 stipendium, studielån eller lignende.
Udlændingen skal af vedkommende  

 uddannelsesinstitution være godkendt til optagelse på grundlag af en passende  

 grunduddannelse.
 Stk. 2.  Tilladelsen forlænges indtil afslutningen af  

 det pågældende studium, såfremt udlændingen følger studierne regelmæssigt  

 indenfor et normalt studieforløb.
 Stk. 3.  En opholdstilladelse meddelt efter stk. 1, nr.  

 1, kan uanset bestemmelsen i § 25, stk. 1, nr. 2, ikke forlænges efter  

 uddannelsens afslutning.
 § 29.  Opholdstilladelse med henblik på at gennemgå et  

 kursus på en højskole eller lignende kan meddeles for varigheden af det  

 pågældende kursus.
 § 30.  Opholdstilladelse som led i en udveksling af  

 skoleelever kan meddeles i indtil 12 måneder.
 § 31.  Udenfor de i §§ 25 og 27-30 nævnte tilfælde kan  

 opholdstilladelse i almindelighed kun meddeles:
1. hvis udlændingens indrejse eller forbliven er  

 tilladt af justitsministeren i medfør af lovens § 6, stk. 3, eller 2. hvis udlændingen kan få arbejdstilladelse.
§ 32.  Opholdstilladelse meddeles for højst et år.  

 Efter to års ophold kan en tidsbegrænset opholdstilladelse dog meddeles for  

 et længere tidsrum.
Bestemmelserne i § 20 finder tilsvarende anvendelse.
 Stk. 2.  En opholdstilladelse til en udlænding omfattet  

 af § 25, stk. 1, nr. 1-3, § 27 og § 31, nr. 1, forlænges, medmindre  

 tilladelsen kunne inddrages i medfør af § 36.
 § 33.  Til udlændinge, der med henblik på varigt  

 ophold lovligt har boet i Danmark i mere end fem år, meddeles tidsubegrænset  

 opholdstilladelse.
 § 34.  I forbindelse med en tidsbegrænset  

 opholdstilladelse kan der fastsættes sådanne betingelser, som formålet med  

 opholdet, udlændingens egne forhold eller sikkerheds- eller sundhedsmæssige  

 grunde tilsiger.
§ 35.  Opholdstilladelse kan nægtes, hvis udlændingen  

 undlader at give de oplysninger, som er nødvendige for at afgøre, om  

 tilladelsen bør meddeles.
Det samme gælder, hvis en udlænding, der opholder  

 sig her i landet, undlader efter tilsigelse at give møde hos politiet for at  

 meddele sådanne oplysninger.
§ 36.  En opholdstilladelse kan inddrages 1. når udlændingen på grund af sine personlige forhold  

 kunne udvises, eller 2. når det i ansøgningen eller tilladelsen angivne  

 grundlag for en tidsbegrænset opholdstilladelse ikke længere er til stede.
Stk. 2.  En tidsbegrænset opholdstilladelse kan  

 endvidere inddrages, såfremt udlændingen undlader at overholde de  

 betingelser, der er knyttet til en opholds- eller arbejdstilladelse.
Det er  

 dog herved en forudsætning, at udlændingen skriftligt har fået indskærpet  

 betingelserne, og at det udtrykkeligt er tilkendegivet, at tilsidesættelsen  

 vil medføre inddragelse.
 Stk. 3.  Bestemmelserne i stk. 1, nr. 2 og stk. 2 finder  

 ikke anvendelse for så vidt angår udlændinge, som med opholdstilladelse i  

 medfør af § 25, stk. 1, nr. 1-3, § 27 eller § 31, nr. 1, har boet her i  

 landet i mere end to år.
§ 37.  En opholdstilladelse bortfalder, når  

 udlændingen opgiver sin bopæl i Danmark.
Tilladelsen bortfalder endvidere,  

 når udlændingen har opholdt sig uden for landet i mere end seks på hinanden  

 følgende måneder.
I det nævnte tidsrum medregnes ikke fravær på grund af  

 værnepligt eller tjeneste, der træder i stedet herfor.
 Stk. 2.  Tilsynet med udlændinge kan bestemme, at en  

 tilladelse ikke skal anses for bortfaldet efter stk. 1, hvis udlændingen har  

 bevaret en væsentlig tilknytning til landet, eller når andre særlige grunde  

 taler derfor.
§ 38.  Udlændinge må ikke uden arbejdstilladelse tage  

 beskæftigelse her i landet eller ved arbejder på søterritoriet og  

 kontinentalsoklen.
Arbejdstilladelse kræves tillige til beskæftigelse på  

 dansk skib eller fly, der regelmæssigt ankommer til dansk havn eller  

 lufthavn.
 Stk. 2.  Arbejdstilladelse kan ikke meddeles børn under  

 16 år, medmindre særlige grunde taler derfor.
 § 39.  Følgende udlændinge er fritaget for  

 arbejdstilladelse:
 1. Personer ansat ved udenlandske diplomatiske eller  

 udsendte konsulære repræsentationer eller i organisationer og institutioner,  

 der omfattes af loven om rettigheder og immuniteter for internationale  

 organisationer m. m. samt medhjælpere, som er ansat i den personlige  

 husholdning hos sådanne personer.
 2. Personale i udenlandske tog og biler i  

 international trafik.
 Stk. 2.  Følgende udlændinge er for et tidsrum af tre  

 måneder fra indrejsen fritaget for arbejdstilladelse:
 1. Videnskabsmænd og foredragsholdere for så vidt  

 angår undervisning eller lignende virksomhed, hvortil de er indbudt.
 2. Kunstnere, bortset fra artister,  

 restaurationsmusikere og lignende, samt professionelle idrætsudøvere.
 3. Repræsentanter på forretningsrejse her i landet for  

 udenlandske firmaer eller selskaber, der ikke har forretningskontor her.
 4. Montører, konsulenter og instruktører, der er  

 indrejst for at montere, efterse eller reparere maskiner, udstyr eller  

 lignende eller for at informere om brugen heraf.
 5. Personer, der er ansat i den personlige husholdning  

 hos udlændinge, der opholder sig her i landet på besøg i indtil tre måneder.
§ 40.  Arbejdstilladelse meddeles til de i § 25, stk.  

 1, nr. 1-3 og § 31, nr. 1 nævnte udlændinge.
De i § 25, stk. 1, nr. 2-3  

 nævnte familiemedlemmer til udlændinge, som har tidsbegrænset  

 opholdstilladelse, kan dog først opnå arbejdstilladelse efter to års fast  

 ophold her i landet.
 § 41.  De i § 28 nævnte udenlandske studerende kan få  

 arbejdstilladelse med ret til beskæftigelse i månederne juni, juli og august.  

 Efter 18 måneders ophold kan de få tilladelse til beskæftigelse ved  

 deltidsarbejde indtil 15 timer ugentlig.
 § 42.  Til andre udlændinge end de i § 40 og § 41  

 nævnte meddeles arbejdstilladelse kun, når beskæftigelsesmæssige eller  

 erhvervsmæssige hensyn taler herfor.
 § 43.  Til udlændinge, der får arbejdstilladelse i  

 henhold til § 40, eller som får tidsubegrænset opholdstilladelse, meddeles  

 arbejdstilladelse uden betingelser.
Stk. 2.  Til andre udlændinge meddeles arbejdstilladelse  

 til beskæftigelse ved et bestemt arbejde og/ eller hos en bestemt  

 arbejdsgiver.
Tilladelsen kan af tilsynet med udlændinge eller den stedlige  

 arbejdsformidling ændres til beskæftigelse ved et andet arbejde og/ eller hos  

 en anden arbejdsgiver.
 Stk. 3.  I forbindelse med de i stk. 2 nævnte  

 tilladelser kan fastsættes andre betingelser, jfr. lovens § 9.
 § 44.  En arbejdstilladelse har gyldighed i samme  

 tidsrum som en opholdstilladelse, medmindre andet fremgår af tilladelsen.
 Stk. 2.  En arbejdstilladelse bortfalder, når  

 udlændingens opholdstilladelse bortfalder efter § 37, eller når der er  

 truffet endelig bestemmelse om opholdstilladelsens ophør på anden måde.
§ 45.  Opholds- og arbejdstilladelse meddeles af  

 tilsynet med udlændinge.
Til de i § 39, stk. 1, nr. 1, nævnte personer, som  

 nyder diplomatiske rettigheder, samt til deres familie, meddeles  

 opholdstilladelse dog af udenrigsministeriet.
§ 46.  Ansøgning om opholds- og arbejdstilladelse skal  

 indgives til en dansk repræsentation i ansøgerens hjemland eller i det land,  

 hvor ansøgeren har haft fast ophold i de sidste seks måneder.
Tilladelsen  

 skal være opnået inden indrejsen.
 Stk. 2.  Ansøgning kan dog indgives her i landet i  

 følgende tilfælde:
1. når udlændingen er omfattet af § 25, stk. 1, nr. 1,  

 eller § 31, nr. 1, 2. når udlændingen samlever i ægteskab med en her  

 fastboende dansk eller nordisk statsborger eller en anden udlænding med  

 tidsubegrænset opholdstilladelse, 3. når udlændingen er mindreårigt barn, der har fast  

 ophold hos forældremyndighedens indehaver, og denne er dansk eller nordisk  

 statsborger eller anden udenlandsk statsborger med tidsubegrænset  

 opholdstilladelse, 4. når særlige forhold i øvrigt taler derfor.
Stk. 3.  Ansøgning i henhold til stk. 2 indgives til  

 tilsynet med udlændinge.
Har ansøgeren bopæl eller ophold uden for København,  

 Frederiksberg eller Københavns amt, kan ansøgning dog indgives til  

 vedkommende politimester.
 Stk. 4.  Ansøgning skal indgives inden udløbet af et  

 gældende visum eller inden 15 dage, før pligten til at have tilladelse  

 indtræder.
 Stk. 5.  Ansøgning om forlængelse skal indgives inden 15  

 dage før tilladelsens udløb og kan indgives her i landet.
 § 47.  Ansøgning om arbejdstilladelse hos en  

 arbejdsgiver skal bortset fra de i § 40 nævnte tilfælde være vedlagt en  

 arbejdskontrakt.
 Stk. 2.  I de i § 42 nævnte tilfælde skal kontrakten  

 være godkendt af den stedlige arbejdsformidling, medmindre arbejdsministeren  

 har tilladt undtagelse herfra.
V.
Færøerne og Grønland § 48.  Et visum, en opholdstilladelse og en  

 arbejdstilladelse gælder ikke for Færøerne og Grønland, medmindre dette  

 udtrykkeligt er anført.
VI.
Politiets beføjelse til at afvise eller udvise udlændinge § 49.  Udlændinge, der lovligt opholder sig her i  

 landet, kan, når de har boet her i mere end to år, kun udvises af følgende  

 grunde:
 1. Efter lovens § 4, stk. 1, nr. 3, jfr. § 2, stk. 1,  

 nr. 7, når udlændingens fortsatte ophold i landet ikke er ønskeligt af hensyn  

 til statens sikkerhed eller som følge af udlændingens deltagelse i  

 foranstaltninger, der har en mod den danske stat eller dens institutioner  

 rettet fjentlig karakter.
 2. Efter lovens § 4, stk. 1, nr. 3, jfr. § 2, stk. 1,  

 nr. 6, når udlændingens fortsatte ophold i landet på grund af begåede  

 borgerlige forbrydelser af særlige grunde ikke er ønskelig.
 3. Efter lovens § 4, stk. 1, nr. 3, jfr. § 2, stk. 1,  

 nr. 5, når det på grund af idømt frihedsstraf eller af anden særlig grund må  

 antages, at udlændingen under sit fortsatte ophold vil begå forbrydelser.
4. Efter lovens § 4, stk. 1, nr. 6, når udlændingen a. har opnået opholds- eller arbejdstilladelse ved bevidst urigtige  

 anbringender eller svigagtige fortielser, eller b. når udlændingen har taget beskæftigelse uden arbejdstilladelse.
 5. Efter lovens § 4, stk. 1, nr. 7, når udlændingen  

 ikke er i besiddelse af de fornødne midler til sit underhold og efter  

 indhentet udtalelse fra de sociale myndigheder ikke har adgang til  

 forsørgelse her i landet.
 6. Efter lovens § 4, stk. 1, nr. 4, når udlændingen  

 har forsømt at skaffe sig pas eller anden rejselegitimation, jfr. kapitel I.
 § 50.  En udlænding, der med henblik på varigt ophold  

 lovligt har boet her i landet i mere end fem år, kan kun udvises af de i §  

 49, nr. 1-3, 4a og 5 nævnte grunde.
 § 51.  Den tid, hvori en udlænding har afsonet  

 fængselsstraf eller været undergivet anden frihedsberøvelse i henhold til  

 straffeloven, medregnes ikke i de i §§ 49 og 50 nævnte tidsrum.
 § 52.  Ved afgørelsen af, om en udlænding bør udvises  

 i medfør af §§ 49 og 50, skal der - foruden til udlændingens tilhørsforhold  

 til det danske samfund, herunder varigheden af opholdet her i landet - tages  

 hensyn til, om udvisningen må antages at virke særlig belastende på grund af:
1. udlændingens alder, helbredstilstand og andre  

 personlige forhold, 2. udlændingens personlige eller familiemæssige  

 tilknytning til herboende danske eller udenlandske statsborgere, 3. udlændingens manglende eller ringe tilknytning til  

 hjemlandet eller andre lande, hvor udlændingen efter udvisning kan ventes at  

 tage ophold.
 Stk. 2.  Ved afgørelsen af, om udvisning bør ske på  

 grund af begåede forbrydelser, jfr. lovens § 4, stk. 1, nr. 3, jfr. § 2, stk.  

 1, nr. 5 og 6, tages kun forhold af alvorligere karakter, som er fastslået  

 ved dom og har medført frihedsstraf, i betragtning.
§ 53.  De i § 49, nr. 4 og 6, nævnte udvisningsgrunde  

 finder ikke anvendelse på udlændinge, der er statsborgere i et andet nordisk  

 land.
De i § 49, nr. 6, nævnte udvisningsgrunde finder ikke anvendelse på  

 udlændinge, der omfattes af bekendtgørelsen af dags dato om ophold i landet  

 for udlændinge, der er omfattet af De europæiske Fællesskabers regler.
§ 54.  Udvisningstilhold efter lovens § 5 meddeles for  

 indtil tre år.
Ved udvisning efter § 4, stk. 1, nr. 3, jfr. § 2, stk. 1, nr.  

 5-7, sker udvisning for fem år, ti år eller for bestandig.
 Stk. 2.  Et tidsbegrænset tilhold meddeles således, at  

 det udløber en 1. januar eller en 1. juli.
 Stk. 3.  Et udvisningstilhold kan efter ansøgning  

 ophæves af tilsynet med udlændinge.
 § 55.  Beslutning om afvisning træffes af politiet i  

 den politikreds, hvortil indrejse finder sted, eller af tilsynet med  

 udlændinge.
 Stk. 2.  Beslutning om udvisning træffes af tilsynet med  

 udlændinge eller ved udvisning i medfør af lovens § 4, stk. 1, nr. 1, 2 og 7,  

 af vedkommende politimester (politidirektøren).
 Stk. 3.  Beslutning om afvisning eller udvisning af en  

 udlænding, der er omfattet af lovens § 6, stk. 3, træffes af  

 justitsministeren.
VII.
Kontrolbestemmelser m. v.
§ 56.  Udlændinge over 16 år, der ikke er statsborgere  

 i et nordisk land, skal under ophold her i landet til stadighed medføre deres  

 pas eller anden rejselegitimation.
Er der til udlændingen udstedt særskilt  

 opholdstilladelse, skal denne i stedet medføres.
 Stk. 2.  Rejselegitimationen eller opholdstilladelsen  

 skal på forlangende forevises for politiet.
 § 57.  Politiet kan give udlændinge pålæg om at melde  

 sig hos politiet til bestemte tider, når dette er begrundet i hensynet til  

 statens sikkerhed eller opretholdelsen af ro og orden.
 § 58.  Den, der driver hotel, pensionat, herberg eller  

 lejrplads, skal indgive anmeldelse til politiet om ankomne udlændinge.
 Stk. 2.  Anmeldelsespligten omfatter ikke følgende  

 udlændinge:
1. statsborgere i et andet nordisk land, 2. statsborgere i et EF-land (Belgien, Frankrig,  

 Grækenland (fra 1. januar 1981), Holland, Irland, Italien, Luxembourg,  

 Storbritannien og Forbundsrepublikken Tyskland), 3. udlændinge, der ikke er fyldt 16 år.
 § 59.  Anmeldelsen skal indeholde oplysning om  

 udlændingens fulde navn, fødselstidspunkt, statsborgerforhold, stilling,  

 faste bopæl, ankomstdato, forrige og næste opholdssted, og hvilken  

 rejselegitimation udlændingen er i besiddelse af.
 Stk. 2.  Rejselegitimationen skal kræves forevist til  

 kontrol af rigtigheden af de givne oplysninger.
 Stk. 3.  Anmeldelsen skal underskrives af udlændingen og  

 af værten eller dennes repræsentant.
Stk. 4.  Anmeldelsen sker på blanket for hver enkelt  

 udlænding.
For deltagere i fællesrejser kan politiet dog tillade, at der i  

 stedet anvendes fælleslister, der alene underskrives af rejselederen og  

 værten eller dennes repræsentant.
Stk. 5.  Anmeldelsen afleveres eller sendes til politiet  

 inden 24 timer efter udlændingens ankomst.
Udgifterne ved fremsendelsen  

 afholdes af politiet.
 § 60.  Den, som driver hotel, pensionat, herberg eller  

 lejrplads, skal tillige indføre de i § 59, stk. 1, nævnte oplysninger  

 vedrørende alle udenlandske gæster, der er fyldt 16 år, i en særlig  

 gæsteprotokol.
Stk. 2.  Indførelsen skal finde sted straks efter  

 udlændingens ankomst.
Straks efter afrejsen skal datoen herfor ligeledes  

 indføres i protokollen.
Stk. 3.  Politiet skal til enhver tid have adgang til  

 protokollerne.
Disse skal opbevares i to år, efter at de er udskrevet.
 Stk. 4.  Politiet kan tillade, at logigivere indfører  

 udenlandske gæster i et af politiet godkendt kartotek i stedet for i  

 gæsteprotokollen.
 § 61.  Politiet kan pålægge andre logigivere, der mod  

 eller uden vederlag yder natlogi til udlændinge, at føre gæsteprotokol efter  

 reglerne i § 60.
 § 62.  Udformningen af de i §§ 59 og 60 nævnte  

 blanketter, protokoller og kartoteker bestemmes af tilsynet med udlændinge.
 Stk. 2.  Udgifterne til indkøb af blanketter,  

 protokoller og kartoteker afholdes af logigiveren.
 Stk. 3.  Blanketter m. v. skal udfyldes tydeligt med  

 blæk, kuglepen eller maskinskrift.
VIII.
Ikrafttrædelsesbestemmelser § 63.  Bekendtgørelsen træder i kraft den 1. juni  

 1980.
Stk. 2.  Fra samme dato ophæves justitsministeriets  

 bekendtgørelse nr. 345 af 22. juni 1973 om udlændinges adgang til og ophold i  

 landet og justitsministeriets bekendtgørelse nr. 347 af 22. juni 1973 om  

 politiets beføjelse til af afvise og udvise udlændinge.
Endvidere ophæves §  

 4, stk. 3, i justisministeriets bekendtgørelse nr. 114 af 30. marts 1963 om  

 pas m.v.
