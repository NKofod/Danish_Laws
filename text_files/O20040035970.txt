Resumé En kvinde ansat i en told- og skatteregion klagede over at  

 regionen og Told- og Skattestyrelsen havde afslået at ændre hendes  

 deltidsfleksjob til et fuldtidsfleksjob med fuld udnyttelse af arbejdsevnen  

 og  

 aflønning for 37 timer ugentligt.
Myndighederne henviste til at kvinden forud  

 for oprettelsen af deltidsfleksjobbet havde været ansat i en ordinær  

 deltidsstilling på samme arbejdsplads.
De mente i øvrigt at pligten til at  

 tilbyde fleksjob på fuld tid udelukkende var et anliggende for den  

 pågældendes  

 bopælskommune.
Ombudsmanden udtalte det var beklageligt at myndighederne  

 havde afslået kvindens anmodning om en fuldtidsstilling.
Han henviste til at  

 pligten til at tilbyde fleksjob på fuld tid gælder uafhængigt af om den  

 pågældende tidligere har været deltidsansat.
Ombudsmanden udtalte endvidere at en arbejdsgiver ikke efter  

 loven er forpligtet til at imødekomme en anmodning om fleksjob på fuld tid,  

 men  

 at offentlige arbejdsgivere er underlagt det almindelige forvaltningsretlige  

 saglighedskrav.
Når det er lovgivningens intention at en ansat i fleksjob  

 skal  

 have mulighed for at varetage en fuldtidsstilling, følger det af kravet om  

 saglig forvaltning at en offentlig arbejdsgiver er forpligtet til at  

 imødekomme  

 en ansøgning fra en ansat i et deltidsfleksjob om en fuldtidsstilling  

 medmindre  

 der er saglige grunde til at afslå ansøgningen.
Da myndighederne ikke havde  

 anført sådanne grunde, mente ombudsmanden ikke at afgørelsen havde den  

 fornødne  

 hjemmel, og han henstillede derfor til Told- og Skattestyrelsen at genoptage  

 sagen med henblik på at træffe en ny afgørelse. (J.nr. 2003-1943-809).
Afslag på overgang fra deltidsfleksjob til fuldtidsfleksjob En kvinde, A, blev den 1. juli 1967 ansat som tjenestemand i en  

 fuldtidsstilling i toldvæsenet, oprindelig som kontorassistentaspirant.
Siden  

 1. oktober 1990 har A gjort tjeneste ved den tidligere Told- og Skatteregion  

 X,  

 nu ToldSkat Y, Region X.
As stillingsbetegnelse er nu konsulent.
 As tjenestetid er gennem årene ved flere lejligheder blevet  

 ændret  hver gang efter As ansøgning.
I perioden 1. juni 1977 til 1. august 1980 var As tjeneste  

 nedsat til halv tid med halv aflønning.
Fra den 1. august 1980 blev A  

 ekstraordinært  

 fritaget for tjeneste uden løn indtil hun genoptog arbejdet den 1. juli 1982  

 med en ugentlig arbejdstid på 3/4 af fuld tid.
A har oplyst at hendes  

 overgang  

 til deltidsbeskæftigelse og efterfølgende ansøgning om tjenestefritagelse  

 skyldtes hendes forsørgerpligt over for tre mindreårige børn for hvem hun  

 fungerede  

 som dagplejemor i tjenestefritagelsesperioden på grund af pasningsproblemer.
 Siden 1989 og frem til i dag har A haft helbredsmæssige  

 problemer.
 Den 6. november 1989 imødekom Direktoratet for Toldvæsenet en  

 ansøgning fra A om nedsat tjenestetid af helbredsmæssige grunde, og As  

 tjenestetid blev i perioden 30. oktober 1989 til 29. januar 1990 nedsat fra ¾  

 af fuld tid til halv tid med bevarelse af normal løn for ¾ af fuld tid.
 Efter As ansøgning blev hendes tjenestetid pr. 1. juli 1993  

 forhøjet fra 3/4 af fuld tid til 31/37 af fuld tid.
 Fra maj måned 1996 og 11 måneder frem var A langtidssygemeldt  

 som følge af 2 rygoperationer.
Den 9. april 1997 meddelte Told- og Skatteregion X efter As  

 ansøgning A nedsættelse af tjenestetiden af helbredsmæssige grunde til halv  

 tid  

 med bevarelse af løn svarende til 31/37 af fuld løn.
Tjenestetidsnedsættelsen  

 gjaldt perioden 14. maj 1997 til 13. august 1997. Den 7. november 1997  

 ansøgte  

 A på ny om nedsættelse af tjenestetiden af helbredsmæssige grunde, og Told-  

 og  

 Skatteregion X meddelte ved brev af 4. marts  

 1998 A  

 tjenestetidsnedsættelse til 25  

 timer ugentligt med bevarelse af løn for 31/37 af fuld tid i perioden 14.  

 november 1997 til 13. maj 1998.
 Efter As ansøgning blev hendes tjenestetid fra den 1. november  

 1999 nedsat fra 31 timers tjeneste ugentligt til 25 timers tjeneste ugentligt  

 med aflønning for 25/37 af fuld løn.
På baggrund af As helbredsmæssige problemer udarbejdede hendes  

 bopælskommune, Z Kommune, den 9. oktober 2000 et udkast til en  

 bevillingsskrivelse  

 til oprettelse af et fleksjob til hende.
Kommunen havde fastslået at As  

 erhvervsevne var reduceret til 25 timers arbejde ugentligt, og at hun  

 opfyldte  

 betingelserne for oprettelse af et fleksjob.
Reglerne om fleksjob fremgik på  

 dette tidspunkt af den dagældende lov om aktiv socialpolitik.
Udkastet til  

 bevillingsskrivelsen lød på en ændring af As daværende stilling til et  

 fleksjob med en reel arbejdsuge på 25 timer og aflønning for 37 timer.
Det  

 fremgår af sagen at Told- og Skatteregion X afviste at ændre As  

 stilling i  

 overensstemmelse med kommunens første udkast.
Regionen ville kun oprette et  

 fleksjob hvis der blev tale om en stilling med 25 timers ugentlig tjeneste og  

 aflønning for 31 timer, mens der efter As opfattelse skulle være  

 proportionalitet  

 mellem aflønning og brug af hendes resterhvervsevne.
Efter fortsatte drøftelser mellem A, Z Kommune og Told- og  

 Skatteregion X blev As stilling med virkning fra den 1. maj 2001 ændret  

 til et  

 fleksjob efter § 71 i den dagældende lov om aktiv socialpolitik.
Stillingen  

 lød på 20 timers ugentligt arbejde med aflønning for 31 timer.
Told- og  

 Skatteregion (X) meddelte A oprettelsen af fleksjobbet ved brev af 29. maj  

 2001  

 og skrev bl.a. følgende:
Tillæg til ansættelsesbrev Under henvisning til bevilling fra (Z) Kommune af 14. maj/23.  

 maj 2001, er din ansættelse med virkning fra den 1. maj 2001 ændret til et  

 fleksjob efter § 71 i Lov om Aktiv Socialpolitik.
 Din lønindplacering er for nuværende LR 20, skalatrin 31 og  

 denne vil indtil videre forblive uændret.
Med virkning fra den 1. maj 2001 vil din arbejdstid teknisk  

 blive ændret til 31 timer ugentligt.
Den reelle arbejdstid er indtil videre  

 aftalt til 20 timer ugentligt.
Ansættelse i fleksjob medfører ingen ændring i dit  

 ansættelsesforhold som tjenestemand i øvrigt. As reelle arbejdstid har siden fleksjobbets oprettelse og frem  

 til i dag været på 20 timer ugentligt.
Den 2. oktober 2001 ansøgte A Told- og  

 Skatteregion X om at hendes fleksjob med virkning fra 1. november 2001 måtte  

 blive ændret fra et deltidsfleksjob med 20 timers arbejde ugentligt til et  

 fuldtidsfleksjob  

 med 25 timers arbejde ugentligt således at hun kunne gøre brug af sin fulde  

 arbejdsevne.
Det fremgår af sagen at Z Kommune var indforstået med en  

 eventuel  

 ændring af As fleksjob til en fuldtidsstilling.
Told- og Skatteregion X afslog ved brev af 25. oktober 2001 at  

 imødekomme As ansøgning.
Brevet havde følgende ordlyd:
 Du har i ansøgning af 2. oktober 2001 anmodet om, at din fulde  

 erhvervsevne må udnyttes således, at du fremover arbejder 25 timer ugentligt,  

 og du ønsker samtidig aflønning for fuld tjeneste  37 timers tjeneste  

 ugentligt.
 Regionen ser naturligvis positivt på en forøgelse af din  

 arbejdstid og forventer, at medarbejdere i fleksjob til enhver tid udnytter  

 deres fulde resterhvervsevne, hvilket også må anses at være en af hensigterne  

 med fleksjobordninger.
Med hensyn til din ansøgning om samtidig ændring til aflønning  

 for fuld tid  37 timers tjeneste ugentligt, må regionen meddele, at  

 vores  

 tidligere beslutning om forudsætningen for etablering af fleksjob for dit  

 vedkommende,  

 fortsat vil være, at du forbliver på aflønning med 31 timers tjeneste  

 ugentligt,  

 hvilket i dit konkrete tilfælde af regionen anses for fuld tid. A rettede efterfølgende henvendelse til Dansk Told- og  

 Skatteforbund der ved brev af 2. november 2001 opfordrede Told- og  

 Skatteregion  

 X til at ændre afgørelsen til As fordel.
Regionen fastholdt sit afslag  

 ved  

 brev af 8. november 2001 til forbundet.
 Den 12. marts 2002 påklagede A regionens afgørelse til Told- og  

 Skattestyrelsen der ved brev af 30. april 2002 tiltrådte regionens afgørelse.  

 I brevet stod der bl.a. følgende:
 Told- og Skattestyrelsen har behandlet din klage og kan ikke  

 imødekomme denne, hvilket sker med følgende begrundelse:
Det er korrekt, når regionen oplyser, at et fleksjob er et  

 alternativ til afskedigelse.
En medarbejder kan tilbydes et fleksjob, såfremt  

 medarbejderen opfylder betingelserne herfor.
(Z) Kommune tilbød dig ved brev af 9. oktober 2000 et fleksjob  

 med fuld løndækning på 37 timer og en arbejdstid på 25 timer.
Regionen  

 anmodede efterfølgende kommunen om at revurdere dette tilbud, da du reelt  

 siden  

 1977 ikke har varetaget en fuldtidsstilling.
Det var regionens opfattelse, at  

 fuldtid for dig var 31 timer.
Ifølge Personalestyrelsens vejledning har kommunen pligt til at  

 give tilbud om fleksjob på fuld tid, medmindre den pågældende foretrækker  

 deltidsansættelse.
Begrundelsen er, at beskæftigelse efter ordningen skal  

 kunne  

 udgøre et tilstrækkeligt forsørgelsesgrundlag.
 Styrelsen finder, at der i den konkrete situation ved et  

 fleksjob med 31 timers løndækning og en erhvervsevne på 25 timer, er et  

 tilstrækkeligt forsørgelsesgrundlag, da du siden 1977 reelt har været på  

 deltid  

 med et gennemsnit på ca. 27 timer om ugen.
Det fremgår endvidere af din personalesag, at du i 1989, 1997  

 og 1998 fik bevilget helbredsbetinget tjenestetidsnedsættelse.
I den  

 forbindelse blev du aflønnet med 31/37 af fuld løn.
Styrelsen finder derfor  

 ikke, at der i den konkrete sag er grundlag for at ændre den aftale, der er  

 indgået med aflønning svarende til en arbejdstid på 31 timer og en  

 erhvervsevne  

 på 25 timer.
 Styrelsen kan således ikke imødekomme din klage.
Styrelsens afgørelse er endelig og kan ikke påklages til højere  

 administrativ myndighed.
Sagen kan indbringes for domstolene. Den 2. juni 2002 bad A styrelsen om at uddybe afgørelsen,  

 særligt med hensyn til om hun som tjenestemand ansat i staten i et  

 deltidsfleksjob  

 ikke havde ret til nu og fremover at søge op i tid og således gøre brug af  

 sin  

 fulde arbejdsevne, og om deltidsfleksansættelse ikke var udtryk for  

 proportionalitet  

 mellem aflønning og brug af arbejdsevne.
 Som svar på As henvendelse skrev styrelsen den 11. juli 2002  

 bl.a. følgende til hende:
En medarbejder på deltid kan ansøge om at gå op i tid.
Som  

 udgangspunkt kan en sådan anmodning imødekommes, såfremt der er timer ledige  

 svarende til en fuldtidsstilling.
Du er bevilget et deltidsfleksjob med en aflønning på 31 timer  

 og en forventet erhvervsevne på 25 timer.
Udgangspunktet vil her være, at du  

 arbejder 25 timer, når dette er den forventede arbejdsevne. Den 19. november 2002 klagede A til mig over Told- og  

 Skattestyrelsens afgørelse, og jeg videresendte den 20. december 2002 hendes  

 klage med bilag til Skatteministeriet.
Jeg henviste i den forbindelse til at  

 ombudsmanden ikke kan behandle klager der kan indbringes for en højere  

 forvaltningsmyndighed,  

 før denne myndighed har truffet afgørelse, og at styrelsens afgørelse   

 i  

 fraværet af lovhjemmel til at afskære den ulovbestemt klageadgang fra  

 styrelsen  

 til Skatteministeriet  kunne påklages til Skatteministeriet.
 Skatteministeriet afviste ved brev af 22. maj 2003 at behandle  

 As klage med henvisning til at der efter ministeriets opfattelse ikke  

 var  

 klageadgang til ministeriet i den konkrete sag.
Den 4. juni 2003 klagede A til mig på ny.
Jeg udskilte herefter  

 spørgsmålet om hvorvidt der i den konkrete sag var klageadgang til  

 Skatteministeriet, som en selvstændig sag, og den 29. december 2003 bad jeg  

 Told- og Skattestyrelsen om en udtalelse i sagen om As fleksjob.
Jeg  

 bad  

 styrelsen om i udtalelsen at komme ind på om der var hjemmel til den trufne  

 afgørelse, og om der var bevillingsmæssige forhold eller omstændigheder  

 vedrørende personalenormeringen i Told- og Skatteregion X der havde haft  

 indflydelse på afgørelsen.
Endvidere bad jeg om at styrelsen forinden  

 indhentede  

 udtalelser i sagen fra henholdsvis Told- og Skatteregion X og  

 Beskæftigelsesministeriet  fra sidstnævnte særligt vedrørende  

 forståelsen af  

 beskæftigelsesindsatslovens § 72 som på det tidspunkt havde afløst  

 bestemmelsen i § 71 i lov om aktiv socialpolitik.
Beskæftigelsesministeriet ved Arbejdsmarkedsstyrelsen afgav  

 udtalelse til Told- og Skattestyrelsen den 26. januar 2004. Styrelsen skrev i  

 udtalelsen at kommunen i henhold til beskæftigelsesindsatslovens § 72, stk.  

 2,  

 har pligt til at tilbyde fleksjob på fuld tid medmindre den ansatte  

 foretrækker  

 deltidsansættelse, og at en ansat i fleksjob derfor som udgangspunkt skal  

 oppebære en løn der svarer til 37 timers ugentligt arbejde.
Styrelsen skrev  

 endvidere at bestemmelsen om fuld tid også gælder hvor personen forud for  

 fleksjobbet ikke har været ansat på fuld tid.
 ToldSkat Y (den tidligere Told- og Skatteregion X) afgav  

 udtalelse den 18. februar 2004 og skrev bl.a. følgende:
 ( ) Told- og Skatteregion (X) [har] på intet tidspunkt anset  

 (A) for en medarbejder med risiko for at blive afskediget, hvilket er  

 hovedformålet  

 med oprettelse af fleksjob.
 (A) har på intet tidspunkt haft et sygefravær, som har kunnet  

 danne baggrund for iværksættelse af en afsked.
 Det var derfor overraskende for Told- og Skatteregion (X), at  

 (Z) Kommune havde indledt en sagsbehandling for oprettelse af fleksjob.
 Grunden hertil har vi aldrig drøftet med kommunen, bl.a. af  

 hensyn til evt. helt personlige anliggender mellem (A) og kommunen.
 Det var Told- og Skatteregion (X)s opfattelse, at kommunens  

 lovpligtige tilbud om fleksjob på fuld tid, alene var et kommunalt  

 anliggende.
Fra Told- og Skatteregion (X) har der dog alligevel været rettet  

 henvendelse til det ministerium som har udfærdiget loven og vi fik her  

 oplyst,  

 at det udelukkende er et kommunalt anliggende at give tilbud om fuld løn.
Det  

 blev endvidere oplyst, at det aldrig har været lovens intention, at  

 medarbejdere  

 skulle have en økonomisk vinding ved overgang til fleksjob, men ordningen  

 skulle udelukkende være et hensyn til medarbejdere på f.eks. kontanthjælp,  

 som  

 skulle kunne opretholde en indkomst til at leve for ved etablering af et  

 fleksjob  derfor pligten for kommunerne til at tilbyde  

 fuldtidsfleksjob.
 Told- og Skatteregion (X) har ikke lagt skjul på, overfor (A),  

 at man ikke ville medvirke til en omgåelse af lovens intentioner.
 Endvidere var det Told- og Skatteregion (X)s opfattelse, at vi  

 som arbejdsgiver helt suverænt kunne sige ja eller nej til tilbuddet om  

 ansættelse af medarbejdere i fleksjob også uden videre begrundelse, men som  

 en  

 konsekvens af ledelsesretten.
 Told- og Skatteregion (X) er ikke bekendt med, om kommunen dels  

 har forsøgt at finde et nyt ansættelsessted til (A), dels forsøgt at leve op  

 til lovens regler og intentioner i øvrigt.
Under henvisning til de aflønningsmæssige regler på området,  

 var det Told- og Skatteregion (X)s subjektive opfattelse, at (A) ved  

 ansættelse i fleksjob et evt. andet sted, ville få en væsentlig lønnedgang.  

 Hvorimod såfremt (A) forblev ved Told- og Skatteregion (X), ville bibeholde  

 sin nuværende løn for 31 timer, hvilket i øvrigt ligger over mindstelønnen.  

 Det kan supplerende oplyses at ToldSkat har en politik på området, som  

 betyder,  

 at allerede ansatte medarbejdere som overgår til ansættelse i fleksjob,  

 bibeholder den normale løn, ( ) Et andet og aldeles vigtigt og relevant hensyn, er hensynet til  

 øvrige medarbejdere og deres aflønning og retsopfattelse, hvilket i den  

 konkrete situation, ville blive betragtet som en ganske uholdbar situation.
 Told- og Skatteregion (X) indgik derfor en aftale med (A) og (Z)  

 Kommune om, at (A) overgik til et fleksjob med virkning fra den 1. maj 2001.
 Da (A) siden 1. juli 1993 havde haft en ugentlig tjenestetid på  

 31 timer blev det aftalt at stillingen i fleksjob skulle afspejle denne  

 tjenestetid.
 (A) har altså alt andet lige ved fleksjobtilbud fået en  

 lønforhøjelse set i forhold til lønnen ved fleksjobansættelsens start.  

 Lønforskellen  

 mellem 20 timer og 31 timer.
(A) har selv udtalt at hendes resterhvervsevne gør, at hun kan  

 klare 25 timer ugentlig, men pga.
Told- og Skatteregion (X)s  

 tiltrædelse af  

 en bevilling på 31 timer ugentlig, anså (A) det for rimeligt at hendes  

 aflønning afspejlede hendes ugentlige tjenestetid, hvorfor hun kun ønskede at  

 yde delvis af sin resterhvervsevne hvilket Told- og Skatteregion (X) hele  

 tiden har anset for ganske uhørt, idet der ikke nødvendigvis skal være en  

 direkte sammenhæng mellem aflønning og tjenestetid.
Da ovennævnte  

 tilsyneladende  

 er blevet støttet af (Z) Kommune har Told- og Skatteregion (X) nødtvunget  

 måttet acceptere en ugentlig tjenestetid på 20 timer  ud fra den  

 betragtning,  

 at der mellem (A) og (Z) Kommune har været oplysninger, som ikke er  

 arbejdsgiver bekendt.
 Opmærksomheden henledes på, at aftale om arbejdstid for  

 medarbejdere i fleksjob altid sker ved kommunens mellemkomst.
 For Told- og Skatteregion (X) har det aldrig udelukkende været  

 et økonomisk incitament at oprette fleksjob, men et udtryk for at Told- og  

 Skatteregion (X) vedkender sig sit sociale ansvar.
Der har i øvrigt ikke været forhold på regionen, hverken  

 bevillingsmæssigt eller personalenormeringsmæssigt som har haft indflydelse  

 på afgørelsen. Told- og Skattestyrelsen afgav herefter udtalelse den 9. marts  

 2004 og skrev bl.a. følgende:
 I henhold til beskæftigelsesindsatslovens § 72, stk. 2,  

 har en kommune pligt til at give tilbud om fleksjob på fuld tid, medmindre  

 den  

 ansatte foretrækker deltidsansættelse.
Ifølge lovteksten påhviler forpligtelsen alene den pågældende  

 kommune og ikke ToldSkat som arbejdsgiver.
Denne opfattelse er endvidere  

 telefonisk bekræftet hos Arbejdsmarkedsstyrelsen v/( ).
 Når (A) i sin klage udtrykker utilfredshed med sit  

 deltidsfleksjob, er det således kommunens ansvar at anvise hende et nyt  

 fleksjob  

 på fuld tid  en forpligtelse, som hverken ifølge lovteksten eller  

 udtalelser  

 fra det ansvarlige ressortministerium kan pålægges ToldSkat som arbejdsgiver.
 Hertil kommer, at ordningen er frivillig for ToldSkat, jf.  

 vejledning om socialt kapitel i staten, del II, kapitel 2, pkt. 3, hvorefter  

 det er arbejdspladsen, der beslutter, om der skal oprettes et fleksjob.
 Når en arbejdsgiver således ikke er forpligtet til at oprette  

 et fleksjob  herunder et fleksjob på fuld tid  kan der i sagens  

 natur ej  

 heller eksistere en pligt for ToldSkat til efterfølgende at ændre et  

 deltidsfleksjob til et fuldtidsfleksjob.
Som følge af ovenstående finder Told- og Skattestyrelsen ikke, at  

 der er hjemmel til at pålægge ToldSkat som arbejdsgiver en forpligtelse til  

 at  

 bevilge (A) et fleksjob på fuld tid og på denne baggrund fastholdes den af  

 Told- og Skattestyrelsen trufne afgørelse af 30. april 2002 samt styrelsens  

 supplerende udtalelse af 11. juli  

 2002. A fremsatte bemærkninger til udtalelserne fra henholdsvis  

 Arbejdsmarkedsstyrelsen, ToldSkat Y, Region X og Told- og Skattestyrelsen den  

 31. marts 2004, og jeg sendte herefter As bemærkninger videre til Told-  

 og  

 Skattestyrelsen til styrelsens og regionens eventuelle kommentarer.
Regionen  

 skrev den 27. april 2004 bl.a. følgende:
 Det skal bemærkes, at (A) har været på deltid siden 1/6 1977.  

 Indtil ændringen af den ugentlige arbejdstid  med virkning fra 1/11  

 1999  fra  

 31 timer til 25 timer anså vi (A)s tjenestetid som værende selvvalgt.
 I forbindelse med oprettelsen af fleksjobbet anfører regionen,  

 at man kun vil være med til at oprette et fleksjob baseret på 31 timer   

 svarende til fuld løn forud for sygdommen, idet (A) ikke har  

 arbejdet  

 fuldtids siden 1977. Regionen har derfor udøvet en begunstigende  

 forvaltningsakt, idet (A) er steget i løn på grund af hendes ændrede status  

 (fleksjob).
Som det også fremgår og antydes i den tidligere korrespondance  

 om sagen, ville regionen  

  

 ikke  

  

 have  

 oprettet et fleksjob på de betingelser (A) stillede  dels fordi hendes  

 sygefravær  

  bortset fra visse længere perioder  ikke har været af en  

 karakter, hvor en  

 afskedigelse kunne komme på tale.
Dels fordi finansieringen af fleksjobs og  

 indregningen af disse job i vores årsværk ikke var sikker. (A) kunne derfor  

 fortsat have bevaret sit hidtidige ansættelsesforhold ved regionen.
Den 22/1 2001 har samarbejdsudvalget gennemført en politik for  

 ansættelse af medarbejdere under det rummelige arbejdsmarked.
I  

 politikpapiret, jf. vedl. kopi er der redegjort for en række procedurer og  

 overvejelser.
Det fremgår af sidste side, 1. afsnit: Såfremt ledelsen  

 beslutter at tilbyde medarbejderen et fleksjob, forbliver vedkommende indtil  

 videre på samme lønniveau, dog låses lønancienniteten fast.
 I andet afsnit anføres: Det er den enkelte kommune og regionen  

 som fastlægger den ugentlige arbejdstid.
I tredje afsnit står: Såfremt den pågældende medarbejder har  

 været på deltid, helbredsbetinget begrundet og regionen bekendt  kan  

 regionen godkende fleksjob på nedsat tid, men til fuld løn iflg. nugældende  

 lovgivning. Told- og Skattestyrelsen havde ikke yderligere at tilføje i  

 anledning af As bemærkninger.
Den 9. juni 2004 fremsatte A bemærkninger  

 til  

 regionens udtalelse af 27. april 2004.
Ombudsmandens udtalelse Det grundlæggende spørgsmål i sagen er efter min opfattelse om Told- og  

 Skatteregion (X) med rette kunne afslå at imødekomme Deres ansøgning om en  

 ændring af Deres deltidsfleksjob til et fuldtidsfleksjob.
Det følger af arbejdsgiverens ledelsesret at en arbejdsgiver som udgangspunkt  

 er berettiget til at ansætte og afskedige den arbejdskraft der ud fra et  

 driftssynspunkt findes passende, herunder ved beskæftigelse af medarbejdere  

 på deltid.
Arbejdsgiverens ledelsesret begrænses af aftaler mellem  

 arbejdsmarkedets organisationer, regler i lovgivningen og, særligt for  

 offentlige arbejdsgivere, de almindelige offentligretlige regler, herunder  

 reglerne om saglig forvaltning.
Den normale arbejdstid på arbejdsmarkedet er for fuldtidsansatte 37 timers  

 arbejde ugentligt.
For tjenestemænd følger dette af § 2 i cirkulære nr. 67 af  

 12. april 2000 om arbejdstidsregler for statens tjenestemænd, jf.  

 tjenestemandslovens § 45, stk. 1.
1. Regelgrundlaget for etablering af fleksjob Oprettelsen af Deres fleksjob, der blev meddelt Dem ved Told- og  

 Skatteregion (X)s brev af 29. maj 2001, skete i henhold til den  

 dagældende lov  

 om aktiv socialpolitik (lov nr. 455 af 10. juni 1997 med senere ændringer).  

 Bestemmelserne om fleksjob var samlet i §§ 70-73 der havde følgende ordlyd:
  

  

 § 70.  

  

 Kommunen  

 sørger for, at personer under 67 år med varige begrænsninger i arbejdsevnen  

 har mulighed for ansættelse hos private eller offentlige arbejdsgivere i fleksjob efter § 71 og skånejob med løntilskud efter § 75.
 Stk. 2.  

  

 Socialministeren kan under hensyn til Danmarks internationale forpligtelser  

 fastsætte regler om, at der inden for visse erhvervsområder ikke er adgang  

 til  

 at beskæftige personer efter stk. 1.
 Stk. 3. Kommunen giver  

 tilbud om job efter stk. 1. Amtskommunen kan give tilbud om job, når den er  

 arbejdsgiver, eller hvis den aftaler dette med kommunen.
§ 71.  

  

 Kommunen sørger  

 for, at personer, der ikke modtager social pension, og som ikke kan opnå  

 eller  

 fastholde beskæftigelse på normale vilkår på arbejdsmarkedet, har mulighed  

 for  

 at blive ansat i fleksjob.
Mulighederne for revalidering til beskæftigelse på  

 normale vilkår skal være udtømte, før der kan tilbydes et fleksjob.
 § 72.  

  

 Arbejdsgiveren  

 betaler lønnen til den ansatte i fleksjob.
Stk. 2.  

  

 Kommunen giver  

 arbejdsgiveren tilskud til lønnen.
Tilskuddet er 1/3, 1/2 eller 2/3 af lønnen  

 afhængig af graden af nedsat arbejdsevne.
Stk. 3. Tilskuddet  

 beregnes af lønnen med tillæg af udgifter til arbejdsgiverbidrag til ATP samt  

 eventuelle udgifter til andre arbejdsgiverbidrag.
Tilskuddet kan ikke  

 overstige  

 1/3, 1/2 eller 2/3 af den mindste overenskomstmæssige timeløn på det aktuelle  

 ansættelsesområde eller af den løn, som sædvanligvis gælder for tilsvarende  

 arbejde, med tillæg af udgifter til arbejdsgiverbidrag til ATP samt  

 eventuelle  

 udgifter til andre arbejdsgiverbidrag.
Stk. 4. Tilskuddet  

 efter stk. 3 nedsættes med det beløb, som arbejdsgiveren har ret til efter  

 lov  

 om dagpenge ved sygdom eller fødsel.
Socialministeren kan fastsætte regler  

 herom.
§ 73.  

  

 Når kommunen  

 eller amtskommunen har givet tilbud om fleksjob, fastsættes løn og øvrige  

 arbejdsvilkår, herunder arbejdstiden, som udgangspunkt efter de kollektive  

 overenskomster på ansættelsesområdet, herunder efter de sociale kapitler.
I  

 ikke overenskomstdækket ansættelse skal overenskomsten på sammenlignelige  

 områder gælde.
Fastsættelse af løn og øvrige arbejdsvilkår skal ske i  

 samarbejde med de faglige organisationer.
Stk. 2.  

  

 Kommunen og  

 amtskommunen har pligt til at give tilbud om fleksjob på fuld tid, medmindre  

 den ansatte foretrækker deltidsansættelse. §§ 71-73 i lov om aktiv socialpolitik afløste  og svarede i  

 det væsentlige til  §§ 49 a-49 c i den tidligere gældende lov om  

 social  

 bistand.
Reglerne om fleksjob var blevet indført heri ved lov nr. 459 af 10.  

 juni 1997 om ændring af lov om social bistand m.v.
I § 49 c, stk. 2, der var  

 stort set enslydende med § 73, stk. 2, i lov om aktiv socialhjælp, var  

 pligten  

 til at give tilbud om fleksjob på fuld tid fastslået.
I lovforslagets  

 bemærkninger til § 49 c, stk. 2 (Folketingstidende 1996-97, tillæg A, s.  

 5714), var bl.a. følgende anført:
Efter  

  

 stk. 2  

  

 skal  

 fleksjob tilbydes på fuld tid, medmindre den pågældende foretrækker  

 deltidsansættelse.  

 Dette er begrundet i, at beskæftigelse efter ordningen skal kunne være et  

 tilstrækkeligt forsørgelsesgrundlag for de pågældende.
Arbejdstiden kan  

 således kun nedsættes efter den pågældendes eget ønske. Reglerne om fleksjob i lov om aktiv socialpolitik blev uddybet  

 i vejledning nr. 39 af 5. april 1998 om lov om aktiv socialpolitik.  

 Vejledningen er stadig gældende.
Af vejledningens pkt. 20 fremgår bl.a.  

 følgende  

 om forholdet mellem tilbud efter loven og den pågældendes hidtidige  

 forsørgelsesgrundlag:
3.2.1.  

 Personkreds og tilbud efter aktivloven 20.  

  

 Indsatsmulighederne spænder vidt, svarende til at der er store forskelle i  

 den  

 personkreds, som er omfattet af aktivloven ( ).
Nogle af de aktive tilbud, der gives, er bundet til det  

 hidtidige forsørgelsesgrundlag.
Det gælder aktivering, der er forbeholdt  

 personer, der er berettiget til kontanthjælp, og det gælder skånejob med  

 løntilskud, der er forbeholdt personer, der modtager førtidspension efter lov  

 om social pension.
Andre tilbud som revalidering og fleksjob er uafhængige af det  

 hidtidige forsørgelsesgrundlag.
Udgangspunktet for at modtage disse tilbud er  

 en vurdering af, at arbejdsevnen er nedsat ( ). Om kompetencen til at vurdere om en person opfylder  

 betingelserne for oprettelse af et fleksjob, og om omfanget af tilbuddet,  

 herunder spørgsmålet om fuld tid, fremgår følgende af vejledningen:
7.2.3.  

 Oprettelse af og visitation til fleksjob og skånejob med løntilskud Kommunen 324.  

  

 Kommunen træffer  

 afgørelse, om en person opfylder betingelserne for at være berettiget til et  

 fleksjob eller skånejob med løntilskud.
7.3.1.  

 Tilbudets omfang §  

 73 Stk. 2.  

  

 Kommunen og  

 amtskommunen har pligt til at give tilbud om fleksjob på fuld tid, medmindre  

 den ansatte foretrækker deltidsansættelse.
 345.  

  

 Fleksjob skal  

 tilbydes på fuld tid, medmindre den pågældende foretrækker deltidsansættelse.  

 Dette er begrundet i, at beskæftigelse efter ordningen skal kunne være et  

 tilstrækkeligt forsørgelsesgrundlag for den pågældende, da der ikke er  

 mulighed for at supplere lønnen med kontanthjælp.
 Tilbud om deltid kan gives efter personens eget ønske, fx fordi  

 personen er vant til at være beskæftiget ved deltidsarbejde.
Tilrettelæggelse  

 af arbejdstiden 346.  

  

 Ved  

 tilrettelæggelsen af arbejdstiden skal der tages hensyn til karakteren af den  

 nedsatte arbejdsevne.
Det betyder, at der skal tages hensyn til, at vedkommende kan  

 have behov for ekstra hvilepauser, behov for fravær eller behov for at gå ned  

 i tid.
Sådanne reguleringer i forhold til arbejdstiden kan også foretages,  

 når der udbetales løn for fuld arbejdstid.
Den nedsatte arbejdsevne kan vise sig både ved, at den  

 pågældende ikke kan arbejde fuldt effektivt på fuld tid og ved, at den  

 pågældende kan arbejde fuldt effektiv, men da kun på nedsat tid.
Det betyder,  

 at der midlertidigt, men også mere permanent, er mulighed for at aftale, at  

 personen tilrettelægger sin arbejdsindsats således, at arbejdstiden  

 begrænses,  

 selv om aflønningen sker i forhold til fuld normal arbejdstid.
Der er ikke  

 nogen fast grænse for, hvor langt en person kan gå ned i arbejdstid og  

 samtidig modtage løn for fuld arbejdstid.
Samlet set skal arbejdspræstationer  

 sættes i forhold til den begrænsning i arbejdsevnen, som danner grundlag for  

 fastsættelsen af løntilskuddet.
Det er arbejdsgiver og arbejdstager, der i samarbejde med de  

 faglige organisationer beslutter, hvordan arbejdet tilrettelægges i forhold  

 til det aktuelle job.
Det er dog kommunen, der i forbindelse med vurderingen  

 af  

 den nedsatte arbejdsevne vurderer, om forudsætningerne for tilskud er  

 opfyldt. En stort set tilsvarende og til dels enslydende vejledning om  

 fleksjobreglerne findes i Finansministeriets vejledning om socialt kapitel i  

 staten fra oktober 2000, kapitel 2 og bilag F.
Af bilag F, pkt.
A, fremgår  

 bl.a. følgende:
A.  

 Generelt om ansættelse af personer i fleksjob Ansættelse Fleksjob kan oprettes som enkeltpladser på ordinære  

 arbejdspladser eller i særlige enheder, der hovedsageligt beskæftiger  

 personer  

 i fleksjob.
Fleksjob skal tilbydes på fuld tid, medmindre den pågældende  

 foretrækker deltidsansættelse. (Deltidsansatte vil ikke kunne supplere lønnen  

 med kontanthjælp).
Såfremt en institution ønsker at ansætte en person i et  

 fleksjob, er det mest praktisk, at der rettes henvendelse til den lokale  

 kommune. Den Sociale Ankestyrelse (nu Ankestyrelsen) har ved to  

 principielle afgørelser, der er omtalt i Social Meddelelse nr.
SM A-12-00,  

 taget stilling til forståelsen af begrebet fuld tid i relation til reglerne  

 om  

 fleksjob.
Det fremgår heraf at pligten for kommunen til at tilbyde fleksjob  

 på  

 fuld tid gælder uafhængigt af vedkommendes tidligere beskæftigelsesgrad, og  

 at  

 fuld tid således er en arbejdstid på 37 timer om ugen.
Sag nr. 2,  

 der har  

 Ankestyrelsens j.nr. 200577-99, er i meddelelsen refereret således:
Ansøger var fundet berettiget til et fleksjob.
Kommunen,  

 ansøger og hendes arbejdsgiver indgik i februar 1999 aftale om et fleksjob.  

 Det  

 blev aftalt, at fleksjobbet var på 30 timer med et løntilskud på § [må  

 rettelig være ½; min bemærkning].
Det blev ligeledes aftalt, at ansøger  

 skulle  

 arbejde 15 timer om ugen.
Ansøgers forbund klagede over, at der ikke var  

 tilbudt fleksjob på fuld tid.
 Kommunen henviste til, at det hidtidige ansættelsesforhold var  

 på 30 timer, samt at det i forbindelse med etableringen af fleksjobbet blev  

 aftalt, at ansøgers arbejdsevne udgjorde 50%. Kommunen fandt, at efter en  

 individuel vurdering ansås ansøger som kompenseret for den manglende  

 arbejdsevne  

 set ud fra ansøgers tidligere beskæftigelsesgrad.
Nævnet fandt, at ansøger var berettiget til at få fleksjob på  

 fuld tid.
Nævnet lagde vægt på, at det af lov om aktiv socialpolitik § 73,  

 stk. 2, fremgår, at kommunen har pligt til at give tilbud om fleksjob på fuld  

 tid, medmindre den ansatte foretrækker deltidsansættelse.
Selv om ansøger tidligere havde været ansat 30 timer ugentlig og  

 nu kun kunne arbejde 15 timer ugentlig, var hun berettiget til at få tilbudt  

 det omhandlede fleksjob på fuld tid.
Kommunen var ikke berettiget til ud fra  

 individuelle vurderinger af hidtidige eller fremtidige arbejdstimer kun at  

 tilbyde fleksjob på deltid, men var derimod forpligtet til at tilbyde  

 fleksjob  

 på fuld tid.
I klagen til Ankestyrelsen var det bl.a. anført, at kommunen  

 ikke var enig i afgørelsen og samtidig vurderede, at sagen kunne være egnet  

 til at udstikke retningslinier for området, og dermed medvirke til at belyse  

 almindelig praksis.
Kommunen havde tolket § 73, stk. 2, i lov om aktiv  

 socialpolitik  

 som værende fuld tid i forhold til hidtidig beskæftigelsesgrad.
Dette  

 vurderede  

 kommunen som en rimelig og fornuftig fortolkning af lovgivningen og  

 vejledningen.
 Sagen blev behandlet i principielt møde til afklaring af om et  

 tilbud om fleksjob skal ses i forhold til tidligere beskæftigelsesgrad eller  

 er uafhængig heraf.
 Afgørelse:
 Ankestyrelsen fandt, at ansøger skulle tilbydes et fleksjob på  

 fuld tid.
 Begrundelsen for afgørelsen var, at det fremgår af lov om aktiv  

 socialpolitik § 73, stk. 2, at kommunen har pligt til at give tilbud om  

 fleksjob på fuld tid.
 Ankestyrelsen lagde vægt på, at ansøger ikke havde ønsket et  

 fleksjob på deltid.
 Ankestyrelsen fandt ikke, at det kunne tillægges vægt, at  

 ansøger før oprettelsen af fleksjobbet i en årrække havde været deltidsansat,  

 når hun ønskede et fleksjob på fuld tid.
 Ankestyrelsen bemærkede, at det er sigtet med bestemmelsen, at  

 beskæftigelsen efter ordningen skal kunne være et tilstrækkeligt  

 forsørgelsesgrundlag for ansøger, og at arbejdstiden kun kan nedsættes efter  

 ansøgers ønske.
Ankestyrelsen tiltrådte således det sociale nævns afgørelse. Den 1. juli 2003 afløstes reglerne om fleksjob i lov om aktiv  

 socialpolitik af stort set tilsvarende regler i lov om en aktiv  

 beskæftigelsesindsats  

 (lov nr. 419 af 10. juni 2003). Pligten for kommunen til at tilbyde fleksjob  

 på  

 fuld tid fremgår nu af beskæftigelsesindsatslovens § 72, stk. 2. Det fremgår  

 af bemærkningerne til lovforslaget at der med bestemmelserne i  

 beskæftigelsesindsatsloven  

 om fleksjob ikke er tilsigtet indholdsmæssige ændringer i forhold til de  

 tidligere gældende regler, jf.
Folketingstidende 2002-03, tillæg A, s. 5972.
 Som nævnt bad jeg den 29. december 2003 Told- og Skattestyrelsen  

 indhente en udtalelse fra Beskæftigelsesministeriet vedrørende forståelsen af  

 beskæftigelsesindsatslovens § 72 før styrelsen selv afgav udtalelse i sagen.  

 Styrelsens henvendelse til ministeriet blev besvaret af  

 Arbejdsmarkedsstyrelsen  

 der den 26. januar 2004 skrev følgende:
 I brev af 7. januar 2004 beder Told- og Skattestyrelsen om  

 Arbejdsmarkedsstyrelsens bemærkninger til § 72 i Lov om en aktiv  

 beskæftigelsespolitik.
 I henhold til § 72 stk. 2 har kommunen pligt til at give tilbud  

 om fleksjob på fuld tid, medmindre den ansatte foretrækker deltidsansættelse.
En ansat i fleksjob skal derfor som udgangspunkt oppebære en  

 løn, der svarer til 37 timers ugentligt arbejde.
Baggrunden for denne  

 bestemmelse er, som det også fremgår af sagsforløbet, at beskæftigelse efter  

 ordningen skal kunne udgøre et tilstrækkeligt forsørgelsesgrundlag for den  

 pågældende,  

 da der ikke er mulighed for at supplere lønnen med kontanthjælp.
Bestemmelsen  

 om fuld tid gælder også, hvor personen forud for fleksjobbet ikke har været  

 ansat på fuld tid. Som en konsekvens af den statslige refusionsordning for  

 statslige arbejdsgivere der ansætter personer i fleksjob, var der indtil 1.  

 april  

 2002 fuld refusion for den del af den ansattes løn der ikke blev dækket af  

 det  

 kommunale tilskud, jf. § 2 i Finansministeriets cirkulære nr. 236 af 18.  

 december 1998 om fleksjob mv. i staten.
Efter den 1. april 2002 er  

 lønrefusionen blevet reduceret til 50 pct. af restlønnen, dog således at der  

 for fleksjob oprettet inden denne dato fortsat er fuld refusion, jf. § 1 i  

 Finansministeriets cirkulære nr. 43 af 22. maj 2002 om ændring af cirkulære  

 om  

 fleksjob mv. i staten.
Ansættelsen af Dem i fleksjob har således været   

 og er  

 fortsat  udgiftsneutral for ToldSkat (Y), Region (X) når der ses bort  

 fra  

 ekstra administrativt arbejde og eventuelle personlige tillæg.
2. Pligten til at  

 tilbyde fleksjob på fuld tid Som det fremgår af gennemgangen af reglerne om fleksjob, skal  

 bestemmelsen i beskæftigelsesindsatslovens § 72, stk. 2, forstås således at  

 en kommune har pligt til  uden hensyntagen til vedkommendes tidligere  

 beskæftigelsesgrad  at tilbyde en person der findes berettiget til et  

 fleksjob, et fleksjob med aflønning for 37 timer, medmindre den pågældende  

 foretrækker deltidsansættelse.
Spørgsmålet er hvilken virkning denne pligt  

 for  

 kommunen har for ToldSkat (Y), Region (X) som arbejdsgiver.
 ToldSkat (Y), Region (X) har bl.a. henvist til at det var  

 regionens opfattelse dels at pligten til at tilbyde fleksjob på fuld tid  

 udelukkende var et kommunalt anliggende, dels at regionen suverænt kunne sige  

 ja eller nej til tilbud om ansættelse af medarbejdere i fleksjob uden videre  

 begrundelse, men som en konsekvens af ledelsesretten.
En arbejdsgiver er ikke efter loven forpligtet til at ansætte  

 en person der allerede er ansat i en deltidsstilling, på fuld tid.
Offentlige  

 myndigheder er imidlertid underlagt det almindelige forvaltningsretlige  

 saglighedskrav og forvaltningslovens begrundelsesregler.
Hensigten med  

 bestemmelsen  

 i beskæftigelsesindsatslovens § 72, stk. 2, er at skabe mulighed for at  

 personer der er berettiget til et fleksjob, kan udnytte deres fulde  

 erhvervsevne gennem tilbud om ansættelse på fuld tid.
I en situation som den  

 foreliggende hvor en ansat i et deltidsfleksjob ansøger om  

 fuldtidsansættelse,  

 må der efter min opfattelse bestå en pligt for en offentlig arbejdsgiver til  

 at  

 opfylde lovens formål ved at imødekomme denne ansøgning medmindre der  

 foreligger  

 saglige grunde til at afslå ansøgningen.
Ansøgningen kan således afslås hvis  

 dette er nødvendigt for at varetage hensyn som en offentlig myndighed kan  

 eller  

 skal varetage, herunder myndighedens driftsmæssige behov.
Denne forståelse stemmer også bedst overens med  

 Finansministeriets vejledning om socialt kapitel i staten der er rettet til  

 de  

 statslige arbejdspladser.
I vejledningen knyttes pligten til at tilbyde  

 fleksjob på fuld tid ikke særskilt til kommunen, men nævnes også i det  

 ovenfor  

 citerede afsnit om ansættelse af personer i fleksjob på statslige  

 arbejdspladser, jf. vejledningens bilag F, pkt.
A.
3. Told- og  

 Skattestyrelsens afgørelse Told- og Skattestyrelsen har i sin afgørelse i sagen refereret  

 og til dels henvist til Told- og Skatteregion (X)s begrundelser for  

 regionens  

 afslag.
Styrelsen har herudover som begrundelse for sit afslag henvist til at  

 pligten for kommunen til at tilbyde fleksjob på fuld tid er begrundet i at  

 beskæftigelse  

 efter ordningen skal kunne udgøre et tilstrækkeligt forsørgelsesgrundlag.  

 Styrelsen har fundet at aflønning for 31 timer i Deres konkrete situation  

 udgør et tilstrækkeligt forsørgelsesgrundlag eftersom De siden 1977 reelt har  

 været deltidsbeskæftiget.
Som det fremgår af gennemgangen under pkt. 1, gælder pligten  

 til at tilbyde fleksjob på fuld tid uafhængigt af vedkommendes tidligere  

 beskæftigelsesgrad.
Derfor har styrelsen ikke været berettiget til   

 uanset at  

 pligten er begrundet i forsørgelsesmæssige hensyn  at inddrage  

 subjektive  

 vurderinger af Deres privatøkonomiske behov baseret på Deres tidligere  

 beskæftigelsesgrad i afgørelsen.
4. ToldSkat (Y),  

 Region (X)s afgørelse Det fremgår af sagen at ToldSkat (Y), Region (X) ønsker at gøre  

 brug af Deres fulde erhvervsevne på 25 timer ugentligt, men afviser at  

 udbetale  

 en løn der svarer til fuldtidsbeskæftigelse, dvs. en arbejdstid på 37 timer  

 om  

 ugen.
Som begrundelse for sin afgørelse har regionen peget på en række  

 forhold  

 der alle har tilknytning til Deres tidligere deltidsbeskæftigelse.
Det drejer  

 sig navnlig om tre forhold:
A) Forståelsen af begrebet  

 fuld tid Regionens afgørelse bygger på den gennemgående forudsætning at  

 aflønning for fuld tid i Deres tilfælde  som følge af Deres  

 tidligere  

 deltidsbeskæftigelse  er aflønning for 31 timers arbejde ugentligt.  

 Regionen  

 har øjensynligt i sin vurdering af hvad der i Deres konkrete tilfælde kunne  

 anses som fuld tid, taget udgangspunkt i Deres lønmæssige timetal i perioden  

 1.  

 juli 1993 til 1. november 1999. I denne periode var Deres ugentlige timetal  

 på  

 31 timer og dermed det højeste siden De blev deltidsansat.
En forståelse af begrebet fuld tid som den regionen har lagt  

 til grund, medfører at der opstår risiko for en noget vilkårlig fastsættelse  

 af  

 den maksimale løn for en ansat i fleksjob.
Desuden er den ikke i  

 overensstemmelse med den forståelse af begrebet der er fastslået i  

 Ankestyrelsens principielle afgørelser, jf.
SM A-12-00. Det fremgår som nævnt  

 heraf at fuld tid er 37 timer, også hvor den pågældende tidligere  

 har været  

 deltidsbeskæftiget.
Samme forståelse af begrebet fuld tid fremgår  

 af  

 Arbejdsmarkedsstyrelsens udtalelse af 26. januar 2004.
 Dette indebærer at aflønning for fuld tid også i Deres  

 tilfælde vil være aflønning for 37 timers arbejde om ugen.
B) Nødvendigheden af at  

 oprette et fleksjob til Dem ToldSkat (Y), Region (X) har i sine udtalelser i sagen henvist  

 til at regionen på intet tidspunkt har anset Dem for at være i risiko for at  

 blive afskediget, og at hovedformålet med oprettelse af fleksjob er at undgå  

 afskedigelse.
Denne opfattelse har regionen anført som begrundelse for at  

 regionen afslog (Z) Kommunes første forslag om oprettelse af et fleksjob med  

 et faktisk timetal og en aflønning på henholdsvis 25 og 37 timer om ugen.
 Jeg har forstået regionens udtalelser således at regionens  

 afvisning af at ændre Deres fleksjob til en fuldtidsstilling bl.a. har været  

 motiveret af at regionen mener at det ikke var nødvendigt at oprette et  

 fleksjob for at De kunne bevare tilknytningen til arbejdsmarkedet, og at  

 regionen derfor stiller sig tvivlende over for om betingelserne for at  

 oprette  

 fleksjob var opfyldt i Deres tilfælde.
Hertil skal jeg bemærke at regionen ikke er bemyndiget til at  

 vurdere om lovens betingelser for at oprette fleksjob er opfyldt, da denne  

 kompetence er henlagt til kommunen.
Konkret har (Z) Kommune fundet at De  

 opfylder betingelserne.
 Regionen har i sin udtalelse af 27. april 2004 endvidere henvist  

 til at regionen frem til tidspunktet hvor Deres arbejdstid (også lønmæssigt)  

 blev nedsat fra 31 timer til 25 timer i efteråret 1999, anså Deres  

 deltidsbeskæftigelse  

 for selvvalgt.
Regionens antagelse om at Deres deltidsansættelse har været  

 selvvalgt frem til efteråret 1999, hviler efter min opfattelse på et  

 tvivlsomt  

 grundlag.
De blev fuldtidsansat i toldvæsenet i 1967 og overgik i 1977 til  

 deltidsbeskæftigelse på grund af Deres forsørgerpligt over for tre  

 hjemmeboende  

 børn.
I 1989, 1997 og 1998 fik De af helbredsmæssige grunde nedsat  

 tjenestetiden  

 fra en tjenestetid der i udgangspunktet var mindre end fuld tid.
I 1996- 1997  

 var De langtidssygemeldt i 11 måneder.
I 2000 fastslog (Z) Kommune at Deres  

 erhvervsevne var reduceret til 25 timer ugentligt, og at De opfyldte  

 betingelserne for oprettelse af et fleksjob.
På denne baggrund er det min opfattelse at Deres  

 helbredsmæssige problemer i hvert fald i en del af perioden fra 1989 til 1999  

 har forhindret Dem i at gå op i tid til 37 timer.
En antagelse om at De i  

 hele  

 denne periode ville have ønsket at være deltidsansat, også hvis Deres  

 helbredsmæssige situation havde tilladt Dem at varetage en  

 37-timers-stilling,  

 bygger således efter min opfattelse på rent hypotetiske overvejelser.
 Under alle omstændigheder har regionens overvejelser herom  

 været uvedkommende for afgørelsen da pligten til at tilbyde fleksjob på fuld  

 tid gælder uafhængigt af tidligere beskæftigelsesgrad.
C) Overvejelser vedrørende  

 Deres økonomiske udbytte af at være ansat i et fleksjob Regionen har i sine udtalelser fremført en række synspunkter  

 vedrørende de økonomiske fordele for Dem ved at Deres stilling er blevet  

 ændret til et fleksjob.
Regionen har bl.a. anført at De med oprettelsen af  

 fleksjobbet har fået en lønforhøjelse der udgøres af forskellen mellem  

 aflønning for 20 timer henholdsvis 31 timer, at regionen således har udøvet  

 en  

 begunstigende forvaltningsakt, at det var regionens opfattelse at De ved  

 ansættelse et andet sted ville få en væsentlig lønnedgang, og at Deres  

 aflønning for 31 timer ligger over mindstelønnen.
Endvidere har regionen i  

 udtalelsen af 18. februar 2004 anført at et relevant hensyn har været  

 hensynet  

 til øvrige medarbejdere og disses aflønning og retsopfattelse, og at dette  

 hensyn (således som jeg har forstået udtalelsen) ville gøre en ændring af  

 Deres  

 stilling til et fleksjob med aflønning for 37 timer til en ganske uholdbar  

 situation.
Jeg har forstået at regionen mener at en sådan ændring som følge  

 af Deres tidligere deltidsbeskæftigelse ville vække misbilligelse hos Deres  

 kolleger.
 Fastsættelse af lønnen i et fleksjob afhænger af  

 ansættelsesområdet, jf. den tidligere gældende lov om aktiv socialpolitik, §  

 73, stk. 1, og den nugældende lov om en aktiv beskæftigelsesindsats, § 72,  

 stk.  

 1. Overvejelser om hvad en ansat ville kunne opnå i løn ved en eventuel  

 ansættelse i et fleksjob hos en anden arbejdsgiver, er efter min opfattelse  

 uvedkommende for afgørelser der træffes efter loven, og har således ikke med  

 rette kunnet indgå i grundlaget for regionens afslag på at ændre Deres  

 stilling.
Jeg har forstået regionens udtalelser om forholdet mellem  

 faktisk arbejdstid og aflønning således at regionen mener at De (også i  

 forhold til Deres kolleger) er blevet begunstiget ved oprettelsen af Deres  

 fleksjob, og at De ved en ændring af stillingen til et fuldtidsfleksjob ville  

 opnå en yderligere begunstigelse der på grund af Deres tidligere  

 deltidsbeskæftigelse ville være uberettiget.
At det faktiske timetal kan være  

 lavere end det timetal der danner grundlag for aflønningen, er imidlertid en  

 af  

 de grundlæggende idéer i fleksjobordningen.
Ordningen er rettet mod personer  

 der  som De  ikke har de samme muligheder for at fungere på  

 arbejdsmarkedet  

 som raske personer med den fulde erhvervsevne i behold, og differencen mellem  

 timetal og aflønning tjener til at kompensere medarbejderen for den nedsatte  

 erhvervsevne samtidig med at arbejdsgiveren kompenseres gennem løntilskuddet  

 fra kommunen.
Det forekommer mig derfor at harmonere dårligt med grundtanken  

 i fleksjobordningen når regionen betragter den lønmæssige kompensation for  

 Deres  

 nedsatte erhvervsevne som en (uberettiget) lønforhøjelse og bl.a.  

 af denne  

 grund har fundet Dem uberettiget til et fuldtidsfleksjob.
5. Konklusion Det fremgår af sagen at Told- og Skatteregion (X) under hele  

 sagens forløb har ønsket at gøre brug af Deres fulde erhvervsevne, og at  

 afslaget på Deres anmodning om en ændring af Deres stilling til et  

 fuldtidsfleksjob  

 var begrundet i en modvilje hos regionen mod at De som hidtidig deltidsansat  

 skulle aflønnes for 37 timers arbejde ugentligt.
Som nævnt er jeg ikke enig med myndighederne i at pligten til  

 at tilbyde fleksjob på fuld tid alene var et kommunalt anliggende.
Regionen  

 burde som offentlig arbejdsgiver have imødekommet Deres anmodning om fuld tid  

 medmindre der var saglige grunde for det modsatte.
Regionens afgørelse bygger på en forståelse af begrebet fuld  

 tid der ikke er i overensstemmelse med den forståelse af begrebet der  

 ved  

 flere principielle afgørelser er fastslået af Ankestyrelsen, og regionen har  

 i forbindelse med afslaget lagt afgørende vægt på Deres tidligere  

 deltidsbeskæftigelse  

 uanset at pligten til at tilbyde fleksjob på fuld tid er uafhængig af  

 tidligere  

 beskæftigelsesgrad.
Endvidere synes regionen i forbindelse med afgørelsen at  

 have foretaget en vurdering af om De overhovedet opfyldte betingelserne for  

 oprettelse af et fleksjob  en kompetence der ikke tilkom regionen, men  

 (Z) Kommune.  

 ToldSkat (Y), Region (X) og Told- og Skattestyrelsen har ikke i øvrigt anført  

 hensyn der sagligt kunne begrunde at regionen afslog Deres anmodning og  

 derved  

 undlod at opfylde lovgivningens formål hvorefter en ansat i fleksjob skal  

 have  

 mulighed for at varetage en 37-timers-stilling.
På denne baggrund er det min opfattelse at regionens afgørelse  

 ikke havde den fornødne hjemmel.
Jeg mener derfor det er beklageligt at Told-  

 og Skatteregion (X), nu ToldSkat (Y), Region (X), afslog Deres anmodning om  

 en  

 ændring af Deres deltidsfleksjob til et fuldtidsfleksjob.
Jeg har gjort  

 regionen bekendt med min opfattelse.
Jeg mener endvidere at det er beklageligt at Told- og  

 Skattestyrelsen ikke ændrede regionens afgørelse.
Jeg har gjort styrelsen  

 bekendt med min opfattelse, og jeg har henstillet at styrelsen genoptager  

 sagen  

 med henblik på at træffe fornyet afgørelse i sagen i overensstemmelse med det  

 jeg har anført.
Jeg har ikke taget stilling til om myndighederne ved deres  

 behandling af sagen har pådraget sig et erstatningsansvar, da dette må anses  

 for et anliggende for domstolene.
Jeg henviser i den forbindelse til  

 Højesterets dom af 10. juni 2004 som er gengivet i Ugeskrift for Retsvæsen,  

 2004, s. 2244.
Jeg har bedt Told- og Skattestyrelsen om at underrette mig om  

 resultatet af styrelsens fornyede behandling af sagen. Med brev af 8. december 2004 fra Told- og Skattestyrelsen modtog  

 jeg en kopi af styrelsens brev af samme dato til A.
Det fremgik af brevet at  

 styrelsen havde bedt ToldSkat (Y) om at ændre As deltidsfleksjob til et  

 fuldtidsfleksjob  

 i overensstemmelse med min udtalelse.
Jeg meddelte herefter Told- og  

 Skattestyrelsen at jeg ikke foretog mig mere i sagen.
