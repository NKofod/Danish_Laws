 I medfør af § 9, stk. 2, i militær retsplejelov, jf. lovbekendtgørelse nr.  

 643 af 30. september 1987, fastsættes:
 § 1.  Der tillægges chefer for danske militære styrker  

 til rådighed for De forenede Nationer i udlandet myndighed som  

 rettergangschef i forhold til samtlige deres undergivne.
 § 2.  Under rettergangschefens fravær, sygdom eller  

 andet forfald, tilkommer rettergangsmyndigheden, medmindre forsvarsministeren  

 i det enkelte tilfælde bestemmer andet, den befalingsmand, der varetager hans  

 tjeneste.
 § 3.  Militære straffesager mod personer, der som  

 hjemsendte eller hjemkommanderede ikke længere er knyttet til styrken,  

 henvises af vedkommende auditør til en rettergangschef i Danmark.
 § 4.  Bekendtgørelsen træder i kraft den 19. marts  

 1989.
 Stk. 2.  Bekendtgørelse nr. 104 af 11. marts 1974 om  

 myndighed som rettergangschef ved den danske militære styrke til rådighed for  

 De forenede Nationer i Cypern ophæves.
