Der skal ikke betales depositum for 2 samtidige optagelser, hvor  

 uddannelserne kunne have stået på samme ansøgningsskema.
Ikke tilbagebetaling  

 af depositum til elever, der ikke har afsluttet deres uddannelse.
Ikke  

 tilbagebetaling ved ansættelse på/overflytning til andet uddannelsesområde.  

 Tilbagebetaling ved fejlinformation fra skole, der er omfattet af cirkulæret  

 (konkret afgørelse).
 Tilbagebetaling ved fejlindbetaling (konkret afgørelse). Depositum for  

 basiselev, der samtidig får læreplads inden for samme hovederhvervsområde,  

 anses som betalt vedrørende lærlingeuddannelsen.
 Brev af 23. januar 1990 til Depositumadministrationen, Københavns  

 Universitet:
 Vedrørende spørgsmål om betaling og tilbagebetaling af depositum.
1) Der skal ikke betales depositum for 2 samtidige optagelser, hvor  

 uddannelserne kunne have stået på samme ansøgningsskema.
Herved er ansøgerne  

 ikke i stand til at prioritere uddannelserne i forhold til hinanden.
 Hvis en ansøger således samtidig har søgt optagelse på en efg-uddannelse,  

 en HH-uddannelse, en edb-assistentuddannelse og/eller en HTX, skal der kun  

 betales et depositum.
 For at kunne bevare en optagelsesplads, skal den optagne betale depositum  

 for den uddannelse, vedkommende ønsker at påbegynde, inden udløbet af  

 betalingsfristen for den pågældende uddannelse.
Hvis den optagne har betalt depositum tidligere i samme optagelsestermin  

 for en af ovennævnte uddannelser, skal vedkommende meddele skolen med den  

 ønskede optagelsesplads, at denne plads ønskes benyttet.
Dette skal ske inden  

 udløbet af betalingsfristen for den ønskede optagelse.
I modsat fald  

 bortfalder denne plads.
Ved overførslen af depositummet til den ønskede  

 optagelsesplads, bortfalder optagelsen til den første optagelsesplads.
 Meddelelse til Depositumadministrationen og til den skole, hvortil den  

 første optagelse har været gældende, om overflytningen af depositummet, sker  

 på samme måde som ved overflytning til samme uddannelse på en anden skole.
 Hvis der er betalt depositum 2 gange i samme optagelsestermin for 2 af  

 ovennævnte uddannelser, skal eleven have depositum tilbage for den  

 uddannelse, eleven ikke ønsker at påbegynde.
2) En elev er optaget på efg-udddannelsen og har betalt depositum, men er  

 derefter blevet ansat inden for et andet uddannelsesområde.
Der er i dette  

 tilfælde ingen mulighed for at tilbagebetale beløbet, da eleven ikke har  

 gennmført den uddannelse, som der er betalt depositum for jfr.
Direktoratet  

 for Erhvervsuddannelsernes cirkulære nr.
I-441 af 27. april 1989 punkt 8 og  

 bekendtgørelse om depositum ved ungdomsuddannelser og videregående  

 uddannelser § 8.
3) En elev skifter fra HF til HH.
Der er ikke nogen sammenhæng mellem de  

 to udddannelser, og eleven skal derfor principielt ikke have tilbagebetalt  

 det ene depositum.
Hjemlen hertil ligger i Direktoratet for  

 Erhvervsuddannelsernes cirkulære nr.
I-441 af 27. april 1989 punkt 8 og  

 bekendtgørelse om depositum ved ungdomsuddannelser og videregående  

 uddannelser § 8.
 Eleven kunne imidlertid i det konkrete tilfælde have sparet det ene  

 depositum, fordi hun først skulle betale det først opkrævede depositum den 7.  

 august, men betalte det allerede den 28. juli, hvorefter hun den 4. august  

 fik den næste opkrævning.
 Af denne grund findes det rimeligt, at hun får tilbagebetalt det først  

 indbetalte depositum.
4) Det er oplyst af en teknisk skole, at skolen har fejlinformeret en  

 elevs forældre om indbetalingen og tilbagebetalingen af depositum inden  

 indbetalingen.
Eleven skal derfor have det indbetalte depositum tilbage.
 5) I en konkret sag er der sket en fejlindbetaling, og eleven skal have  

 det indbetalte depositum tilbage.
6) En elev, der er blevet optaget på basisuddannelsen, og som i stedet får  

 en læreplads på samme tidspunkt og inden for samme hovederhvervsområde, skal  

 ikke betale depositum på ny.
Depositummet betragtes som betalt vedrørende  

 lærlingeuddannelsen i stedet.
En sådan »overflytning« behandles på  

 samme måde, som når en elev flytter til en anden skole inden for samme  

 uddannelsesområde.
