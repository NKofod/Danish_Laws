 I medfør af § 12 i lov om svangerskabsafbrydelse, jf. lovbekendtgørelse  

 nr. 633 af 15. september 1986 som ændret ved lov nr. 350 af 24. maj 1989, lov  

 nr. 389 af 7. juni 1989, lov nr. 1133 af 21. december 1994 og lov nr. 389 af  

 14. juni 1995, fastsættes:
 § 1.  Anmodning om svangerskabsafbrydelse skal  

 indeholde oplysning om kvindens navn, personnummer og bopæl.
Stk. 2.  Den, der fremsætter en anmodning om  

 svangerskabsafbrydelse efter lovens § 5, stk. 1 eller 2, skal underskrive  

 anmodningen.
Det samme gælder for den, der afgiver samtykke efter lovens § 6,  

 stk. 1.
§ 2.  For værgebeskikkelse efter lovens § 5, stk. 2,  

 finder bestemmelsen i værgemålslovens § 50 tilsvarende anvendelse.
Der skal  

 fortrinsvis beskikkes en person, som ved slægtskab, svogerskab eller venskab  

 er nært knyttet til kvinden.
 Stk. 2.  Er der allerede beskikket en værge for kvinden,  

 kan den pågældende beskikkes, hvis det findes hensigtsmæssigt.
§ 3.  Inden indgrebet foretages, skal den læge, der  

 vejleder efter lovens § 8, stk. 3, og kvinden ved deres underskrift bekræfte,  

 at vejledning har fundet sted.
Det samme gælder den indehaver af  

 forældremyndighed eller værge, der er nævnt i lovens § 5, stk. 2, og § 6,  

 stk. 1. Er kvinden omfattet af lovens § 5, stk. 2, skal hun dog ikke  

 bekræfte, at vejledning har fundet sted.
 § 4.  Klage efter lovens § 4, stk. 2, kan indgives  

 mundtligt eller skriftligt til amtskommunen (i København og på Frederiksberg  

 kommunen).
 § 5.  Bekendtgørelsen træder i kraft den 1. januar  

 1997.
 Stk. 2.  Bekendtgørelse nr. 95 af 10. marts 1976 om  

 svangerskabsafbrydelse ophæves.
