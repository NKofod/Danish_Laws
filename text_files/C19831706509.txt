 I medfør af § 15 og 9 i lov nr. 239 af 12. maj 1976 om trafikhavne  

 fastsættes herved formen for de kommunale trafikhavnes årsbudgetter og  

 regnskaber samt regler for de kommunale trafikhavnes og Københavns havns  

 indsendelse til ministeriet for offentlige arbejder af årsbudgetter,  

 regnskaber og investeringsplaner.
§ 1 Havnens årsbudget, flerårige budgetoverslag og regnskaber udarbejdes i en  

 sådan form, at de kan danne grundlag for udarbejdelse af de oplysninger, der  

 i medfør af § 2 skal indsendes til ministeriet.
 Hvert år udarbejder ministeriet for offentlige arbejder i overensstemmelse  

 med § 2 og 3 samt efter forud indhentet udtalelse fra Landshavnerådet de  

 skemaer, hvori oplysninger om årsregnskab og budget samt oplysninger om  

 investeringsplaner skal afgives.
 Skemaerne tilsendes de kommunale trafikhavne og Københavns havn hvert år  

 tillige med vejledning og budgetteringsgrundlag.
§ 2 Skema vedr. regnskab og budget udformes ved nærværende cirkulæres  

 udstedelse som angivet på bilag 1 til nærværende cirkulære.
 Skemaet kan udvides med indtil 3 budgetoverslagkolonner.
 Specifikationer til årsregnskab udformes som angivet på bilag 2, 3 og 4.
 Specifikation vedr. skibsafgifter som bilag 2.
 Specifikation vedr. vareafgifter og godsomsætning som bilag 3.
 Specifikation vedr. afskrivninger, anlægsvirksomhed og aktiver som bilag  

 4.
 Regnskabstal og tal på specifikationsskemaer skal være i overensstemmelse  

 med det reviderede regnskab.
 Skemaerne skal være bilagt revisionsberetning.
§ 3 Skema vedr. investeringsplaner udformes ved nærværende cirkulæres  

 udstedelse som angivet på bilag 5 til nærværende cirkulære.
 Specifikation til investeringsplaner udformes som angivet på bilag 6.
§ 4 For anlægsbudgetters vedkommende skal der være overensstemmelse mellem de  

 beløb, der opgives på budgetter, jfr. § 2, og på investeringsplan, jfr. § 3.
§ 5 Seneste dato for indsendelse af regnskabs- og budgetoplysninger samt  

 revisionsberetning er hvert års 1. oktober.
 Seneste dato for indsendelse af investeringsplaner er hvert års 1. juli.
§ 6 Dette cirkulære træder i kraft dags dato.
 Ministeriet for offentlige arbejder, den  

 3. oktober 1983.
P.
M.
V.
 E.B.
