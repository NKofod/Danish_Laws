Skriftlig fremsættelse (17. november 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om en aktiv socialpolitik (boligtilskud til forrevalidender og  

 mindstesats for ledighedsydelse ) (Lovforslag nr.
L 107).
 Lovforslaget er en udmøntning af aftalen mellem Venstre,  

 Konservative, Dansk Folkeparti, Socialdemokraterne, Socialistisk Folkeparti,  

 Det Radikale Venstre og KristenDemokraterne om anvendelsen af  

 satsreguleringspuljen for 2005.
 Formålet med lovforslaget er at bedre forholdene for  

 personer med nedsat arbejdsevne, der er berettiget til ledighedsydelse og  

 unge  

 med nedsat fysisk eller psykisk funktionsevne.
 Lovforslaget indeholder følgende elementer:
 1.  

 	  

 Der indføjes en  

 bestemmelse i lov om en aktiv socialpolitik, der gør det muligt at yde  

 tilskud  

 til nødvendige merudgifter til bolig til udeboende forrevalidender under 25  

 år  

 med nedsat fysisk eller psykisk funktionsevne.
 2.  

 	  

 Det sikres, at  

 ledighedsydelsen ikke kan udgøre et beløb, der er mindre end 82 pct. af  

 arbejdsløshedsdagpengenes højeste beløb.
Forslaget skønnes samlet at betyde en merudgift for det  

 offentlige på 8,5 mio. kr. i 2005, 12 mio. kr. i 2006, 12 mio. kr. i 2007 og  

 13  

 mio. kr. i 2008. Forslaget om mindstesats for ledighedsydelsen skønnes  

 endvidere at betyde en begrænset administrativ merbelastning for kommunerne i  

 overgangsperioden.
Forslaget har herudover ingen administrative konsekvenser  

 af  

 betydning for det offentlige.
 Forslaget har ingen økonomiske og administrative  

 konsekvenser af betydning for erhvervslivet.
Forslaget har ingen miljø- eller ligestillingsmæssige  

 konsekvenser.
Forslaget indeholder ikke EU-retlige aspekter.
 Det foreslås, at loven træder i kraft den 1. januar 2005.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale forslaget til Tingets  

 velvillige behandling.
