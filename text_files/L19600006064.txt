 Bekendtgørelse af den mellem Danmark og Schweiz den 21. december 1959  

 afsluttede overenskomst vedrørende indførslen af danske landbrugsvarer og  

 næringsmidler i Schweiz.
Den 21. december 1959 blev der i Bern mellem Danmark og Schweiz  

 undertegnet en overenskomst vedrørende indførslen af danske landbrugsvarer og  

 næringsmidler i Schweiz.
Overenskomsten, der er afsluttet i henhold til  

 artikel 23 i Konventionen om Oprettelsen af Den Europæiske  

 Frihandelssammenslutning (EFTA), har følgende ordlyd:
Overenskomst vedrørende indførslen af danske landbrugsvarer og nærings- midler i Schweiz.
Mellem den schweiziske og den danske regering er der med  

 henblik på Schweiz's og Danmarks deltagelse i den i Stockholm vedtagne  

 Europæiske Frihandelssammenslutning opnået enighed om samtidig med  

 anvendelsen af bestemmelserne om toldafviklingen i Den Europæiske  

 Frihandelsammenslutning at lette indførslen af danske landbrugsvarer og  

 næringsmidler i Schweiz gennem følgende foranstaltninger:
1 De schweiziske myndigheder vil overvåge udviklingen i indførslen af æg fra  

 lande, hvis eksportpris åbenbart ikke er beregnet ud fra markedsøkonomiske  

 synspunkter.
Skulle denne indførsel tiltage i et omfang, som bringer den  

 fortsatte stigning fra Danmark af den i de seneste år voksende indførsel af  

 æg i fare, vil de schweiziske myndigheder, for så vidt bestemmelserne i GATT  

 og OEEC tillader det, træffe foranstaltninger til begrænsning af indførslen  

 fra de pågældende lande.
2 Det schweiziske centralkontor for smørforsyning »Butyra« vil ved  

 køb af udenlandsk smør, hvis pris gennem subsidier er blevet sænket under  

 verdensmarkedsniveauet, udvise en sådan tilbageholdenhed, at Danmark får  

 lejlighed til påny at opnå en andel på mindst 40 % af den schweiziske  

 indførsel af smør til verdensmarkedspriser.
3 Det henstilles til de i »Schweizerische Genossenschaft fur  

 Schlachtvieh und Fleischversorgung« sammensluttede importører i større  

 omfang at have opmærksomheden henvendt på mulighederne for levering af  

 slagtekvæg og kød fra Danmark.
Med det mål vil det mellem de danske og schweiziske brancheorganisationer indledte  

 samarbejde bliver intensiveret.
 Mulighederne for en yderligere forøgelse af disse leveringsandele vil  

 blive undersøgt.
 Hvis de under pkt. a og b fastelagte mål ikke skulle blive opnået inden  

 for en passende frist, vil de danske og schweiziske myndigheder blive enige  

 om de foranstaltninger, som måtte synes velegnede i den foreliggende  

 situation.
4 For indførslen af slagteheste og føl har Danmark et årskontingent på 600  

 stk.
Dette kontingent vil blive forhøjet i forhold til efterspørgslen efter  

 danske slagteheste.
5 For Danmark vil der blive oprettet et årligt indførselskontingent for  

 svinekødkonserves på 20 tons.
6 Det nuværende årlige indførselskontingent på 15 tons dåseskinker vil i de  

 kommende 4 år hvert år blive forhøjet med 20%. Den første forhøjelse finder  

 sted den 1. juli 1960.
7 Det nuværende kontingent for brugsheste på 300 stk. vil i de kommende 4 år  

 hvert år blive forhøjet med 20%.
8 Tolden for slagtede kaniner, ex ps. 0204.01, vil den 1. juli 1960 i  

 almindelighed blive nedsat fra 30 fr. til 27 fr. pr. 100 kg.
9 Årskontingentet for indførsel af dansk såsæd (især havre og byg) vil blive  

 forhøjet til 7 000 tons.
10 De schweiziske myndigheder vil inddrage toldsatserne for følgende  

 fiskepositioner i toldafviklingen inden for frihandelssammenslutningen:
11 De schweiziske myndigheder vil ved fastlæggelsen af deres  

 indførselspolitik for landbrugsvarer så vidt muligt tage hensyn til Danmarks  

 interesser.
Med dette formål for øje skal der ikke træffes foranstaltninger,  

 som vil gøre det umuligt for Danmark at bevare den traditionelle andel i den  

 schweiziske landbrugsindførsel, at forhøje denne andel som følge af de foran  

 omhandlede foranstaltninger for de enkelte varer og at opnå en passende andel  

 i dækningen af et mærkbart stigende almindeligt behov for landbrugsvarer.
12 Efter anmodning fra dansk side skal en blandet kommission bestående af  

 repræsentanter for regeringerne i de to lande træde sammen.
Kommissionen skal beskæftige sig med spørgsmål vedrørende gennemførelsen  

 af nærværende overenskomst.
Den kan forelægge begge regeringer forslag, der  

 tager sigte herpå.
13 Foranstående foranstaltninger gælder for det tidsrum, i hvilket de deri  

 omhandlede varer ikke af Schweiz er inddraget i toldafviklingen inden for  

 frihandelssammenslutningen, eller i hvilket der endnu ikke er blevet opnået  

 enighed om en fælles afvikling af handelsskrankerne mellem Den Europæiske  

 Frihandelssammenslutning og Det Europæiske Økonomiske Fællesskab.
Når en  

 sådan inddragelse i toldafviklingen eller en sådan forståelse har fundet sted  

 helt eller delvis vil begge regeringer under hensyntagen til de til enhver  

 tid foreliggende omstændigheder foretage de nødvendige tilpasninger af  

 nærværende overenskomst.
 Udfærdiget i Bern i to eksemplarer, den  

 21. december 1959.
 For den schweiziske regering:
sign.
E.
Stopper.
 For den danske regering:
sign.
N.
V.
Skak-Nielsen.
 Udenrigsministeriet, den 23. september  

 1960.
J.
O.
Krag.
