Bekendtgørelse om ændring af bekendtgørelse om dyrlægers anvendelse, udlevering og ordinering af lægemidler til dyr 1) § 1 I bekendtgørelse nr. 482 af 29. maj 2007 om dyrlægers anvendelse, udlevering og ordinering af lægemidler til dyr, foretages følgende ændringer:
 1. § 5 affattes således:
 »§ 5. Ved terapeutisk behandling, jf. §§ 13 og 14, forstås individuel indgivelse til fødevareproducerende dyr af et lægemiddel med indhold af:
 1) Beta-agonister til heste med følgende formål:
a) behandling af luftvejsproblemer, b) behandling af hovsenebensbetændelse, c) behandling af forfangenhed, eller d) fremkaldelse af vesvækkelse (tocolyse).
 2) Allyltrenbolon (altrenogest) til brunststyring af konkurrence- eller cirkusheste.
3) Progesteron samt de derivater, der ved hydrolyse let danner den oprindelige forbindelse efter absorption fra indgiftsstedet, til behandling af forstyrrelser i ovariefunktionen.« 2. I § 9, stk. 1, indsættes efter »til«: »fødevareproducerende«.
 3. § 9, stk. 2, ophæves.
 4. § 13 affattes således:
 »§ 13. Terapeutisk behandling, som nævnt i § 5, nr. 1 og 3, er tilladt på betingelse af, at:
1) behandlingen foretages af dyrlægen personligt, 2) behandlingen jf. § 5, nr. 3, kun sker i form af injektion eller vaginalspiral på entydigt identificerede fødevareproducerende dyr, 3) der til behandlingen kun anvendes lægemidler, der opfylder betingelserne i § 8, stk. 1, eller § 8, stk. 2, nr. 1-2, og som har en tilbageholdelsestid på højst 15 dage, for beta-agonister dog højst 28 dage, og 4) dyrlægen foretager optegnelser i overensstemmelse med § 34, stk. 1.
 Stk. 2. Til efterbehandling af en hest, der er behandlet i henhold til stk. 1, med beta-agonister mod luftvejsproblemer, hovesenebensbetændelse eller laminitis kan dyrlægen udlevere eller ordinere receptpligtige lægemidler med indhold af beta-agonister på betingelse af, at:
1) behandlingen foretages under dyrlægens ansvar, 2) de udleverede eller ordinerede receptpligtige lægemidler opfylder betingelserne i § 8, stk. 1, eller § 8, stk. 2, nr. 1-2, er til indgivelse gennem munden, og har en tilbageholdelsestid på højst 28 dage, 3) dyrlægen foretager optegnelser i overensstemmelse med § 34, stk. 1, og 4) dyrlægen anfører dato for indledning og afslutning af behandlingen.« 5. I § 14 ændres »§ 5, nr. 3« til: »§ 5, nr. 2«.
 6. Bilag 3 affattes således:
»Liste A: Forbudte stoffer § 2 Bekendtgørelsen træder i kraft den 1. januar 2009.
Fødevarestyrelsen, den 15. december 2008 Anders Munk Jensen / Tom Kaadtmann Buck 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2008/97/EF om ændring Rådets direktiv 96/22/EØF af 29. april 1996 om forbud mod anvendelse af visse stoffer med hormonal og thyreostatisk virkning og af beta-agonister i husdyrbrug.
