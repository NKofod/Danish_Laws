 I medfør af § 7, stk. 3, og § 4 a, stk. 4, i lov nr. 185 af 23. marts 1992  

 om eksportkredit, som senest ændret ved lov nr. 1092 af 22. december 1993 og  

 efter forhandling med Eksportfremmerådet, fastsættes følgende retningslinjer  

 for ydelse af eksportkreditgarantier, kautioner og rentetilskud.
A.
Generelle bestemmelser Garantier for ekstraordinære eksportkreditrisici kan ydes for tab i  

 forbindelse med danske virksomheders eksport af varer, kapitalgoder og  

 tjenesteydelser, herunder samlede projektleverancer, samt tilbud herom.
Ved ekstraordinære eksportkreditrisici forstås risici, som normalt ikke  

 kan dækkes i det kommercielle forsikringsmarked.
Det drejer sig primært om en  

 række politiske risici og mellem- og langfristede kommercielle risici samt  

 kortfristede kommercielle risici, som ikke dækkes af det kommercielle marked,  

 for så vidt angår eksport til udviklingslandene og østlandene.
Den nærmere afgrænsning af statens garantiområde fastsættes af  

 Eksportkreditudvalget (EKU) efter høring af Eksportfremmerådet.
Afgrænsningen  

 revideres efter behov i lyset af udviklingen i det kommercielle  

 forsikringsmarkeds dækningsmuligheder.
 Kautioner kan ydes for lån i eksportøjemed med henblik på at fremme mindre  

 virksomheders introduktion på eksportmarkederne (mindre kautioner).
 Der kan endvidere ydes kaution eller kontrakaution (projektkautioner) i  

 forbindelse med eksport af skibe samt i forbindelse med særligt store  

 projekter, hvis finansiering medfører en særlig stor risikokoncentration for  

 det finansielle institut.
 EKU fastsætter de garanti- og kautionsformer, der kan anvendes, samt  

 vilkårene herfor.
Det skal påses, at betalingsvilkår såvel som øvrige forhold i forbindelse  

 med de eksportforretninger, der søges dækket, ikke er i strid med gældende  

 internationale sædvaner.
På den ene side bør EKU ikke medvirke til, at dansk  

 eksport bliver kreditførende.
På den anden side bør det til stadighed  

 tilstræbes, at dansk eksport tilbydes sådanne dækningsmuligheder, præmier og  

 vilkår, at dansk eksport stilles lige i konkurrencen med udenlandske  

 eksportører, som modtager dækning hos deres nationale  

 eksportkreditinstitutter.
 Ydelse af garantier og kautioner skal ske under overholdelse af de til  

 enhver tid gældende EU-regler samt andre internationale forpligtelser eller  

 bindinger, som Danmark har påtaget sig.
 I det omfang, der kan ydes garanti og kaution i henhold til sektion 2  

 eller sektion 3, kan der ikke ydes garanti og kaution under sektion 1.
 Det skal tilstræbes, at ordningen udviser balance mellem indtægter og  

 udgifter på langt sigt.
EKU fastsætter præmien for garantier og kautioner, der ydes i henhold  

 loven, på grundlag af en risikovurdering af det konkrete land og den konkrete  

 eksportforretning.
I så vidt omfang som muligt skal præmier dække påtagne  

 risici såvel som de med ordningens administration forbundne omkostninger.
Der  

 kan anvendes vejledende præmiesatser.
EKU skal mindst en gang om året tage stilling til risikovilligheden og til  

 risikopræmiernes størrelse på grundlag af en vurdering af ordningens økonomi,  

 herunder hensættelsesrammen.
Eksportfremmerådet høres i denne forbindelse.
B.
Vurdering af politiske risici Med henblik på løbende at styre risikotagningen samt for at tilvejebringe  

 grundlag for at vurdere risikoen i forbindelse med påtagne forpligtelser  

 foretages der periodisk en vurdering af risikoen på lande på grundlag af det  

 enkelte lands faktiske og forventede betalingsevne samt landets politiske og  

 økonomiske stabilitet.
 I lyset af risikovurderingen og efter høring af Eksportfremmerådet for så  

 vidt angår de for dansk eksport betydeligste markeder foretager EKU en  

 inddeling af landene i risikoklasser med vejledende præmieniveauer og  

 garantiprocenter og fastsætter eventuelle begrænsninger i garantigivningen på  

 de enkelte lande.
 Det skal så vidt muligt i forbindelse med garantigivningen tilstræbes, at  

 der er en passende risikospredning på garantiordningens samlede engagement.
 Der foretages en særlig nøje opfølgning med hensyn til udviklingen i lande  

 med alvorlige betalingsbalancevanskeligheder med henblik på at overveje  

 lukning for garantigivning på et tidligt tidspunkt, når en moratoriesituation  

 er truende, såvel som med henblik på at overveje genåbning for garantigivning  

 på lande, der er af særlig betydning for dansk eksport, når det pågældende  

 land har opnået et moratorium og taget passende skridt til dettes opfyldelse.
C.
Vurdering af kommercielle risici Vurdering af kommercielle risici skal normalt foretages på grundlag af  

 soliditetsoplysninger om køber sammenholdt med foreliggende erfaringer fra  

 tidligere samhandel med køber.
 Ved mellem- og langfristede forretninger, der omfatter betydelige beløb,  

 bør der foretages en særligt omhyggelig vurdering af købers økonomiske  

 forhold, og udover sædvanlige soliditetsoplysninger bør der så vidt muligt  

 foreligge et regnskabsmæssigt grundlag for vurderingen.
 Garantiens størrelse må normalt ikke stå i misforhold til den kapital, der  

 er investeret i virksomheden, medmindre der er stillet særlig sikkerhed for  

 betalingen.
 Bankmæssig sikkerhedsstillelse eller hæftelse for betalingen bør i særlig  

 grad indgå i overvejelserne ved garantigivning på risikobehæftede lande.
 I tilfælde, hvor den kommercielle risiko primært består i det pågældende  

 projekts muligheder for at generere tilstrækkelig indtjening til at afdrage  

 og forrente kreditbeløbet, bør der ved risikovurderingen navnlig lægges vægt  

 på, at kompetente projektfinansieringskilder deltager i projektet, at  

 projektets kommercielle levedygtighed kan anses for dokumenteret, og at  

 risikoen kan begrænses eller deles på hensigtsmæssig måde.
 I bedømmelsesgrundlaget må også indgå en vurdering af mulighederne for at  

 inddrive nødlidende beløb i køberlandet.
 EKU kan fastsætte, at garanti mod kommercielle risici alene kan ydes i  

 forbindelse med garanti mod politiske risici.
D.
Vurdering af kautionsrisici Ved vurdering af, om kaution kan ydes, foretages en  

 kreditværdighedsbedømmelse af eksportørens forhold.
Grundlaget for denne  

 bedømmelse er normalt regnskabs- og budgetmæssige oplysninger.
 Mindre kautioner bør som hovedregel have karakter af et supplement til  

 eksportørens normale kilder til driftsfinansiering.
 Kautionens størrelse må ikke stå i misforhold til den kapital, der er  

 investeret i virksomheden, medmindre der er stillet særlig sikkerhed for  

 lånets tilbagebetaling.
E.
Garanti- og kautionsdækning Der kan ikke ydes fuldstændig dækning af en risiko.
For så vidt angår  

 kautioner i forbindelse med skibsfinansiering kan der afviges herfra.
F.
Regnskab 1. Generelt Erhvervsfremme Styrelsen bestyrer Danmarks Erhvervsfond på  

 erhvervsministerens vegne og forestår herunder hensættelser og afskrivninger.  

 Hensættelser fastsættes efter drøftelse med EKU.
I det interne regnskab for Danmarks Erhvervsfond holdes ordningerne under  

 sektion 1, sektion 2 og sektion 3 adskilt.
Endvidere foretages, for så vidt  

 angår sektion 1 og 2, en opdeling mellem garantiengagementer etableret under  

 henholdsvis den gamle (afviklingsområdet) og den nye eksportkreditordning  

 (fra den 1. maj 1992). For den nye eksportkreditordning foretages der desuden  

 en opdeling mellem garantier ydet som en del af de nye blandede kreditter og  

 de øvrige garantier.
Der føres særskilt regnskab for kautionsordningen.
 Fondens indtægter omfatter præmie- og administrationsindtægter,  

 kursgevinster, renter - herunder renter af gæld under moratorier - indgåede  

 beløb på tidligere afskrevne fordringer samt kapitaltilførsler.
 Fondens udgifter omfatter administrationsudgifter, kurstab, renter,  

 afskrivninger af tab samt hensættelser til imødegåelse af forventede tab i  

 forbindelse med påtagne forpligtelser samt vedrørende udestående fordringer.
 Fondens regnskab skal udvise et retvisende billede af fondens økonomiske  

 situation.
2. Hensættelser Ved ydelse af garantier og kautioner skal der foretages en  

 risikovurdering, og på grundlag heraf foretages hensættelser af passende  

 beløb til imødegåelse af tab.
For store, længerevarende garantier kan  

 hensættelserne fordeles over indtil 4 år, dog skal mindst 25% af  

 hensættelserne foretages det første år.
 Ved regnskabsårets afslutning tages de foretagne hensættelser op til  

 fornyet vurdering.
 For så vidt angår afviklingsområdet anvendes renter, der indgår på  

 udestående fordringer under dette område til hensættelser/afskrivninger til  

 imødegåelse af tab/forventede tab under dette område.
 I regnskabet anføres supplerende oplysninger om det nødvendige yderligere  

 hensættelsesbehov for afviklingsområdet, såfremt der skulle have været  

 foretaget hensættelser efter de samme principper, som i øvrigt er vedtaget  

 for den nye eksportkreditordning.
3. Afskrivninger I afskrivningspolitikken for indfriede kommercielle garantier og kautioner  

 skal der anlægges en realistisk vurdering af boniteten af udestående  

 fordringer.
For politiske garantier lægges det i afskrivningspolitikken til grund, at  

 fordringer på nationalstater på længere sigt må antages at blive betalt,  

 eventuelt gennem moratorieaftaler.
Afskrivning af sådanne fordringer  

 foretages først, når det endelige tab konstateres, normalt i forbindelse med  

 en international aftale om gældsnedskrivning.
G.
Særlige retningslinjer for sektion 1:
Ydelse af garanti og kaution i henhold til lovens § 4, stk. 1 1. Afgrænsning Der kan under denne sektion inden for et beløb af 15 mia. kr. ydes  

 garantier for ekstraordinære eksportkreditrisici og mindre kautioner og  

 projektkautioner i forbindelse med eksport med de af Erhvervsministeriet  

 fastsatte und- tagelser.
 EKU kan tiltræde, at der indgås aftale med Finansrådet om en ordning,  

 hvorefter ekspedition af ansøgninger og andre dele af administrationen af  

 mindre kautioner, herunder af nødlidende kautioner, varetages af det  

 långivende pengeinstitut i forbindelse med en aftale om risikodeling med  

 pengeinstituttet.
2. Risikoaccept Garanti kan i almindelighed kun ydes, når det garanterede beløb med  

 rimelig sikkerhed kan ventes overført her til landet til forfaldstid, eller  

 inden for en kortere periode efter forfaldstid.
 Garanti kan endvidere kun ydes, hvis den risiko, forretningen frembyder,  

 kan dækkes af hensættelser inden for ordningens bevillingsramme.
H.
Særlige retningslinjer for sektion 2:
 Ydelse af garanti og kaution i henhold til lovens § 4, stk. 2.
1. Afgrænsning Der kan under denne sektion ydes garantier og kautioner inden for et beløb  

 af 30 mia. kr. ved store eksportforretninger til udviklingslande, når der  

 foreligger garanti fra finansministerium, centralbank, udviklingsbank eller  

 lignende.
Garanti fra en af EKU godkendt kommerciel bank kan ligeledes  

 accepteres, hvis projektet fremmer landets udvikling.
 Store eksportforretninger omfatter eksport af kapitalgoder,  

 entreprenørarbejder og lignende med en mindste kontraktsum på 10 mio. kr. og  

 en mindste kredittid på ikke under 5 år og i øvrigt i overensstemmelse med  

 international praksis.
 Afgrænsningen af de lande, der er omfattet af ordningen, fastsættes - med  

 udgangspunkt i OECDs Development Assistance Committee's liste (DAC-listen)  

 over udviklingslande - af erhvervsministeren efter indstilling fra EKU og  

 høring af Eksportfremmerådet.
 Kaution kan kun ydes som afskibningskaution med sikkerhed i en garanti.
 Garanti og kaution, der indgår som led i en blandet kredit, kan ydes i  

 henhold til denne sektion uanset størrelsen af kontraktsummen og kredittidens  

 længde.
2. Risikoaccept Garanti kan kun gives, når det må anses for sandsynligt, at det  

 garanterede beløb kan overføres her til landet til forfaldstid eller inden  

 for en kortere periode efter forfaldstid.
For garantier, der ydes som led i blandede kreditter, kan dette krav anses  

 for opfyldt, hvis det om køberlandet kan konkluderes - at den politiske stabilitet er rimelig, - at der føres en forsvarlig økonomisk politik, - at eventuelle betalingsrestancer på landet er af mindre omfang, og - at landet har et tilstrækkeligt vækst- og eksportpotentiale til at  

 betjene udlandsgælden.
 Garanti kan endvidere kun ydes, hvis den risiko, forretningen frembyder,  

 kan dækkes af hensættelser inden for ordningens bevillingsramme.
I.
Særlige retningslinjer for sektion 3:
 Ydelse af garanti og kaution i henhold til lovens § 4, stk. 3.
 Det generelle sigte med denne sektion er at bidrage til udviklingen af en  

 markedsøkonomi i lande, der er under omstilling fra en centraldirigeret  

 økonomi, ved at fremme samhandelen med de pågældende lande ved at åbne  

 mulighed for, at EKU kan yde garantier for større risici end under sektion 1.
1. Afgrænsning Der kan under denne sektion i perioden indtil den 31. december 1995 ydes  

 garantier og kautioner inden for et beløb på 7,5 mia. kr. ved  

 eksportforretninger til Central- og Østeuropa.
 Afgrænsningen af de lande, der er omfattet af ordningen fastsættes af  

 erhvervsministeren efter indstilling fra EKU og høring af Eksportfremmerådet.  

 Ved afgrænsningen skal der udvises særlig opmærksomhed med hensyn til lande,  

 som har nået et sådant udviklingsstade, at risikodækning af korte kreditter  

 kan overtages af det kommercielle forsikringsmarked.
Garantier og kautioner under denne sektion skal - muliggøre eksport, der bidrager positivt til landets udvikling mod en  

 åben markedsøkonomi, i hvilken forbindelse hensyn kan tages til eksportens  

 muligheder for at tilføre landet udenlandsk valuta, - medvirke til de internationale bestræbelser på at fremme den økonomiske  

 og politiske udvikling i landet, f.eks. i form af medfinansiering af  

 projekter, der har opnået finansiering fra multilaterale finansieringskilder,  

 der er etableret med dette formål, - fremme virksomhedssamarbejde og handel mellem Danmark og det pågældende  

 land, f.eks. ved at muliggøre supplerende finansiering for projekter, hvori  

 Investeringsfonden for Østlande deltager.
 Kaution kan kun ydes ved afskibning med sikkerhed i en garanti.
2. Risikoaccept Garanti kan kun gives, når det må anses for sandsynligt, at det  

 garanterede beløb kan overføres her til landet til forfaldstid eller inden  

 for en kortere periode efter forfaldstid.
 Eksportforretninger på mellem- og langfristede kreditvilkår skal normalt  

 være dækket af remburs eller bankgaranti, hvis vurderingen af landerisikoen  

 og/eller køberrisikoen tilsiger det.
 For forretninger på korte kreditvilkår stilles alene krav om remburs eller  

 bankgaranti, hvis risikoen ikke kan dækkes på grundlag af sædvanlige  

 risikoacceptkriterier, eller hvis landerisikoen tilsiger det.
Ved kreditvurderingen af banker i østlandene tages særligt hensyn til  

 banksektorens udviklingsstade.
Der kan i almindelighed udvises større  

 risikovillighed ved accept af risici på banker end under øvrige sektioner.
 Garanti kan endvidere kun ydes, hvis den risiko, forretningen frembyder,  

 kan dækkes af hensættelser inden for ordningens bevillingsramme.
 Da garantiordningen under denne sektion indebærer påtagelse af større  

 risici end under sektion 1 og på lande med svag økonomi, er det besluttet på  

 de årlige finanslove at afsætte ekstraordinære kapitaltilførsler til delvis  

 finansiering af hensættelser til imødegåelse af tab under denne ordning.
 De ekstraordinære hensættelser på finanslovene til denne sektion  

 tilbageføres til statskassen i det omfang, de ikke medgår til dækning af tab,  

 når garantier og kautioner ydet under ordningen er endeligt afviklet.
J.
Retningslinjer for rentetilskudsordningen for de baltiske lande i  

 henhold til lovens § 4 a.
 Der kan ydes tilskud til hel eller delvis betaling af forrentning af  

 kreditbeløb, der garanteres efter § 4, stk. 3, i forbindelse med store  

 leverancer til infrastrukturprojekter i de baltiske lande.
 Tilskuddet skal bidrage til gennemførelse af infrastrukturprojekter, som  

 de baltiske lande har et særligt behov for at få tilskud til finansiering af.
 Ved infrastrukturprojekter forstås i bred forstand projekter omfattende  

 større samlede leverancer, der skal indgå som led i de fælles - normalt  

 offentlige - anlæg og tilsvarende foranstaltninger, som er nødvendige for et  

 lands eller - inden for dette - et større administrativt områdes  

 samfundsøkonomiske udvikling, og hvis levetid - samlet vurderet - mindst  

 svarer til den kredittid, der ydes for leverancen.
 Tilskuddet skal ydes i overensstemmelse med OECDs consensusregler for  

 blandede kreditter, hvilket bl.a. indebærer, at gaveelementet skal udgøre  

 mindst 35%.
 Ved den faglige og kvalitetsmæssige vurdering af projekterne inddrages  

 relevante fagministerier i fornødent omfang.
Køberlandet kan anses for tilstrækkeligt kreditværdigt til modtagelse af  

 rentelettede lån, hvis det om landet kan konkluderes, - at den politiske stabilitet er rimelig, - at der føres en forsvarlig økonomisk politik, - at eventuelle betalingsrestancer på landet er af mindre omfang, - og at landet har et tilstrækkeligt vækst- og eksportpotentiale til at  

 betjene udlandsgælden.
 Rentetilskuddet beregnes på grundlag af kreditgiverens omkostninger ved  

 kreditgivningen, herunder omkostninger til refinansiering, provisioner og  

 garantipræmie.
 Såfremt kreditten ydes i fremmed valuta, kan eventuelle  

 valutasikringsomkostninger i forbindelse med senere udbetaling af  

 rentetilskuddet tillige indregnes i tilskuddet.
 Rentetilskuddet vil kunne udbetales med et samlet beløb ved kredittidens  

 begyndelse og opgøres i så fald under hensyn til en diskonteringsrente  

 svarende til de aktuelle renteforhold.
K.
Særlige retningslinjer for administration af udestående  

 garantifordringer Administrationen af Danmarks Erhvervsfonds udestående garantifordringer  

 foretages i overensstemmelse med de for de enkelte garantier gældende  

 almindelige og særlige vilkår.
 Mod betaling kan Danmarks Erhvervsfond på lande, med hvilke der er indgået  

 gældsomlægningsaftale, tilbyde eksportører, der har ikkegarantidækkede  

 politiske fordringer på landet, at forestå administrationen af sådanne  

 fordringer på samme måde, som garantidækkede udestående fordringer  

 administreres.
1. Afsluttende bestemmelser Samtidig hermed ophæves cirkulære af 30. april 1992 om retningslinjer for  

 eksportkreditordningen. (* 1) Erhvervsministeriet, den 6. april 1995 Mimi Jakobsen / Peter Pedersen (* 1) Cirkulæret har været offentliggjort i Ministerialtidende som nr. 54,  

 samt forefindes i Retsinformation.
