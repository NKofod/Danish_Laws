Egenbetaling af værgevederlag Civilstyrelsens afgørelse af 24. august 2005, 05-810-00416.
  Civilstyrelsen har nu behandlet Deres klage over Statsamtets afgørelse af 28. februar 2005, hvorved statsamtet blandt andet afslog helt eller delvist at fritage SB for betaling af værgevederlag.
 Vi ændrer statsamtets afgørelse, således det af statsamtet fastsatte vederlag m.v. med virkning fra 3. marts 2004 og så længe værgemålet har sit nuværende omfang afholdes af statsamtet.
