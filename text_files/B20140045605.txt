Bekendtgørelse om ændring af bekendtgørelse om en aktiv beskæftigelsesindsats § 1 I bekendtgørelse nr. 1645 af 27. december 2013 om en aktiv beskæftigelsesindsats, som ændret ved bekendtgørelse nr. 136 af 14. februar 2014, bekendtgørelse nr. 147 af 19. februar 2014 og bekendtgørelse nr. 242 af 17. marts 2014, foretages følgende ændringer:
 1. Efter § 24 indsættes før overskriften før kapitel 3:
»Registrering af jobsøgning i joblog § 24 a.
Personer, der er omfattet af § 1, nr. 2, samt personer, der er omfattet af § 1, nr. 12, som vurderes åbenlyst uddannelsesparate, skal løbende dokumentere alle deres jobsøgningsaktiviteter i deres joblog på Min side på Jobnet.
 Stk. 2. Ved jobsøgningsaktiviteter forstås en jobsøgning rettet mod et specifikt job eller jobsøgning generelt, herunder deltagelse i jobmesse mv.
 Stk. 3. Personer, der er omfattet af stk. 1, skal registrere følgende oplysninger om deres jobsøgningsaktiviteter i jobloggen:
1) Stillingsbetegnelse eller arbejdsområde, 2) virksomhedens navn, 3) postnummer og by, 4) telefonnummer eller e-mail, 5) ansøgningsform, fx skriftligt, telefonisk eller personligt fremmøde, 6) dato for aktiviteten, og 7) er den ansøgte stilling slået op eller er ansøgningen opfordret.« 2. I § 63 ændres »nr. 1998/2006 af 15. december 2006 om anvendelse af traktatens artikel 87 og 88 på de minimis-støtte.« til: »nr. 1407/2013 om anvendelse af traktatens artikel 107 og 108 på de minimis-støtte.« § 2 Bekendtgørelsen træder i kraft den 15. maj 2014.
