Nyt fra Ankestyrelsen -  

 førtidspensionspraksis efter Højesterets dom af 22. december  

 1999   af Ankechef Karin Rasch Højesteret afsagde i december 1999 for  

 første gang nogen sinde dom i en sag om tilkendelse af  

 førtidspension.
Dommen var imødeset med spænding.
 Dels forventedes dommen at afklare  

 spørgsmålet om, hvor vidtgående domstolenes adgang til at  

 efterprøve pensionsmyndighedernes afgørelser var, dels skulle  

 Højesteret tage stilling til pensionsmyndighedernes anvendelse af  

 reglerne om tilkendelse af førtidspension i lov om social pension  

 § §14 og 15 i den konkrete sag.
 Spørgsmålet om domstolenes  

 prøvelsesadgang var vigtigt at få afklaret, fordi landsretternes  

 praksis ikke havde været éntydig på dette punkt.
 Spørgsmålet om anvendelsen af reglerne om  

 tilkendelse af pension var vigtigt, fordi det var første gang  

 Højesteret skulle tage stilling til anvendelsen af de nævnte  

 bestemmelser, som indholdsmæssigt har været uændrede siden  

 1965 for så vidt angår betingelserne for tilkendelse af  

 førtidspension på rent helbredsmæssigt grundlag  

 (invalidepension).
Den konkrete sag Den sag, der var indbragt for Højesteret, drejede  

 sig om en på ansøgningstidspunktet 41-årig kommunal  

 sagsbehandler med smerter og bevægeindskrænkning i højre  

 arm.
 Kommunen havde indstillet, at hun fik tilkendt mellemste  

 førtidspension, men revaliderings- og pensionsnævnet gav afslag  

 på pension.
 Denne afgørelse tiltrådte Ankestyrelsen d.  

 26. maj 1992. Ankestyrelsen lagde vægt på, at der ifølge  

 foreliggende speciallægeerklæring var beskedne objektive  

 fund.
 Ansøgeren anlagde herefter sag mod Ankestyrelsen  

 med påstand om tilkendelse af  mellemste førtidspension efter  

 lov om social pension § 14,stk.2,nr.1, med virkning fra  

 ansøgningen d. 31. oktober 1988. Ankestyrelsen genoptog sagen til  

 fornyet vurdering og indhentede en reumatologisk  

 speciallægeerklæring.
 Ankestyrelsen tilkendte herefter ansøgeren  

 forhøjet almindelig førtidspension efter lovens  

 § 14,stk.3,nr.1, da erhvervsevnen ansås for nedsat med mindst  

 halvdelen, men ikke med omkring 2/3.
Efter Ankestyrelsens vurdering var der således en  

 resterhvervsevne, der udelukkede tilkendelse af mellemste  

 førtidspension.
Pensionen tilkendtes med virkning fra d. 1. september  

 1994.
 Ankestyrelsen lagde ved afgørelsen vægt  

 på beskrivelsen af helbredsforholdene i den reumatologiske  

 speciallægeerklæring.
 Afgørelsen blev samtidig vurderet på baggrund  

 af  den lempelse af praksis i syndromsager, der var sket i 1993   efter  

 Ankestyrelsens første afgørelse i sagen - og som bl.a var  

 kommet til udtryk i Social Meddelelse SM P-4-93.
 Landsretten fandt ikke grundlag for at tilsidesætte  

 Ankestyrelsens afgørelse, og Ankestyrelsen blev frifundet.
Ansøger indbragte herefter sagen for  

 Højesteret.
Under behandlingen for Højesteret blev der  

 indhentet en udtalelse fra Retslægerådet.
Retslægerådet udtalte bl.a. , at  

 ansøgeren havde et smertesyndrom i højre arm og skulder, og at  

 smerterne måtte formodes at være udløste fra  

 bløddelene.
Bevægelsesindskrænkningen svarende til  

 højre skulderled var i overensstemmelse med smerteklager fra en  

 smertevoldende skulderlidelse, der forårsagede  

 bevægelsesindskrænkning samt sekundære  

 bløddelssmerter i højre arm.
Smerterne var mere udbredte end  

 alene svarende til bevægeindskrænkningen.
 Efter Retslægerådets opfattelse var der  

 på tidspunktet for afgivelsen af de foreliggende  

 speciallægeerklæringer ikke yderligere undersøgelser, som  

 kunne have været foretaget med henblik på at stille en korrekt  

 diagnose eller udfinde behandlingsmuligheder.
 Retslægerådet fandt ikke, at der ved den  

 seneste erklæring var objektive fund, der talte for, at  

 ansøgeren som angivet fik smerter ved selv mindre bevægelser af  

 arm og hånd.
Højesterets dom Ved dommen fandt Højesteret, at Ankestyrelsen var  

 forpligtet til at anerkende, at ansøger havde ret til mellemste  

 førtidspension  efter lov om social pension § 14,stk.2,nr.1, med  

 virkning fra ansøgningen d. 31. oktober 1988.
 Højesteret udtalte, at domstolenes prøvelse  

 af afgørelser om førtidspension omfatter de administrative  

 myndigheders bedømmelse af, om betingelserne i lovens §§ 14 og 15  

 er opfyldt, selvom denne bedømmelse til dels beror på  

 bevisvurderinger af skønsmæssig karakter.
Det må ved prøvelsen tages i betragtning, at  

  de administrative myndigheder gennem behandling af et stort antal sager har  

 en særlig erfaring i disse bevisvurderinger og bistås af fast  

 tilknyttede lægekonsulenter.
Der må derfor foreligge et sikkert  

 grundlag for at tilsidesætte en administrativ afgørelse om  

 førtidspension.
 Om den konkrete sag udtalte Højesteret, at  

 Ankestyrelsen ved afgørelsen af 9. November 1994 anerkendte, at  

 ansøgerens lidelse berettigede hende til førtidspension, og  

 spørgsmålet herefter var hvornår og i hvilket omfang  

 erhvervsevnen varigt blev nedsat på grund af invaliditeten.
 På baggrund af de foreliggende  

 lægeerklæringer og det i øvrigt foreliggende fandt  

 Højesteret det herefter godtgjort, at ansøgerens invaliditet  

 forelå allerede i 1988, og at erhvervsevnen siden da havde været  

 varigt nedsat med omkring 2/3, og at ansøgeren således ikke som  

 forudsat af Ankestyrelsen kunne klare et halvdagsarbejde.
 Det bemærkedes herved, at hverken revaliderings- og  

 pensionsnævnet eller Ankestyrelsen på noget tidspunkt havde  

 anmodet om, at der blev foretaget yderligere undersøgelser  

 vedrørende ansøgers erhvervsevne i form af revalidering,  

 arbejdsprøvning eller lignende.
 Ankestyrelsen tilkendte på baggrund af  

 Højesterets dom ansøgeren mellemste førtidspension med  

 virkning fra ansøgningen.
 Afgørelsen er offentliggjort som Social Meddelelse  

 SM P-3-00, hvori der er en fyldigere redegørelse for den konkrete sag  

 og Højesterets dom.
Hvad betyder dommen for pensionspraksis? Ankestyrelsen har sammen med Kammeradvokaten  

 gennemgået dommen for at undersøge dommens betydning for  

 behandlingen af pensionssager og for den fremtidige praksis.
 Efter Ankestyrelsens opfattelse betyder dommen, at  

 domstolene ved behandlingen af de verserende retssager på  

 pensionsområdet kan foretage en vidtgående efterprøvelse  

 af pensionsmyndighedernes afgørelser.
 Tilkendelsen af mellemste førtidspension til en  

 41-årig kvinde i et ikke fysisk belastende erhverv på baggrund af  

 en énsidig armlidelse medfører efter Ankestyrelsens vurdering  

 en vis lempelse af kravene til den medicinske invaliditet i forhold til  

 hidtidig praksis.
 Efter Ankestyrelsen vurdering betyder dommen også,  

 at pensionsmyndighederne i højere grad må belyse en  

 resterhvervsevne, hvis myndigheden ikke finder grundlag for at anse  

 erhvervsevnen for nedsat med mere end halvdelen.
Det betyder ikke, at der er omvendt bevisbyrde.
Det er  

 fortsat ansøgeren, der har bevisbyrden for at betingelserne for at  

 tilkende den ansøgte pension er opfyldt.
Hvis ansøgeren imidlertid kan henvise til flere  

 lægeerklæringer, som samstemmende konkluderer, at der er en  

 betydelig nedsættelse af funktionsevnen, er det ikke  

 tilstrækkeligt, at pensionsmyndigheden henviser til, at der ikke er  

 objektive lægelige holdepunkter for en sådan konklusion.
I et  

 sådant tilfælde må pensionsmyndigheden enten bede den  

 undersøgende læge om at redegøre for præmisserne  

 for konklusionen i erklæringen, eller indhente yderligere oplysninger i  

 form af nye lægeerklæringer eller resultater af  

 arbejdsprøvninger for at belyse, om der er belæg for denne  

 vurdering.
Ankestyrelsens praksis efter dommen Pensionspraksis Efter dommen har Ankestyrelsen antaget en række  

 sager til principiel behandling med henblik på en bredere belysning af  

 dommens betydning for praksis.
Det er en betingelse for at tilkende pension, at  

 erhvervsevnen er varigt nedsat på grund af fysisk eller psykisk  

 invaliditet, og at alle muligheder for aktivering, revalidering og behandling  

 har været afprøvet, og at erhvervsevnen ikke har kunnet  

 forbedres.
Betingelserne fremgår af lovens § 15, stk.1, og  

 stk.2.
 Dommen belyser navnlig forståelsen af lovens  

 § 15,stk.3, (tidligere § 15, stk.2), som vedrører omfanget  

 af nedsættelsen af erhvervsevnen ved afgørelsen af hvilken grad  

 af førtidspension, der kan tilkendes.
 Efter denne bestemmelse:» Skal  

 der ved bedømmelsen af i hvilket omfang erhvervsevnen er nedsat (  

 graden af pension) foretages en sammenligning mellem den indtægt, som  

 den pågældende skønnes at kunne opnå ved et arbejde,  

 der svarer til pågældendes kræfter og færdigheder, og  

 som under hensyn til uddannelse og tidligere beskæftigelse kan  

 forlanges af den pågældende, og den indtægt , som personer  

 med lignende uddannelse normalt opnår i samme egn.
Der skal endvidere tages hensyn til alder, livsstilling,  

 bopæl og beskæftigelsesmuligheder og til sådanne andre  

 omstændigheder, som i det enkelte tilfælde findes at burde  

 tillægges vægt. « Bestemmelsen lægger således op til en helt  

 konkret vurdering i det enkelte tilfælde, og Ankestyrelsen har ved  

 offentliggørelsen af de principielle afgørelser søgt at  

 give en bredere belysning af de faktorer, der i det enkelte tilfælde  

 har været af særlig betydning ved bedømmelsen af, om  

 erhvervsevnen kunne anses for at være nedsat med omkring 2/3, eller om  

 der kunne belyses en sådan resterhvervsevne, som udelukkede tilkendelse  

 af mellemste førtidspension.
Det vil sige en resterhvervsevne på  

 mellem en trediedel og halvdelen.
Blandt de faktorer, der i det enkelte tilfælde har  

 kunnet tale for tilkendelse af mellemste førtidspension , har  

 været, at der var et klart lægeligt grundlag.
Det vil sige, at  

 diagnosen var klar, at behandlingsmulighederne var udtømt, og at der  

 var enighed blandt de undersøgende læger om, at tilstanden efter  

 en rent lægelig bedømmelse medførte betydelige  

 begrænsninger i ansøgerens funktionsniveau.
 Hvis de førnævnte betingelser har været  

 opfyldt, er der derimod ikke lagt særskilt vægt på i  

 hvilket omfang funktionsnedsættelsen kunne forklares ud fra objektive  

 fund.
 Hvis det lægelige grundlag har været klart,  

 har det herudover kunnet tale for tilkendelse af mellemste  

 førtidspension, at revalidering eller arbejdsplacering ikke har  

 været mulig.
 Høj alder og langvarigt fravær fra  

 arbejdsmarkedet har også i det enkelte tilfælde kunnet tale for  

 tilkendelse af mellemste førtidspension.
 Omvendt har ung alder ,et usikkert lægeligt  

 grundlag, - det vil sige tilfælde, hvor diagnosen ikke var klar,  

 behandlingsmulighederne ikke udtømt, eller hvor der var uenighed om  

 bedømmelsen i de foreliggende lægeerklæringer   talt imod  

 tilkendelse af mellemste førtidspension.
 Det har  også i det enkelte tilfælde talt imod  

 tilkendelse af mellemste førtidspension, hvis der ikke havde  

 været forsøgt revalidering, eller hvis de  

 revalideringsforanstaltninger, der var foretaget havde været  

 uhensigtsmæssige .
 Hvis ansøgeren klarede hensyntagende arbejde af et  

 vist omfang, eller hvis arbejdsprøvning eller revalidering havde vist  

 ressourcer, som eventuelt kunne anvendes i et sådant arbejde, har dette  

 også talt imod tilkendelse af mellemste førtidspension.
 Som eksempel på tilfælde, hvor der er tilkendt  

 mellemste førtidspension kan nævnes SM P-19-00.
Sagen drejede sig om en 41-årig ufaglært  

 kvinde, der siden 1993 havde haft smerter i bevægeapparatet og nedsat  

 gribestyrke i hænderne.
Der var stillet diagnoserne fibromyalgi og  

 nikkelallergi.
Der var tiltagende hukommelses- og koncentrationsproblemer,  

 øget træthed, tunghed i hovedet samt smerter i muskler og led og  

 vanskeligheder med at styre højre arm.
Arbejdsprøvning var  

 afsluttet med, at mulighederne for revalidering var udtømte.
 Speciallægen, arbejdsmedicinsk klinik samt  

 revalideringsinstitutionen havde alle vurderet , at der var en betydelig  

 nedsættelse af erhvervsevnen.
 Ankestyrelsen fandt ikke, at der var mulighed for at  

 belyse en resterhvervsevne, som udelukkede tilkendelse af mellemste  

 førtidspension.
 Ankestyrelsen lagde vægt på de  

 helbredsmæssige oplysninger sammenholdt med oplysningerne om  

 ansøgerens arbejdsforhold, herunder den omstændighed, at hun  

 ikke havde været i arbejde siden 1992, og at arbejdsprøvning i  

 1995 havde givet et negativt resultat.
SM P-20-00 I sagen, der er offentliggjort som SM P-20-00, tilkendte  

 Ankestyrelsen mellemste førtidspension til en 51-årig kvinde,  

 der havde arbejdet som syerske og på restauration.
 Ansøgeren havde en ængstelig  

 personlighedsstruktur samt en kronisk lettere depressionstilstand, som ikke  

 skønnedes at kunne bedres væsentligt ved behandling.
 Der var adskillige gange forsøgt revalidering  med  

 ringe effekt, og ansøgeren havde efter tilkendelse af forhøjet  

 almindelig førtidspension selv forsøgt at udnytte sin  

 resterhvervsevne ved arbejde to timer dagligt ved køkkenarbejde, men  

 måtte ophøre hermed på grund af det psykiske pres.
 På baggrund af de helbredsmæssige oplysninger  

 sammenholdt med forløbet af revalidering og ansøgers eget  

 forsøg på at udnytte sin resterhvervsevne fandt Ankestyrelsen  

 ikke mulighed for nærmere at belyse en resterhvervsevne af et omfang,  

 som udelukkede tilkendelse af mellemste førtidspension.
SM P-14-00 Som eksempel på tilfælde, hvor der ikke var  

 grundlag for at tilkende mellemste førtidspension kan nævnes SM  

 P-14-00.
Sagen vedrørte en 52-årig tidligere  

 ølkusk, der tidligere var tilkendt forhøjet almindelig  

 førtidspension.
Han søgte forhøjelse af  pensionen  

 på grund af følger efter en kræftlidelse i svælget.  

 Lidelsen var behandlet med stråler, og der var lettere følger  

 heraf.
Der var ikke tegn på tilbagefald.
Ansøgeren  

 havde desuden smerter i lænderyggen og skuldersmerter.
Han var henvist  

 til behandling for skuldersmerterne.
 Efter Ankestyrelsens vurdering udelukkede  

 ansøgerens helbredstilstand ikke, at han kunne bestride hensyntagende  

 deltidsbeskæftigelse.
 Ankestyrelsen bad derfor ansøgeren om eventuelt  

 efter fornyet arbejdsprøvning, sammen med kommunen at overveje  

 mulighederne herfor.
 Ankestyrelsen var i den forbindelse opmærksom  

 på , at ansøger tidligere var forsøgt  

 arbejdsprøvet, men at han ikke havde ønsket at fuldføre  

 forløbet.
 Ankestyrelsen fandt heller ikke grundlag for tilkendelse  

 af mellemste førtidspension til en 30-årig kvinde med  

 følger efter et whiplash- traume og en lænderyglidelse.  

 Revalidering og arbejdsprøvning var forsøgt, men opgivet.
Ankestyrelsen lagde vægt på, at der alene var  

 påvist moderate lidelser.
Ankestyrelsen lagde desuden vægt  

 på, at ansøger udover at passe egne børn, hver anden uge  

 passede endnu et barn.
På denne baggrund og under hensyn til  

 ansøgers unge alder var erhvervsevnen ikke varigt nedsat med omkring  

 2/3,jf.
SM P-16-00.
SM P-29-00 I  SM P-29-00 gav Ankestyrelsen afslag på mellemste  

 førtidspension til en 46-årig kvinde, der havde muskel- og  

 ledsmerter og en velbehandlet astma.
Hun havde arbejdet som butiksassistent, ved  

 rengøring, som hjemmehjælper og senest som dagplejer.
Siden 1994  

 havde hun haft beskyttet beskæftigelse på et  

 revalideringsværksted med fremstilling af printplader.
Arbejdstiden var  

 reduceret fra 4 til 3 timer dagligt.
 Ankestyrelsen lagde vægt på, at hun ud fra  

 alder og helbredsmæssig tilstand fortsat var i stand til at supplere  

 den tilkendte forhøjede almindelig førtidspension med  

 hensyntagende deltidsbekæftigelse.
 Praksis vedrørende anvendelse af § 69 i lov  

 om retssikkerhed og administration på det sociale område.
 Efter retssikkerhedslovens § 69 kan de sociale  

 nævn og Ankestyrelsen kun, når der foreligger særlige  

 omstændigheder efterprøve det skøn, der indgår i en  

 afgørelse truffet af kommunen eller amtskommunen.
 Det fremgår af forarbejderne til bestemmelsen, at de  

 sociale klagemyndigheders adgang til at efterprøve afgørelsen  

 svarer til  domstolenes adgang hertil.
 Ved dommen fandt Højesteret, at domstolenes  

  efterprøvelse af de administrative myndigheders bedømmelse af,  

 om betingelserne i lov om social pension §§ 14 og 15 er opfyldt, selvom  

 denne bedømmelse tildels beror på bevisvurderinger af  

 skønsmæssig karakter.
 Ved prøvelsen må det dog tages i betragtning,  

 at de sociale nævn og Den Sociale Ankestyrelse gennem behandlingen af  

 et stort antal sager har en særlig erfaring i disse bevisvurderinger og  

 bistås af fast tilknyttede lægekonsulenter.
 Der må derfor foreligge et sikkert grundlag for, at  

 domstolene kan tilsidesætte en administrativ afgørelse om  

 tilkendelse af førtidspension.
SM P-34-00 Ankestyrelsen har i SM P-34-00 taget stilling til dommens  

 betydning for klagemyndighedernes anvendelse af retssikkerhedslovens  

 § 69 i sager om tilkendelse af førtidspension.
 Ankestyrelsen fandt , at de sociale klageinstanser kan  

 efterprøve om lovens betingelser og den tilknyttede administrative  

 praksis for at påbegynde sag om/tilkende førtidspension er  

 opfyldt, selvom bedømmelsen tildels beror på bevisvurderinger af  

 skønsmæssig karakter.
 Ankestyrelsen henviste i den forbindelse til, at de  

 sociale klagemyndigheder har en særlig erfaring med behandling af sager  

 af denne karakter.
 Det er således Ankestyrelsen opfattelse, at  

 retssikkerhedslovens § 69 om klagemyndighedernes adgang til at  

 efterprøve det skøn, der indgår i en afgørelse  

 truffet af kommunen, kun har en særdeles begrænset betydning i  

 sager om tilkendelse af førtidspension.
 Genoptagelse af tidligere afgjorte sager på  

 baggrund af Højesterets dom.
 Efter dommen har Ankestyrelsen anmodet om Kammeradvokatens  

 rådgivning for så vidt angår dommens betydning for  

 tidligere afgørelser, der var truffet på baggrund af  

 Ankestyrelsens hidtidige praksis.
 Efter denne rådgivning kunne Ankestyrelsens  

 hidtidige praksis ikke anses for at være i strid med reglerne i  

 pensionsloven.
 Pensionsmyndighederne er derfor ikke forpligtet til af  

 egen drift at genoptage sager, der er afgjort ud fra praksis før  

 Højesterets dom.
 Dommen betyder imidlertid en lempelse af hidtidig praksis.  

 Ud fra ligebehandlingsprincipper har Ankestyrelsen derfor fundet, at  

 pensionister, hvis sag kan sammenlignes med højesteretssagen, kan  

 få deres sag genbehandlet og vurderet efter samme principper.
 Ankestyrelsen har derfor orienteret offentligheden om  

 muligheden for at bede om genoptagelse ved at rette henvendelse til  

 opholdskommunen.
 Ankestyrelsen har samtidig orienteret kommuner og sociale  

 nævn om behandlingen af sådanne henvendelser.
Hvilke sager? Efter Ankestyrelsens vurdering har Højesterets dom  

 navnlig betydning for bedømmelsen af omfanget af nedsættelsen af  

 erhvervsevnen ved afgørelsen af hvilken grad af pension, der kan  

 tilkendes.
 Det vil sige sager, hvor der er tilkendt pension - typisk  

 forhøjet almindelig førtidspension efter lovens  

 § 14,stk.3,nr.1 på rent helbredsmæssigt grundlag - men givet  

 afslag på højere førtidspension.
 Dommen tager efter Ankestyrelsens vurdering ikke  

 særskilt stilling til, hvornår der er grundlag for tilkendelse af  

 førtidspension i det hele taget.
 I sager, hvor der er givet afslag på  

 førtidspension og sager om bistands- og plejetillæg , er der  

 efter Ankestyrelsens opfattelse ikke grundlag for genoptagelse på  

 baggrund af dommen.
 Ved bedømmelsen af, om der er grundlag for at  

 genoptage den tidligere afgørelse og tilkende en højere  

 pension, må der tages udgangspunkt i den praksis, som fremgår af  

 de sociale meddelelser Ankestyrelsen har udsendt på baggrund af  

 Højesterets dom.
Hvem skal behandle sagen om genoptagelse? I de tilfælde, hvor den tidligere sag er endeligt  

 afgjort af kommunen eller af de tidligere revaliderings- og  

 pensionsnævn, træffes afgørelsen af opholdskommunen.
 Baggrunden for at kommunen kan træffe  

 afgørelse i de sager, der er afgjort af de tidligere revaliderings- og  

 pensionsnævn er, at nævnene er nedlagt pr. 1. Juli 1998, samtidig  

 med ikrafttræden af lov om retssikkerhed og administration på det  

 sociale område, og at nævnenes kompetence til at træffe  

 afgørelse i sager om tilkendelse af førtidspension fra dette  

 tidspunkt er overgået til kommunerne i alle sager.
 Er sagen endeligt afgjort af det sociale nævn eller  

 af Ankestyrelsen, træffes afgørelsen af det sociale nævn  

 eller af Ankestyrelsen.
 Kommunen har ikke kompetence til træffe en  

 afgørelse, hvorved den overordnede myndigheds , d.v.s. nævnets  

 eller Ankestyrelsens afgørelse ændres.
Hvis kommunen træffer en sådan  

 afgørelse, vil det betyde, at afgørelsen er ugyldig.
Kun helt  

 undtagelsesvis vil en begunstigende forvaltningsakt, det vil sige en  

 afgørelse, der ændres til fordel for ansøgeren, kunne  

 anses for gyldig trods denne form for inkompetence.
Ankestyrelsen har i en konkret sag taget stilling til  

 denne problemstilling.
Afgørelsen vil i løbet af kort tid blive  

 udsendt som Social Meddelelse.
 Hvis Ankestyrelsen ikke har truffet  

 realitetsafgørelse i sagen, men har afvist at optage sagen til  

 principiel behandling, er det ikke Ankestyrelsen, men det sociale nævn  

 eller kommunen,der skal træffe afgørelse, afhængig af om  

 sagen har været behandlet af det sociale nævn eller af  

 revaliderings- og pensionsnævnet.
I en del sager har der været flere  

 ansøgninger om førtidspension.
I sådanne tilfælde  

 er det mest hensigtsmæssigt, at spørgsmålet om  

 genoptagelse først afgøres for så vidt angår den  

 seneste trufne ansøgning af den myndighed, der har truffet den  

 endelige afgørelse.
 Ankestyrelsen har dog i en del sager, som er fremsendt til  

 Ankestyrelsen med udtrykkelig anmodning om genoptagelse af  en  

 afgørelse, som er truffet af Ankestyrelsen, behandlet  

 spørgsmålet om genoptagelse først, selvom der har  

 været efterfølgende ansøgninger, som ikke har været  

 indbragt for Ankestyrelsen.
Hvad kan afgørelsen gå ud på? Afgørelsen i en sag om genoptagelse kan gå ud  

 på, at den tidligere afgørelse fastholdes eller  

 ændres.
Hvis afgørelsen træffes af Ankestyrelsen  

 eller det sociale nævn kan afgørelsen desuden gå ud  

 på hjemvisning.
Dette følger af retssikkerhedslovens  

 § 68,stk.2. Afgørelsen om hjemvisning vil eksempelvis kunne  

 træffes, hvis sagen ikke er tilstrækkeligt oplyst til, at der kan  

 træffes en korrekt og velbegrundet afgørelse.
 Ankestyrelsen har taget stilling til, om afgørelsen  

 også kan gå ud på hjemvisning i en sag om genoptagelse.
 Sagen var indbragt for Ankestyrelsen af kommunen, som  

 fandt at det sociale nævn var forpligtet til at realitetsbehandle  

 anmodningen om genoptagelse og træffe afgørelse om, hvilken  

 pension ansøgeren havde ret til på det foreliggende  

 grundlag.
 Ankestyrelsen fandt , at det sociale nævn ikke var  

 afskåret fra at træffe afgørelse om hjemvisning i en sag  

 om genoptagelse.
 Ankestyrelsen henviste til, at der også i en sag,  

 der er genoptaget til fornyet behandling på grund af nye faktiske eller  

 retlige forhold, kan opstå behov for at indhente yderligere oplysninger  

 for at kunne træffe en korrekt afgørelse på det  

 ændrede faktiske eller retlige grundlag.
 I den konkrete sag var Ankestyrelsen enig i nævnets  

 afgørelse om hjemvisning og lagde vægt på, at kommunen  

 ikke havde forsøgt erhvervsrelaterede foranstaltninger til belysning  

 af ansøgerens erhvervsevne.
 Det indgik i Ankestyrelsens overvejelser, at det sociale  

 nævn 8 måneder forinden afgørelsen om genoptagelse og  

 hjemvisning havde tiltrådt kommunens afgørelse om tilkendelse af  

 forhøjet almindelig førtidspension med den begrundelse, at  

 ansøgeren burde kunne bestride et hensyntagende deltidsarbejde.
 Ankestyrelsen fandt dog, at nævnet i forbindelse med  

 hjemvisningen burde have forholdt sig til, hvilke retsvirkninger, der fulgte  

 af nævnets afgørelse.
Ankestyrelsen traf derfor afgørelse om  

 ophævelse af nævnets oprindelige afgørelse, og  

 bemærkede at afgørelsen indebar, at ansøgeren fortsat  

 havde ret til at få  forhøjet almindelig førtidspension  

 indtil afgørelse om eventuel ændring heraf.
Afgørelsen  

 vil blive udsendt som Social Meddelelse, SM P-41-00.
Forældelse I en del af sagerne anmodes der om genoptagelse af  

 afgørelser, der ligger ganske langt tilbage i tiden.
 Det kan derfor blive nødvendigt, hvis  

 ansøgeren i sådanne tilfælde anses for berettiget til en  

 en højere pension, samtidig at tage stilling til, i hvilket omfang  

 udbetalingen af pensionsydelser med tilbagevirkende kraft er  

 forældede.
 Ankestyrelsen har i flere sager lagt til grund, at de  

 enkelte pensionsydelser er omfattet af  1908- lovens regler om den  

 5-årige forældelse af visse fordringer.
 Det er de  enkelte pensionsydelser, der er omfattet af  

 1908- lovens regler, men ikke spørgsmålet om, hvorvidt  

 ansøger opfyldte betingelserne for at få tilkendt en  

 højere pension.
Spørgsmålet om forældelse indgår  

 i en verserende retssag, hvori Ankestyrelsen er part.
Når sagen er  

 afsluttet vil Ankestyrelsen udsende en Social Meddelelse om resultatet.
