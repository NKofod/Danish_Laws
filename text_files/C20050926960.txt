Vejledning  

 om ansvarsforhold ved ansættelse af lægestuderende  

  

 i lægevikariater På baggrund af flere konkrete indberetninger og afgørelser  

 i Sundhedsvæsenets Patientklagenævn finder Sundhedsstyrelsen anledning til at  

 præcisere ansvarsforholdet ved ansættelse af lægestuderende som vikar for  

 læge  

 på sygehuse.
Delegation  

 af lægefaglig kompetence For en lægestuderende ansat som vikar for læge gælder lægelovens  

 regler for anvendelse af medhjælp, jf. lægeloven § 6. Enhver læge med  

 ret  

 til selvstændigt virke kan i medfør af lægelovens § 6 med enkelte  

 undtagelser  

 delegere en hvilken som helst opgave til en medhjælp, uanset medhjælpens  

 uddannelse og baggrund.
Den for afdelingen ansvarlige overlæge vil være  

 forpligtet til at påse, at medhjælpen besidder de nødvendige faglige  

 kvalifikationer i forhold til at udføre en given opgave.
Den ansvarlige  

 overlæge skal instruere medhjælpen i tilstrækkeligt omfang og løbende føre  

 tilsyn med det arbejde, som den pågældende udfører.
I forhold til ovenstående  

 er den ansvarlige overlæge forpligtet til at udvise omhu og  

 samvittighedsfuldhed,  

 jf. lægelovens § 6.
Når en læge benytter medhjælp, er lægen ansvarlig for det arbejde  

 medhjælpen udfører, så længe medhjælpen holder sig inden for den af lægen  

 givne  

 bemyndigelse.
Lægen er i givet fald stillet, som om lægen selv udførte  

 arbejdet, og er ansvarlig for evt. fejl medhjælpen begår.
I tilfælde af klager over patientbehandling foretaget af en  

 lægestuderende vurderer Sundhedsvæsenets Patientklagenævn om den  

 ansvarshavende  

 overlæge har levet op til sin forpligtigelse i form af tilstrækkelig  

 instruktion  

 af medhjælpen, således at denne ikke var i tvivl om sin bemyndigelse.
Hvis  

 den  

 lægestuderende i en given situation har modtaget konkret vejledning fx af en  

 bagvagt vil Patientklagenævnet endvidere vurdere om bagvagten, ved sin  

 konkrete  

 rådgivning har overtrådt lægeloven.
 Såfremt den lægestuderende har handlet udenfor eller i strid med  

 bemyndigelsen har Sundhedsstyrelsen mulighed for at udtale kritik af  

 vedkommende, eller der kan i meget sjældne tilfælde være tale om en  

 overtrædelse  

 af lægelovens kvaksalveribestemmelser eller straffeloven.
Eksempler  

 på klager Resume af to afgørelser truffet af Sundhedsvæsenets  

 Patientklagenævn og én afgørelse truffet af Sundhedsstyrelsen:
  

 	  

 En lægestuderende  

 varetog, som vikar for reservelæge, ambulatoriefunktion på en onkologisk  

 afdeling.  

 Den lægestuderende vurderede en patient, der kom til halv-årlig kontrol af  

 sin  

 kræftsygdom, og konfererede patienten med en speciallæge i ambulatoriet,  

 hvorefter konsultationen blev afsluttet.
Røntgenbillederne viste ingen tegn  

 til  

 metastaser, men på trods af, at blodprøvesvarene tydede på det modsatte, fik  

 patienten besked om, at der ikke var tegn på metastaser.
Den lægestuderende  

 handlede efter mundtlig instruks, der tilsagde at alle patienter skulle  

 konfereres med en af de speciallæger, der befandt sig i ambulatoriet.  

 Sundhedsstyrelsen fandt ikke anledning til at kritisere den lægestuderende,  

 der  

 havde holdt sig til den mundtlige instruks og konfereret patienten med en  

 speciallæge.  

 Sundhedsvæsenets Patientklagenævn fandt anledning til at kritisere den  

 speciallæge, der havde rådgivet den lægestuderende.
Patientklagenævnet fandt  

 også anledning til at kritisere den administrerende overlæge på afdelingen,  

 idet der ikke forelå en specifik skriftlig instruks vedrørende den  

 lægestuderendes  

 ansvar og kompetence, men at den lægestuderende modtog instruktion fra  

 patientkontakt til patientkontakt.
  

 	  

 En lægestuderende,  

 ansat som vikar for reservelæge, modtog en patient med voldsom pludseligt  

 opstået  

 hovedpine.
Patienten kom med ambulance til skadestuen og havde under  

 transporten modtaget intravenøs væske og ilt, da ambulancemandskabet havde  

 vurderet at patienten var meget dårlig.
Patienten var i skadestuen urolig,  

 svimmel og kastede op og klagede over hovedpine.
Den lægestuderende fandt ved  

 sin kliniske undersøgelse normale forhold, fraset forhøjet blodtryk og  

 smerter  

 i nakken, og tolkede symptomerne som stress-udløste, og hjemsendte patienten  

 med besked om at henvende sig til egen læge.
Den lægestuderende konfererede  

 ikke patienten med sin bagvagt.
Senere samme dag blev patienten indbragt til  

 sygehuset, dybt bevidstløs og afgik ved døden grundet en aneurismeblødning.  

 Der  

 forelå på sygehuset en skriftlige instruks for lægestuderendes  

 ansvarsområder,  

 der bl.a. fastslog, at alle akut indlagte eller henviste patienter skulle  

 konfereres med bagvagten uden unødig forsinkelse.
Sundhedsvæsenets  

 Patientklagenævn vurderede, at den foreliggende instruks havde været  

 tilstrækkelig.
Sundhedsstyrelsen fandt anledning til at kritisere den  

 lægestuderende  

 for at have overtrådt sin kompetence.
Den lægestuderende havde haft  

 opfattelse  

 af at have kompetence til selvstændigt at vurdere en akut patient, indkommen  

 med ambulance, uden at kontakte bagvagten og fejlvurderede derved  

 alvorlighedsgraden af patientens tilstand   

 	  

 En lægestuderende i  

 reservelægevikariat modtog i skadestuen en patient, der havde slået skulderen  

 i  

 forbindelse med et styrt på cykel.
Den lægestuderende foretog en klinisk  

 undersøgelse og ordinerede røntgenundersøgelse af skulderen.  

 Røntgenbillederne  

 blev bedømt af bagvagten, der ikke fandt mistanke om ledskred, men brud af  

 overarmsknoglen tæt på ledhovedet.
Den lægestuderende informerede patienten  

 om  

 diagnosen og patienten blev behandlet med armslynge i en uge.
Det blev senere  

 konstateret, at skulderen var gået af led, og patienten blev opereret.  

 Sundhedsvæsenets Patientklagenævn fandt anledning til at kritisere bagvagten  

 for sin vurdering af røntgenbillederne.
Til sagen oplyste den administrerende  

 overlæge, at der ikke fandtes særskilte instrukser for lægevikarer, idet de  

 fulgte afdelingens vanlige instrukser.
Den administrerende overlæge blev  

 kritiseret jf. lægelovens § 6, for sin manglende udfærdigelse af  

 instruks  

 for lægestuderende ansat på afdelingen.
Ansvar og  

 instruktionens omfang Sundhedsstyrelsen skal indskærpe at instrukserne skal have et  

 sådant omfang og indhold, at den lægestuderende ikke på noget tidspunkt kan  

 være i tvivl om bemyndigelsens omfang.
Det er  

  

 ikke  

 tilstrækkeligt med en  

 instruktion om at tilkalde bagvagt ved mindste usikkerhed, idet det herved  

 reelt overlades til vikaren selv at definere, hvor langt bemyndigelsen  

 rækker.  

 Der henvises i øvrigt til Sundhedsstyrelsens vejledning af 20. november 2000  

 om  

 udfærdigelse af instrukser.
 Ved sygehusafdelingers anvendelse af lægestuderende som vikarer  

 for læger påhviler det således den for afdelingen ansvarlige overlæge:
  

 	  

 at lægevikarer har  

 de fornødne kvalifikationer til at udføre det arbejde, de ansættes til,   

 	  

 at der på afdelingen  

 foreligger de nødvendige entydige instrukser, der over for lægevikaren klart  

 angiver, hvilke opgaver denne må påtage sig og hvornår og i hvilke  

 situationer  

 vikaren skal kontakte enten overlægen eller en anden på afdelingen ansat  

 læge,  

 eksempelvis bagvagten.
  

 	  

 Instrukserne skal  

 have et sådant omfang og indhold, at den lægestuderende ikke på noget  

 tidspunkt  

 kan være i tvivl om bemyndigelsens omfang.
Det er således ikke tilstrækkeligt  

 med en bemærkning om tilkald af bagvagt ved mindste usikkerhed, idet det  

 herved  

 reelt overlades til vikaren selv at definere omfanget af bemyndigelsen.
Vagtarbejde Det vil afhænge af afdelingens speciale og lokale forhold i  

 øvrigt, om det altid vil være nødvendigt at der er en læge med ret til  

 selvstændigt virke til stede sammen med den lægestuderende, eller om det kan  

 være forsvarligt, at lægevikaren har mulighed for at tilkalde en læge inden  

 for  

 et givet tidsrum.
 Det er således op til den ansvarlige overlæge på en  

 sygehusafdeling, at vurdere om det er forsvarligt at lade en lægestuderende  

 være alene på en afdeling, hvor bagvagten har tilkaldevagt fra hjemmet.
 I den konkrete situation, hvor en lægevikar retter henvendelse til  

 en bagvagt, er det denne læges opgave at sikre sig, at den rådgivning og de  

 instrukser, der gives til lægevikaren, kan udføres af denne på forsvarlig  

 vis.  

 I modsat fald er bagvagten forpligtet til selv at komme til stede og overtage  

 patientbehandlingen.
Udførelse  

 af livreddende behandling Livreddende behandling kan som udgangspunkt delegeres til en  

 lægestuderende.
Sundhedsstyrelsen finder, at det må bero på de konkrete  

 forhold, og den lægestuderendes kompetencer om en læge/den administrerende  

 overlæge, vil anse det for forsvarligt at delegere sin kompetence i et sådant  

 tilfælde.
Delegationen bør fremgå af afdelingens instruks for lægestuderende  

 ansat i reservelægevikariater.
Lægelige  

 opgaver der ikke kan delegeres Visse lægelige opgaver kan i henhold til lovgivningen eller som  

 følge af andre forhold ikke delegeres.
 Som eksempler kan nævnes:
 Attester til offentligt brug, herunder  

  

 politi- og  

 forsikringsattester,  

  

 skal udfyldes og underskrives af en læge for at have  

 retsgyldighed.
 Dødsattesten  

  

 skal udfærdiges af den læge der  

 foretager ligsyn, jf. ligsynslovens §§ 3 og 7. Dødsattester kan ikke  

 udfærdiges af en lægestuderende.
 Det er forbeholdt læger at ordinere receptpligtig medicin, og en  

 lægestuderende kan ikke udfærdige  

  

 recepter til indløsning på et apotek.  

  

 En læge kan i medfør af den almindelige delegationsadgang delegere ordination  

 af receptpligtig medicin til en lægestuderende, når det drejer sig om  

 indlagte  

 patienter og medicin udleveres fra sygehuset.
Navneskilte Lægestuderende, der arbejder som vikar for reservelæge på  

 sygehusene, må ikke bære navneskilte, der overfor patienterne giver indtryk  

 af  

 at den pågældende er læge.
I stedet kan der eksempelvis benyttes betegnelsen  

 lægestuderende.
 Denne vejledning erstatter Sundhedsstyrelsens meddelelse til  

 landets læger af 30. maj 2001 vedrørende kompetenceforhold for lægestuderende  

 ansat som vikar for læge på sygehus.
