Bekendtgørelse om ændring af bekendtgørelse om kompensation for faste omkostninger på Kulturministeriet og Børne- og Undervisningsministeriets område til foreninger, selvejende institutioner og fonde m.v. med primært offentlig finansiering, der er i økonomisk krise som følge af Coronavirussygdom 2019 (COVID-19) § 1 I bekendtgørelse nr. 890 af 17. juni 2020 om kompensation for faste omkostninger på Kulturministeriet og Børne- og Undervisningsministeriets område til foreninger, selvejende institutioner og fonde m.v. med primært offentlig finansiering, der er i økonomisk krise som følge af Coronavirussygdom 2019 (COVID-19), som ændret ved bekendtgørelse nr. 1245 af 25. august 2020, foretages følgende ændringer:
 1. I § 4, nr. 10 udgår »fondsdonationer,«.
 2. I § 9, stk. 1, ændres »30. september« til: »30. oktober«.
 3. I § 14, stk. 2, indsættes som 3. pkt.:
»Hvis institutionen ved ansøgning medregnede fondsdonationer i den samlede omsætning, efterreguleres der for disse, således at fondsdonationer ikke medregnes i institutionens faktiske omsætning i hverken reference- eller kompensationsperioden.« § 2 Bekendtgørelsen træder i kraft den 11. oktober 2020.
