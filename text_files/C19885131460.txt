 For skibe omfattet af skibstilsynets meddelelse B og bygget på eller efter  

 den 1. juli 1986, skal afprøvning af redningsmidler ved 1. hovedsyn foretages  

 som foreskrevet i Skibstilsynets »Vejledning for afprøvning af  

 redningsudstyr« samt som anført i Meddelelser B.
 For skibe, der ikke er omfattet af meddelelse B eller er bygget før tiden  

 1. juli 1986, skal afprøvning af davidarrangement og redningsbåd ved 1.  

 hovedsyn foretages som følger:
 Davidarrangement med redningsbåden skal i overværelse af Søfartsstyrelsen  

 afprøves med nedennævnte belastninger således:
1. Definitioner a.
Ve: Vægten af redningsbåden fuldt udrustet, idet vægten af udrustning  

 sættes til 10 kg. pr. person.
b.
Vm: Vægten af redningsbåden fuldt udrustet plus 2 mand, idet vægten af  

 1 person sættes til 75 kg.
c.
Vf: Vægten af redningsbåden plus 1,25 x (vægten af det antal personer  

 og udrustning, som redningsbåden er godkendt til).
2. Affiringsprøver a.
Redningsbåden skal klargøres, svinges ud og affires til kanten af  

 båddæk eller indskibningsdæk ved en vægt svarende til Vm.
For  

 Gravitationsdaviders vedkommende skal denne prøve udføres uden hjælp af  

 mekanisk kraft, Prøven må højst vare 5 min.
b.
Redningsbåden skal derefter bringes ind til indskibningsdækket.
Hvor  

 gravitationsdavider anvendes, skal »tricing pendant« benyttes.  

 Derefter sættes »bowsing gear«, og evt. »tricing pendant«  

 udløses.
I denne stilling belastes redningsbåden som Vf.
Der skal anvendes  

 faste vægte jævnt fordelt i hele båden. »Bowsing gear« affires og  

 hugges ud.
Redningsbåden affires derefter med frit løb, indtil båden er ca.  

 0,5 m over vandoverfladen, hvor den stoppes ved hjælp af håndbremsen.
Båden  

 affires og udhugges.
Resterende længde bådsløbere på spiltromlen opmåles for  

 beregning af, at båden yderligere teoretisk kan affires, til bådens essing er  

 i højde med underkanten af skibets køl.
Eventuelle sliphager afprøves.  

 Bremsebånd, som er udsat for vejrliget, skal være i stand til i våd tilstand  

 at opbremse båden.
Dette afprøves ved at fugte bremsebåndet.
3. Ophivningsprøver a.
Redningsbåden belastes herefter som Vm, hugges an og hives med  

 håndkraft ca. 2 m over vandoverfladen.
Såfremt båden kan ophives ved hjælp af  

 motor, afprøves dette herefter fra denne position til indskibningsdækket med  

 fuld hastighed.
b.
Redningsbåden belastes herefter som Ve og hives yderligere op til dens  

 plads.
Herunder afprøves den automatiske stopanordning.
 4. Affiringshastighed for redningsbåde.
a.
Affiringshastigheden for redningsbåde i almindelighed skal være som  

 anført i nedenstående skema +/- 10%.
 H er udskibningsdækkets afstand fra vandlinien i skibets letteste søgående  

 balastkondition i meter.
 I tilfælde, hvor ovennævnte hastighed ikke kan opfyldes, skal henvendelse  

 rettes til Søfartsstyrelsen, der under rimelig hensyntagen til alle  

 foreliggende omstændigheder kan tillade afvigelser.
 5. Daviders funktion ved 15 grader modsat slagside.
a.
Der skal foretages fornøden undersøgelse til konstatering af, at  

 taljeløberblokken slipper hornene på daviderne ved 15 slagside til modsat  

 side.
