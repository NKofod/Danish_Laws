Vejledning om kommunale ligestillingsredegørelser (Til samtlige kommunalbestyrelser, amtsråd og tilsynsråd) Indledning Ifølge § 62, stk. 3, i lov om kommunernes styrelse  

 skal kommunalbestyrelsen mindst hvert andet år over for kommunens beboere  

 redegøre for situationen med hensyn til ligestillingen mellem kvinder og mænd  

 blandt kommunens ansatte.
 Det er endvidere fastsat i § 62, stk. 3, at  

 ligestillingsredegørelserne skal indeholde oplysninger om følgende tre  

 forhold:
-  

 	  

    

 om kommunen har  

 formuleret en ligestillingspolitik, og i givet fald det nærmere indhold af  

 denne -  

 	  

    

 kønsfordelingen på  

 stillingskategorier -  

 	  

    

 andre forhold af  

 betydning for kommunens indsats på ligestillingsområdet.
 Formålet med bestemmelsen om ligestillingsredegørelser er at  

 give kommunens borgere indblik i ligestillingssituationen for kommunens  

 ansatte  

 og kommunalbestyrelsens arbejde med at fremme ligestillingen mellem mænd og  

 kvinder ansat i kommunen, men redegørelserne vil tillige kunne fungere som  

 redskab i kommunens samlede arbejde med personalepolitikken.
 Bestemmelsen skal endvidere sikre, at der i alle kommuner er  

 et rimeligt grundlag for debat om ligestilling på de kommunale arbejdspladser  

 ‑  

 en debat, der skal kunne foregå både blandt borgerne i lokalsamfundet og i  

 selve kommunalbestyrelsen.
Kommunalbestyrelsen er inden for lovens rammer frit stillet  

 med hensyn til redegørelsens nærmere udformning og formidlingen til kommunens  

 borgere.
For at formålet med redegørelserne skal realiseres, er formidlingen  

 af  

 redegørelsen dog vigtig jf. herom nedenfor.
Om kommunen har formuleret en  

 ligestillingspolitik, og i givet fald det nærmere indhold Kommuner er i henhold til § 1, stk. 2, i lov om  

 ligestilling mellem mænd og kvinder forpligtet til inden for deres område at  

 arbejde for ligestilling og kan iværksætte særlige foranstaltninger for at  

 fremme lige muligheder for mænd og kvinder.
Redegørelsen skal belyse, hvordan kommunen arbejder for  

 ligestilling.
Det skal derfor fremgå, om der er vedtaget en særskilt politik  

 på  

 området, eller om arbejdet sker som en del af den samlede personalepolitik,  

 ligesom det skal fremgå, hvor ansvaret for implementeringen af politikken  

 ligger, eksempelvis i et ligestillingsudvalg eller i et samarbejdsudvalg.
Såfremt kommunen har formuleret en ligestillingspolitik,  

 skal redegørelsen indeholde oplysninger om de politiske målsætninger, der  

 indgår heri.
Er der desuden udarbejdet handlingsplaner og måltal, bør dette  

 fremgå af redegørelsen.
 Såfremt kommunen ikke har formuleret en selvstændig  

 ligestillingspolitik, men arbejder med ligestillingsspørgsmål inden for  

 personalepolitikken, skal der være en omtale af de dele af  

 personalepolitikken,  

 hvoraf kommunens målsætninger for ligestillingsarbejdet fremgår.
 Hvis kommunen ikke har formuleret en ligestillingspolitik,  

 og ikke i øvrigt har målsætninger på ligestillingsområdet, skal dette oplyses  

 i  

 redegørelsen.
Kønsfordelingen på stillingskategorier En ligestillingsredegørelse skal indeholde oplysninger om  

 den kønsmæssige fordeling i forhold til de enkelte stillingskategorier i den  

 kommunale organisation.
Hensigten med bestemmelsen er at synliggøre kønsfordelingen,  

 så det bliver muligt at identificere arbejdsområder, hvor der kan være  

 særlige  

 ligestillingsmæssige problemer.
Oplysningerne bør derfor give en dækkende og  

 relevant oversigt, der kan anvendes til at tage stilling til, om der er behov  

 for ligestillingsfremmende aktiviteter, eller om en opstillet målsætning er  

 opfyldt.
Kravet om oplysninger om kønsfordelingen på  

 stillingskategorier er udformet generelt og uden præcise krav til, hvordan  

 oversigten skal udformes.
Den konkrete udformning vil således kunne tilpasses  

 den enkelte kommunes størrelse, organisation m.v.
Oplysningerne om kønsfordelingen skal foreligge som  

 absolutte tal.
For at muliggøre den påtænkte anvendelse af statistikken bør  

 oplysningerne også foreligge som en procentuel fordeling.
Tallene kan med  

 fordel opstilles i et skema og vil tillige med fordel kunne illustreres  

 grafisk.
 Oversigten skal ikke kun vise, hvor mange mænd og kvinder  

 der i alt er ansat i kommunen, men skal specifikt vise kønsfordelingen dels  

 på  

 de enkelte stillingskategorier, dels blandt topchefer, mellemledere og andre  

 ansatte.
 En opdeling af kommunens ansatte på forvaltningsområder  

 (Social‑ og Sundhedsforvaltning, Teknisk Forvaltning o.s.v.) med  

 oplysninger  

 om kønsfordelingen blandt de ansatte, kan være nyttig, men vil ikke i sig  

 selv  

 opfylde lovens krav om oplysninger om kønsfordelingen på stillingskategorier.  

 Der skal foretages en opdeling i egentlige stillingskategorier, dvs. som  

 udgangspunkt efter stillingsbetegnelser: social‑ og sundhedshjælpere,  

 sygeplejersker o.s.v., men en opdeling efter de faggrupper der anvendes i  

 overenskomstsammenhæng kan også anvendes.
 Herudover skal der inden for de enkelte stillingskategorier  

 foretages en opdeling af de ansatte på grundlag af ledelsesfunktioner  

 (topchefer, mellemledere og andre ansatte).
 Til topchefer bør alene henregnes kommunaldirektører og  

 forvaltningschefer, altså typisk medlemmer af chefgruppen eller direktionen.
Mellemledere omfatter alle andre med et  

  

 ledelsesansvar  

  

 ,  

 uanset deres stillingsbetegnelse.
Det vil typisk være afdelingschefer,  

 kontorchefer, alle institutionsledere samt gruppeledere og formænd.
Afhængigt  

 af den enkelte kommunes størrelse og struktur kan det eventuelt være  

 hensigtsmæssigt at opdele mellemlederne i flere grupper, således at  

 kønsfordelingen angives specifikt for f.eks. kontorchefer og  

 institutionsledere.
 Brug af lønramme-opgørelser er ikke velegnet som afgrænsning  

 af lederfunktionen, da man derved overser nogle medarbejdere med  

 ledelsesansvar  

 eller medtager nogle medarbejdere, som ikke har ledelsesansvar, men alene et  

 eventuelt fagligt ansvar.
 Andre ansatte omfatter som følge af det ovenstående alle  

 andre, som ikke har noget ledelsesansvar.
Bilag 1  

  

 er alene  

 et eksempel på en oversigt over kønsfordelingen på stillingskategorier og  

 ledelsesfunktioner.
Udfyldelsen af skemaet i bilag 1 eller fremlæggelse af en  

 statistik, der indeholder lignende oplysninger om stillingskategorier eller  

 faggrupper og ledelsesfunktioner, vil opfylde lovens krav.
Det vil dog kunne  

 være nyttigt for ligestillingsarbejdet i kommunen, hvis der udarbejdes  

 yderligere (skema)materiale, der belyser kønsfordelingen på de enkelte  

 arbejdssteder (institutioner m.v.) i kommunen, kønsfordelingen blandt  

 forskellige aldersgrupper, blandt nyansatte m.v.
 Oversigten skal kun omfatte kommunens ansatte, og  

 kommunalbestyrelsesmedlemmerne skal derfor ikke medtages.
 Med hensyn til personer med løsere tilknytning til den  

 kommunale forvaltning henvises til oversigten i  

  

 bilag 2  

  

 . Generelt bør sådanne grupper udelades, hvis  

 kommunalbestyrelsen er uden afgørende indflydelse på deres ansættelse eller  

 beskæftigelse, idet mulighederne for at påvirke ligestillingssituationen og  

 udviklingen heri set i forhold til kommunalbestyrelsen er ringe.
Andre forhold af betydning for kommunens  

 indsats på ligestillingsområdet Endelig skal ligestillingsredegørelsen indeholde oplysninger  

 om andre forhold, der skønnes at have betydning for vurderingen af kommunens  

 indsats på ligestillingsområdet.
 Kommunerne vil i denne del af redegørelsen have mulighed for  

 at oplyse borgerne om alle relevante forhold, der har indflydelse på  

 ligestillingssituationen.
Kommunerne kan f.eks. oplyse om planlagte og iværksatte  

 projekter og initiativer, der tager sigte på at forbedre  

 ligestillingssituationen på de kommunale arbejdspladser, herunder om tiltag  

 for  

 at få flere kvinder i mandefag og mænd i kvindefag samt forbedringer af  

 forholdet mellem familie og arbejdsliv.
Det kan ligeledes fremgå af  

 redegørelsen, om kommunen har søgt om dispensation fra ligebehandlingsloven,  

 om  

 fordeling af decentral løn m.v.
Der vil også kunne medtages en beskrivelse af særlige  

 forhold i kommunen, som har indvirkning på ligestillingsarbejdet.
Som  

 eksempel  

 herpå kan nævnes demografiske og geografiske forhold eller områdets  

 erhvervsstruktur.
Hvordan skal kommunen informere borgerne om  

 ligestillingssituationen blandt kommunens ansatte? Styrelsesloven opstiller ikke bestemte krav vedrørende  

 informationen.
Det er op til den enkelte kommune at finde den fremgangsmåde,  

 som kommunen finder bedst egnet.
Der kan derfor vælges meget forskellige  

 måder  

 for formidlingen og dermed ske en afpasning efter kommunens størrelse og de i  

 øvrigt anvendte informationskanaler over for kommunens borgere.
 Det er imidlertid centralt, at ligestillingsredegørelserne  

 efter loven er rettet til kommunens borgere, og det er derfor vigtigt, at  

 alle  

 borgere i kommunen får mulighed for at gøre sig bekendt med og forholde sig  

 til  

 ligestillingssituationen blandt kommunens ansatte.
 Kommunen kan f.eks. lade ligestillingsredegørelsen trykke  

 som en særskilt pjece eller sammen med kommunens redegørelser om  

 serviceydelser  

 og udbudte driftsopgaver efter styrelseslovens § 62, stk. 1 og 2.  

 Redegørelsen vil også kunne gives som et led i kommunernes orientering om  

 årsbudgettet og budgetoverslagene, jf. styrelseslovens § 39.
Ligestillingsredegørelsen kan fremlægges for kommunens  

 borgere på offentligt tilgængelige steder, f.eks. på biblioteker.
Der kan  

 herudover oplyses om ligestillingsredegørelsens indhold eller centrale dele  

 heraf ved annoncering i lokale dagblade og ugeaviser, og oplysningerne kan  

 også  

 lægges på Internet.
 Særligt i de tilfælde, hvor kommunen har valgt at udarbejde  

 en meget omfattende ligestillingsredegørelse, og redegørelsen derfor  

 indeholder  

 en større informationsmængde, er det hensigtsmæssigt, at kommunen udover at  

 offentliggøre den samlede ligestillingsredegørelse, udarbejder et lettere  

 tilgængeligt informationsmateriale, der omtaler centrale punkter vedrørende  

 ligestillingssituationen blandt kommunens ansatte.
Da kommunen regelmæssigt  mindst hvert andet år  skal  

 udarbejde ligestillingsredegørelser, vil det være mest formålstjenligt, at  

 statistikken vedrørende kønsfordelingen på stillingskategorier udformes efter  

 et nogenlunde ensartet mønster.
Det muliggør en sammenligning med den  

 tidligere  

 statistik, så borgerne på den måde bedre kan danne sig et overblik over  

 udviklingen i ligestillingssituationen for kommunens ansatte.
Derimod er der  

 intet til hinder for, at redegørelsen i øvrigt varieres fra den ene gang til  

 den anden.
 Ligestillingsredegørelsen og det materiale, kommunen  

 derudover offentliggør vedrørende ligestillingssituationen blandt kommunens  

 ansatte, skal indsendes til Indenrigsministeriet.
Tidligere vejledninger Indenrigsministeriets vejledning nr. 193 af 2. december 1996  

 om kommunale ligestillingsredegørelser bortfalder.
Indenrigsministeriet, den 24. marts  

 1999 Thorkild Simonsen /Pernille Christensen Bilag 1 Et eksempel på ligestillingsstatistik for kommuner og  

 amtskommuner Topchefer Mellemledere Ansatte I alt antal procent antal procent antal procent antal procent stillingskategori/betegn.
K M K M K M K M K M K M K M K M Akademikere Arb.mænd/Specialarbejdere Betjent/chauffør/service Daginstitutionspersonale Dagpleje  

 leder m.v.
Døgninstitutionspersonale Ergo/fysioterapeuter Formænd Hal/Stadion/idrætspers.
I  

 alt Såfremt alle relevante stillingskategorier medtages vil en  

 udfyldning af ovenstående skema opfylde lovens krav om at oplyse om  

 kønsfordelingen blandt de ansatte fordelt på stillingskategorier og  

 lederandele.
En mere detaljeret inddeling efter arbejdssteder vil dog øge  

 anvendeligheden af statistikken i ligestillingsarbejdet.
Bilag 2 I oversigten over kønsfordelingen på stillingskategorier  

 medtages det kommunalt ansatte og aflønnede personale, både de der er ansat i  

 deltids‑ og fuldtidsstillinger.
Personale på selvejende og private  

 institutioner, som kommunen har indgået overenskomst med, og som henhører  

 under  

 hovedkonto 4 (sygehusvæsen og sygesikring) og hovedkonto 5 (social‑ og  

 sundhedsvæsen) i det kommunale budget‑ og regnskabssystem, skal  

 medtages  

 i oversigten.
Personale på andre selvejende og private institutioner medtages  

 derimod ikke.
Personale i kommunale fællesskaber, fælleskommunale  

 institutioner  

 og kommunalt ejede aktieselskaber mv. er ikke omfattet af kommunens pligt til  

 at redegøre for kønsfordelingen på stillingskategorier.
Der er ikke noget til  

 hinder for, at de medtages, men det bør i så fald fremgå, at der er tale om  

 personale uden for kommunen.
Personale, der er midlertidigt ansat, men som har et  

 egentligt ansættelsesforhold, f.eks. vikarer og kontorelever, medtages i  

 oversigten.
Ligeledes skal personale, der er ansat i kommunen, men som  

 udfører  

 arbejdet andetsteds, f.eks. dagplejere, medtages.
Hvis kommunen er uden  

 afgørende indflydelse på ansættelsen eller afskedigelsen af personer, f.eks.  

 aktiverede kontanthjælpsmodtagere eller dagpengemodtagere i jobtræning, er  

 disse personer ikke omfattet af pligten til at redegøre for kønsfordelingen  

 på  

 stillingskategorier.
På tilsvarende måde skal personale i beskyttet  

 beskæftigelse, fleks- og skånejobs m.v. kun medtages, hvis kommunen har  

 indflydelse på, hvem der ansættes/beskæftiges.
Personer, der er visiteret til  

 beskyttede værksteder eller revalideringsinstitutioner, skal ikke medtages i  

 oversigten.
