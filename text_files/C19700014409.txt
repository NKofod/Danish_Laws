 (Til skifteretterne, revisionen af eksekutorboer i  

 København, amtstuerne, amtsskatteinspektoraterne og skatterådene).
Eksemplarer af lovbekendtgørelse nr. 45 af 10. februar 1970 af lov om  

 afgift af arv og gave og af finansministeriets bekendtgørelse nr. 65 af 26.  

 februar 1970 om arve- og gaveafgift er tidligere udsendt.
Lovbekendtgørelsen  

 er et optryk af lov nr. 147 af 10. april 1922 om afgift af arv og gave, jfr.  

 lovbekendtgørelse nr. 63 af 9. marts 1964 med de ændringer, der følger af lov  

 nr. 581 af 19. december 1969. Bekendtgørelsen af 26. februar 1970 indeholder  

 dels regler, der tidligere fandtes i loven, og dels regler overført fra  

 forskellige bekendtgørelser om arveafgift og gaveafgift.
 Lovbekendtgørelsen er i det følgende omtalt som loven, bekendtgørelsen af  

 26. februar 1970 som bekendtgørelsen.
 Indledende bemærkninger.
 De fleste af de ved lov nr. 581 af 19. december 1969 gennemførte ændringer  

 i lov om afgift af arv og gave har til formål at tilpasse reglerne om  

 arveafgift til de ved kildeskatteloven (lovbekendtgørelse nr. 58 af 17.  

 februar 1970) indførte regler om dødsbobeskatning, jfr. herved den af  

 skattedepartementet udsendte foreløbige vejledning i reglerne om  

 dødsbobeskatning m.v.
 Efterprøvelsen af værdiansættelsen af arveafgiftspligtige erhvervelser er  

 henlagt til skatterådene, eventuelt statens ligningsdirektorat, og der er  

 indført særlige regler om klage over værdiansættelser, jfr. lovens § 32, stk.  

 4, idet disse nu findes i kildeskattelovens § 16, stk. 4. I øvrigt er der kun  

 sket mindre ændringer i skifteretternes virksomhed med hensyn til beregning  

 og opkrævning af arveafgift samt revision af afgiftsberegningen i  

 eksekutorboer, og finansministeriet er fortsat øverste afgiftsmyndighed.
Reglerne i lovens § 17 om de tidspunkter, der lægges til grund for  

 værdiansættelsen, er ændret.
Reglerne om værdiansættelse findes nu i  

 kildeskatteloven og er ved henvisningerne i §§ 17-19 til kildeskattelovens §  

 16, stk. 3 og 4, gjort til en del af lov om afgift af arv og gave.
 I § 16 er indføjet en ny regel om fradrag for de særlige passivposter i  

 kildeskattelovens § 33A.
Reglerne om værdiansættelsen af brugs-, rente- og indtægtsnydelser er  

 udtaget af loven og findes nu i bekendtgørelsen.
Disse regler finder i  

 tillempet form også anvendelse på gaveafgift.
 Betegnelsen arveanmeldelse er udgået, og der er givet nye regler i §§  

 26-31 om opgørelse i privatskiftede boer og om anmeldelser af  

 arveafgiftspligtige erhvervelser, der ikke er inddraget under noget skifte  

 her i landet.
 Herudover er der følgende ændringer, der ikke har forbindelse med de nye  

 regler om dødsbobeskatning:
I nærværende cirkulære gennemgås ændringerne.
Endvidere vil der blive  

 udsendt en vejledning om værdiansættelse af aktiver m.m.
 Cirkulæret er inddelt således:
 Afsnit I. Ændringer, der ikke har forbindelse med de nye regler om  

 dødsbobeskatning.
 Afsnit II. Ændringer vedrørende værdiansættelse.
A.
Om det tidspunkt, der skal lægges til grund for værdiansættelserne,  

 pkt. 4-6.
B.
Retningslinjer for værdiansættelse, pkt. 7-10.
C.
Efterprøvelse af værdiansættelser, pkt. 11-18.
D.
Afgrænsning mellem skatterådenes og skifteretternes kompetence, pkt.  

 19.
Afsnit III.
De af skifteretterne behandlede boer, pkt. 20-21.
Afsnit IV.
Eksekutorboer, pkt. 22-27.
Afsnit V.
Privat skiftede boer, pkt. 28-34.
Afsnit VI.
Anmeldelser om andre arveafgiftspligtige erhvervelser, pkt.  

 35-37.
Afsnit VII.
Følger af indsendelsesfristernes overskridelse, pkt. 38-43.
Afsnit VIII.
Forfaldstid og renteberegning vedrørende arveafgift, pkt.  

 44-45.
Afsnit IX.
Klageregler vedrørende arveafgift, pkt. 46-49.
Afsnit X.
Gaveafgift, pkt. 50-60.
Afsnit XI.
Overgangsbestemmelser, pkt. 61-62.
Ændringer, der ikke har forbindelse med de  

 nye regler om 1. Den særlige afgiftsskala for arv, der tilfalder  

 arveladerens ægtefælle (også den fraseparerede og fraskilte ægtefælle), er  

 lempet, således at arvelodder, der ikke overstiger 100.000 kr., er fritaget  

 for afgift.
For arv over 100.000 kr., men under 500.000 kr., aftrappes  

 lempelsen, således at afgiften, når arven er på 500.000 kr. og derover,  

 svares efter den almindelige A-skala.
Skalaen for arv til ægtefæller er  

 herefter således: Arveloddens størrelse: Afgiften:
2. Efter den ændrede affattelse af lovens § 12, stk.  

 1, bortfalder arveafgiftspligten, hvis erhververen af en afgiftspligtig  

 kapital eller formuegenstand dør inden 6 måneder efter afgiftspligtens  

 indtræden.
Der skal således som hidtil kun betales arveafgift en gang, men  

 det er nu altid afgiften af den første af de to erhvervelser, der bortfalder.  

 Regelen finder også anvendelse, hvis erhververen dør på selve 6-måneders  

 dagen.
3. Strafreglerne i lovens §§ 37-41 er ændret, således  

 at de i opbygningen nu svarer til strafreglerne i andre skattelove, f.eks.  

 kildeskatteloven.
Der vil efter de nye regler også kunne ikendes straf,  

 såfremt de i loven foreskrevne opgørelser, anmeldelser og indberetninger ikke  

 indsendes rettidigt.
Såfremt et skatteråd, en skifteret eller en amtstue (et  

 amtsskatteinspektorat) finder, at reglerne bør anvendes, forelægges sagen for  

 skattedepartementet.
 Ændringer vedrørende værdiansættelse.
A.
Om det tidspunkt, der skal lægges til grund for værdiansættelserne.
 4. Såvel i offentligt som i privat skiftede boer  

 lægges værdien på den dag, der af boet er valgt som skæringsdag i  

 boopgørelsen, til grund.
Såfremt et privat skiftet bo ikke er sluttet senest 15-måneders dagen  

 efter dødsfaldet eller tidspunktet for skifterettens imødekommelse af  

 begæringen om skifte af et uskiftet bo, er det dog værdien på 15-måneders  

 dagen, der skal lægges til grund.
Såfremt et bo, der har været undergivet  

 offentlig skiftebehandling, udleveres til privat skifte, efter at der er  

 forløbet 15 måneder efter dødsfaldet eller det nævnte tidspunkt, er det  

 værdierne på udleveringstidspunktet, der lægges til grund.
 Aktiver, der er udlagt før de i stk. 1 og 2 nævnte tidspunkter, skal dog  

 ansættes til den værdi, de havde på udlægstidspunktet.
 5. Afgiftspligtige erhvervelser, der ikke er inddraget  

 under noget skifte her i landet, ansættes til værdien på tidspunktet for  

 indgivelsen af anmeldelsen, se dog nedenfor under pkt. 6.
 Gaver, der efter lovens § 5b) er arveafgiftspligtige, ansættes til værdien  

 på anmeldelsens tidspunkt, f.eks. når midlerne har været båndlagt.Har  

 modtageren på et tidspunkt, hvor indtægten endnu tilfalder giveren, fået  

 rådigheden over midlerne, er det værdien på dette tidspunkt, der lægges til  

 grund.
 Arveafgiftspligtige arveforskud og forstrækninger, der er endeligt  

 erhvervede før arveladerens død, ansættes til værdien ved modtagelsen.
 6. Afgiftspligtige brugs-, rente-, eller  

 indtægtsnydelser ansættes til værdien på det tidspunkt, da ydelsen begynder  

 at løbe, jfr. lovens § 19.
B.
Retningslinjer for værdiansættelse.
 7. Værdiansættelsen sker på grundlag af de pågældende  

 aktivers værdi i handel og vandel, hvorved forstås den pris, der kan opnås  

 ved salg til en fornuftig køber på normale salgsvilkår.
 I øvrigt henvises til den i indledningen nævnte vejledning.
 8. Ansættelse af den skatte- og afgiftsmæssige værdi  

 af brugs-, rente- og indtægtsnydelser sker efter reglerne i bekendtgørelsens  

 kap. 1, der svarer til de hidtil gældende regler bortset fra nogle mindre  

 ændringer vedrørende fastsættelsen af den årlige værdi, jfr. bekendtgørelsens  

 § 3, nr. 3-6.
 Ved beregningen af kapitalværdien af de i bekendtgørelsens § 2, nr. 3,  

 nævnte ydelser finder de af statsanstalten for livsforsikring udarbejdede  

 tabeller anvendelse, jfr. finansministeriets bekendtgørelser herom, senest  

 bekendtgørelse nr. 541 af 9. december 1969.
 Med hensyn til anvendelsen af bestemmelserne i bekendtgørelsens § 3, nr. 3  

 og 4, bemærkes, at nr. 3 anvendes, når nyderen har fået tillagt overskuddet  

 af en fast ejendom, medens nr. 4 anvendes, når nyderen har fået tillagt ret  

 til at bruge og bebo en ejendom.
9. Passiver ansættes som hovedregel til deres  

 pålydende, men hvis den reelle byrde skønnes at være mindre, dog kun til et  

 beløb svarende til denne.
Passivposter i henhold til kildeskattelovens § 33A  

 fradrages med de beløb, der er lagt til grund ved boets deling.
Brugs-,  

 rente- eller indtægtsnydelse, der kan fradrages som boudgift eller som  

 gældsforpligtelse på arve- eller gaveafgiftspligtige erhvervelser, fradrages  

 med kapitalværdien opgjort efter reglerne i bekendtgørelsens kap. 1. Værdien  

 fastsættes under hensyn til forholdene, herunder nyderens alder på  

 skæringsdagen i boopgørelsen eller det tidspunkt, der i øvrigt lægges til  

 grund ved afgiftsberegningen.
10. Efter kildeskattelovens § 16, stk. 3, kan boet  

 begære et aktiv eller et passiv vurderet af personer, der udmeldes af  

 skifteretten.
Tilsvarende vurdering kan begæres af de afgiftspligtige med  

 hensyn til erhvervelser, der ikke er inddraget under noget skifte her i  

 landet, og med hensyn til gaver.
 En sådan vurdering vil i reglen blive foretaget til brug ved  

 værdiansættelsen i en endelig boopgørelse eller anden opgørelse eller  

 anmeldelse, der skal lægges til grund for en arve- eller  

 gaveafgiftsberegning, men vil også kunne foretages på et senere tidspunkt.  

 Herved ændres dog intet i reglerne om, hvornår en værdiansættelse eller en  

 vurdering bliver bindende,jfr. kildeskattelovens § 16, stk. 4.
 Når der tilgår skifteretten begæring om udmeldelse af personer til sådan  

 vurdering, skal skifteretten underrette vedkommende skatteråd og for så vidt  

 angår gaveafgift vedkommende amtstue (amtsskatteinspektorat) med et sådant  

 varsel, at vedkommende myndighed kan lade sig repræsentere allerede ved  

 udmeldelsen og ikke blot under selve forretningen.
Meddelelsen bør indeholde oplysning om, hvem der begærer forretningen  

 afholdt, hvilket bo eller hvilken afgiftspligtig overdragelse, den vedrører,  

 og hvilke aktiver, der begæres vurderet.
Såfremt aktivet er en fast ejendom,  

 anføres samtlige matrikelnumre.
Når skatterådet eller amtstuen har modtaget sådan meddelelse, kan  

 skatterådet eller amtstuen bede kammeradvokaten om at give møde såvel ved  

 udmeldelsen som under selve vurderingsforretningen for at varetage det  

 offentliges interesser.
I almindelighed bør det offentlige være repræsenteret  

 ved disse vurderinger, men hvis omkostningerne herved ikke skønnes at stå i  

 rimeligt forhold til den økonomiske betydning for det offentlige, kan dette  

 undlades.
Udgifterne ved en vurdering, der er foranlediget af et bo eller de foran  

 nævnte andre afgiftspligtige, betales af rekvirenten.
Dette gælder ikke et  

 eventuelt salær til kammeradvokaten.
C.
Efterprøvelse af værdiansættelser.
 11. Værdiansættelsen af arveafgiftspligtige  

 erhvervelser efterprøves af skatterådet, hvis afgørelse i så henseende er  

 bindende for det offentlige, jfr. kildeskattelovens § 16, stk. 3 og 4,  

 medmindre de påklages, jfr. pkt. 46.
 En sådan afgørelse vil være truffet, såfremt skatterådet ikke anfægter  

 boets værdiansættelse, og det kan derfor være praktisk, at skatterådet - især  

 i mindre boer, hvor skæringsdagen kan forventes at blive lagt i nærheden af  

 dødsdagen - allerede sætter en kritik af værdiansættelsen ind ved  

 gennemgangen af de i kildeskattelovens § 14, stk. 3, og § 20B, stk. 2, nævnte  

 opgørelser.
 12. Såfremt skatterådet finder, at de af boet  

 foretagne værdiansættelser ikke svarer til værdien i handel og vandel på det  

 tidspunkt, der skal lægges til grund for afgiftsberegningen, kan skatterådet  

 selv fastsætte en højere eller lavere værdi, uanset om en vurdering som  

 omhandlet i pkt. 10 er lagt til grund.
 Det må dog antages, at der skal foreligge særlige omstændigheder, hvis en  

 vurdering skal fraviges, f.eks. at der er gået så lang tid mellem det  

 tidspunkt, der er lagt til grund ved vurderingen, og det tidspunkt, der skal  

 lægges til grund for afgiftsberegningen, at vurderingen ikke kan siges at  

 være udtryk for værdien på dette tidspunkt.
Om ændringen af værdiansættelsen skal skatterådet give boet meddelelse  

 inden 3 måneder efter, at det har modtaget opgørelsen, jfr. kildeskattelovens  

 § 16, stk. 4, 3. pkt.
Skønnes det formålstjenligt, kan skatterådet optage  

 forhandlinger med boet for at nå frem til en værdi, der kan tiltrædes.  

 Forhandlingerne medfører ikke i sig selv en udskydelse af 3-måneders fristen.  

 Kan de ikke afsluttes inden fristens udløb, må skatterådet derfor uanset de  

 påbegyndte forhandlinger give boet meddelelse om eventuel ændring eller  

 begære vurdering foretaget, jfr. pkt. 13, stk. 3, inden fristens udløb.
 13. Til vejledning ved fastsættelsen af den værdi, som  

 skal lægges til grund ved afgiftsberegningen, kan skatterådet kræve de  

 aktiver og passiver, om hvis ansættelse der er uenighed, vurderet efter  

 kildeskattelovens § 16, stk. 3. Ved overvejelserne om en sådan vurdering bør  

 kræves afholdt må reglerne i kildeskattelovens § 16, stk. 3, 3. og 4. pkt.,  

 om, hvem der skal afholde omkostningerne, haves i erindring.
Efter denne regel skal boet betale udgifterne ved vurderingen, såfremt  

 vurderingssummen er mindst 10 pct. større eller mindre end den af boet  

 ansatte værdi.
I modsat fald skal det offentlige betale.
Hvis boet har ansat  

 en fast ejendom til en mindre værdi, end den er eller bliver fastsat til i  

 ejendomsværdi på det for værdiansættelsen afgørende tidspunkt, skal boet dog  

 altid betale udgifterne ved vurderingen, når denne fører til en forhøjelse,  

 selv om denne er mindre end 10 pct. i forhold til boets værdiansættelse.
Begæring om vurdering skal være fremsat over for skifteretten inden 3  

 måneder efter opgørelsens eller anmeldelsens modtagelse, jfr.  

 kildeskattelovens § 16, stk. 4, 4. pkt.
Er begæring om vurdering fremsat  

 inden 3-måneders fristens udløb, men foregår der stadig forhandlinger mellem  

 skatterådet og boet om værdien, vil skifteretten kunne vente med at udmelde  

 vurderingsmændene, indtil en af parterne fremsætter ønske om, at udmeldelsen  

 foretages.
 Ved de vurderinger, der afholdes på foranledning af skatterådet, kan  

 kammeradvokaten anmodes om at give møde som foran anført under pkt. 10, stk.  

 5. I sådanne tilfælde må kammeradvokaten anmodes om at give møde for det  

 offentlige samtidig med at vurdering begæres afholdt, og i begæringen herom  

 må anføres, at kammeradvokaten vil give møde, og at han bedes indkaldt til  

 udmeldelsen.
14. Skatterådet er ikke bundet af det resultat, der  

 fremkommer ved vurdering, men kan selv ændre boets værdiansættelse.
Såfremt  

 skatterådet ønsker at ændre denne, eventuelt i overensstemmelse med den  

 foretagne vurdering, skal underretning herom gives boet eller de  

 afgiftspligtige inden 4 uger efter, at vurderingsmændene har afgivet deres  

 erklæring.
 Som i pkt. 12 anført skal der dog foreligge særlige omstændigheder, hvis  

 en vurdering skal fraviges.
 15. Skatterådets ændringer af en værdiansættelse  

 bliver bindende i afgiftsmæssig henseende for boet, medmindre skatterådets  

 afgørelse påklages til landsskatteretten inden 4 uger, jfr. nedenfor under  

 pkt. 46.
 16. I tvivlstilfælde kan skatterådet forelægge  

 spørgsmålet om, til hvilken værdi et aktiv eller passiv skal ansættes, for  

 statens ligningsdirektorat.
Når der er tvivl om, hvilket tidspunkt der skal lægges til grund for  

 afgiftsberegningen, kan spørgsmålet forelægges skattedepartementet.
Det samme  

 gælder, hvis der er tvivl om, hvorvidt der allerede ved opgørelsen kan tages  

 hensyn til en byrde, eller om vedkommende skal henvises til at søge reglen i  

 lovens § 13, stk. 2, bragt i anvendelse, når byrden bliver aktuel.
 Ved disse forelæggelser må skatterådet oplyse, hvornår 3-måneders fristen  

 udløber.
17. Når skatterådet har afsluttet sin efterprøvelse af  

 værdiansættelserne, giver det straks boet, og i eksekutorboer og i privat  

 skiftede boer tillige skifteretten, meddelelse herom.
Meddelelsen skal  

 indeholde oplysning om udfaldet af efterprøvelsen og skal således også  

 sendes, når efterprøvelsen ikke har ført til ændring af boets  

 værdiansættelser.
Er boets værdiansættelse ændret, må meddelelsen indeholdte  

 oplysning om klageadgangen, jfr. pkt. 46.
 Hvis skatterådet ikke inden 3-måneders fristens udløb har krævet  

 værdiansættelserne ændret eller begæret særlig vurdering afholdt, er boets  

 ansættelse som foran i pkt. 12 og 13 anført endelig, og meddelelse som i stk.  

 1 nævnt sendes, så snart fristen er udløbet.
 18. Det i pkt. 12-17 anførte finder tilsvarende  

 anvendelse på værdiansættelser i anmeldelser om afgiftspligtige erhvervelser  

 der ikke er inddraget under noget skifte her i landet.
D.
Afgrænsning mellem skifteretternes og skatterådenes kompetence.
 19. Afgrænsningen mellem de områder, der hører under  

 skifteretterne (revisionen af eksekutorboer i København) og de områder, der  

 hører under skatterådenes efterprøvelse, sker efter følgende retningslinjer:
 Skatterådene efterprøver værdiansættelsen af de enkelte aktiver og  

 passiver, jfr. den særlige vejledning herom, og tager stilling til, hvilke  

 byrder der kan tages hensyn til, f.eks. særlig byrdefulde leje- eller  

 forpagtningskontrakter.
 Hvad angår rente-, brugs- eller indtægtsnydelser efterprøver skatterådene  

 ansættelsen eller beregningen af ydelsernes årlige værdi, jfr.  

 bekendtgørelsens § 3.
 Såfremt skatterådet under sin gennemgang af en opgørelse eller anmeldelse  

 finder, at der kan blive tale om, at nogle af afdødes dispositioner eller  

 overgangen af visse aktiver er afgiftspligtige, må det henlede skifterettens  

 opmærksomhed på forholdet.
Skifteretterne efterprøver alle øvrige oplysninger og anbringender, hvorpå  

 afgiftsberegningen beror, f.eks. om et aktiv skal medtages i bobeholdningen,  

 hvilken afgiftsklasse, der skal anvendes ved afgiftsberegningen for den  

 pågældende arving eller legatar, om afgivne arveafkald kan lægges til grund  

 for afgiftsberegningen og om en opført udgiftspost eller et fradrag kan  

 godkendes som boudgift.
Endvidere efterprøver skifteretten oplysninger om,  

 hvorvidt afdøde har truffet andre afgiftspligtige dispositioner, f.eks.  

 sådanne, der falder ind under lovens § 5 og § 14, stk. 3. Opmærksomheden  

 henledes her særlig på, at afgiftspligtige dispositioner kan være opført som  

 gæld fra afdøde til dennes børn.
Når sådanne tilgodehavender hidrører fra  

 årlige overførsler, der ikke er udbetalt eller normalt forrentede, vil de  

 ofte være arveafgiftspligtige i henhold til lovens § 5b), eller § 4a, jfr. §  

 16, stk. 5.
 Hvad angår rente-, brugs- eller indtægtsnydelse efterprøver skifteretten,  

 hvornår en sådan må anses for at begynde at løbe, og efter hvilke regler  

 ydelsens årlige værdi skal kapitaliseres.
 De af skifteretterne behandlede boer.
 20. I de af skifteretterne behandlede boer skal  

 skifteretten som hidtil drage omsorg for, at arveafgift beregnes af samtlige  

 afdødes efterladenskaber samt af de erhvervelser, der hidrører fra denne uden  

 at være inddraget under skiftet, men for hvilke afgiftspligt indtræder ved  

 hans død, jfr. herved lovens § 23. Hvis sådanne erhvervelser foreligger, kan  

 den i lovens § 26, stk. 2, og bekendtgørelsens §§ 9 og 10, stk. 1, nævnte  

 anmeldelse udarbejdes som en tilføjelse til boopgørelsen.
 Når en endelig boopgørelse foreligger, sendes et eksemplar af boopgørelsen  

 til det skatteråd, under hvilket boets skattemæssige behandling hører, og når  

 udlodningen kan ske, føres den beregnede afgift til indtægt i  

 afgiftsregnskabet.
 21. Såfremt skatterådet finder, at boets  

 værdiansættelser kan passere, giver det skifteretten meddelelse herom, jfr.  

 foran under pkt. 17.
 Fører efterprøvelsen af værdiansættelserne til en forhøjelse, jfr. foran  

 under pkt. 11-17, udfærdiges tillægsopgørelse i boet.
Fører efterprøvelsen af værdiansættelsen til en nedsættelse, udfærdiges på  

 tilsvarende måde tillægsopgørelse, og afgifterne omberegnes.
For meget erlagt  

 afgift vil blive tilbagebetalt, når boets revision er afsluttet.
 Eksekutorboer.
 22. Eksekutorer skal som hidtil drage omsorg for, at  

 arveafgift beregnes af samtlige afdødes efterladenskaber, samt af de  

 erhvervelser, der hidrører fra denne uden at være inddraget under skiftet,  

 men for hvilke afgiftspligt indtræder ved hans død, jfr. herved lovens § 23.  

 Hvis sådanne erhvervelser foreligger, kan den i lovens § 26, stk. 2, jfr.  

 bekendtgørelsens §§ 9 og 10, stk. 1, nævnte anmeldelse udarbejdes som en  

 tilføjelse til boopgørelsen.
 23. Når den endelige boopgørelse foreligger og  

 udlodning kan finde sted, d.v.s. når repartitionen er blevet endelig og  

 upåankelig, indsendes et eksemplar af boopgørelsen til det skatteråd, under  

 hvilket boets skattemæssige behandling hører, ligesom den beregnede afgift  

 indbetales som foreskrevet i bekendtgørelsens § 13. Uden for København  

 indsendes et eksemplar af afgiftskvitteringen til den tilsynsførende  

 skifteret, jfr. bekendtgørelsens § 13, stk. 3.
 24. Sker der ved efterprøvelsen af boets  

 værdiansættelser ingen ændring af disse, skal eksekutor straks efter  

 modtagelsen af den i pkt. 17 nævnte meddelelse fra skatterådet indsende boet  

 til revision.
Har efterprøvelsen medført ændring af boets værdiansættelser, indsendes  

 boet til revision straks efter, at tillægsopgørelse er udfærdiget og eventuel  

 yderligere pligtig arveafgift er berigtiget.
Eventuelt for meget betalt  

 arveafgift vil blive tilbagebetalt, når boets revision er afsluttet.
 25. Samtidig med, at boet indsendes til revision,  

 indsender eksekutor som hidtil indberetning til skattedepartementet om boets  

 forhold tillige med afskrift af de testamentariske bestemmelser, jfr. nu  

 bekendtgørelsens § 5, stk. 2.
26. Revisionsmyndigheden reviderer boet som hidtil,  

 bortset fra værdiansættelserne.
Når der gives skattedepartementet  

 underretning om udfaldet af revisionen, skal der også gives meddelelse om  

 eventuelle ændringer af boets værdiansættelser.
 27. Kan boet ikke sluttes inden udløbet af det tredje  

 indkomstår, skal der udfærdiges en foreløbig opgørelse og indbetales  

 foreløbig arveafgift, jfr. lovens § 24, stk. 3, og bekendtgørelsens § 6. En  

 foreløbig opgørelse skal indsendes til skifteretten eller til revisionen af  

 eksekutorboer samtidig med, at selvangivelsen for nævnte indkomstår indgives  

 til skatterådet.
 Værdiansættelsen i den foreløbige opgørelse skal ikke efterprøves af  

 skatterådet, da værdiansættelserne her ikke er endelige.
 Den foreløbige opgørelse kan ikke underkastes en egentlig revision, men må  

 gennemgås for at konstatere, om det indsendte lider af så væsentlige mangler,  

 at det ikke kan siges at opfylde betingelserne for en foreløbig opgørelse,  

 herunder om den a conto indbetalte arveafgift er helt utilstrækkelig.
 Har den foreløbige opgørelse givet anledning til bemærkninger, gives der  

 skattedepartementet meddelelse herom.
 Privat skiftede boer.
28. I et bo, der skiftes i umiddelbar forbindelse med  

 dødsfaldet, og som afsluttes inden 15 måneder efter dette, skal boopgørelse  

 indsendes til skifteretten inden 3 måneder efter den valgte skæringsdag, dog  

 vil indsendelse inden 9 måneder efter dødsfaldet eller inden 5 måneder efter  

 afgørelsen af boets behandlingsmåde være rettidig, jfr. lovens § 26, stk. 1,  

 2. pkt., sammenholdt med kildeskattelovens § 14, stk. 3, § 15 og 15A.
På den  

 anden side skal boopgørelsen senest være indsendt 15 måneder efter  

 dødsfaldet, jfr. lovens § 26, stk. 1, 3. pkt.
Begæres et uskiftet bo i længstlevende ægtefælles levende live skiftet, og  

 sluttes skiftet privat inden 15 måneder efter skifterettens imødekommelse af  

 skiftebegæringen, skal boopgørelsen indsendes inden 3 måneder efter den  

 valgte skæringsdag.
Boopgørelsen skal dog senest være indsendt 15 måneder  

 efter tidspunktet for imødekommelsen af skiftebegæringen.
 29. Er et privat skiftet bo ikke afsluttet inden 15  

 måneder efter dødsdagen eller skifterettens imødekommelse af begæringen om  

 skifte af uskiftet bo, skal der til skifteretten indgives en opgørelse over  

 boet på dette tidspunkt, og denne opgørelse skal efter lovens § 26, stk. 1,  

 4. pkt., lægges til grund for arveafgiftsberegningen.
 Opgørelsen skal indsendes inden en måned, d.v.s. senest 16 måneder efter  

 dødsfaldet eller det nævnte tidspunkt.
 30. Hvis et bo, der har været undergivet offentlig  

 skiftebehandling, udleveres til privat skifte, efter at der er forløbet 15  

 måneder fra dødsfaldet eller tidspunktet for skifterettens imødekommelse af  

 begæringen om skifte af uskiftet bo, indgives til skifteretten en opgørelse  

 over boet ved udleveringen, og denne opgørelse lægges til grund for  

 arveafgiftsberegningen.
 Opgørelsen skal indsendes senest 1 måned efter udleveringen.
 31. Skemaer, der vil kunne bruges ved udfærdigelsen af  

 de under pkt. 28-30 nævnte opgørelser, udarbejdes af skattedepartementet.
 Benyttes disse skemaer ikke, skal opgørelsen indeholde de i  

 bekendtgørelsens § 7 nævnte oplysninger, eventuelt være vedlagt de i  

 finansministeriets bekendtgørelse nr. 84 af 13. marts 1970 om beskatning af  

 dødsboer m.v. § 20, nævnte specifikationer samt være underskrevet af samtlige  

 anmeldelsespligtige.
 32. Af hensyn til skatterådets efterprøvelse af  

 værdiansættelsen indgives alle opgørelser i to eksemplarer.
33. Når opgørelse er modtaget, foretager skifteretten  

 den i lovens § 31, stk. 1, foreskrevne gennemgang m.m.
Når alle nødvendige  

 oplysninger er tilvejebragt, videresendes det ene eksemplar af opgørelsen til  

 det skatteråd, under hvilket boets skattemæssige behandling hører.
Er  

 opgørelsen foretaget på grundlag af den i kildeskattelovens § 14, stk. 3,  

 eller § 20B, stk. 4, nævnte opgørelse, skal den vedlagte genpart af §  

 14-opgørelsen eller § 20B-opgørelsen ikke medsendes til skatterådet.
 Fremkommer der senere oplysninger, som medfører ændring i opgørelsernes  

 oprindelige indhold, gives der skatterådet meddelelse herom.
 34. Når skifteretten modtager underretning fra  

 skatterådet om, hvilke værdiansættelser der skal lægges til grund for  

 afgiftsberegningen, jfr. foran under pkt. 17, og når samtlige de oplysninger,  

 der er nødvendige for afgiftens beregning, er tilvejebragt, beregnes og  

 opkræves afgiftsbeløbene.
 Anmeldelse om andre afgiftspligtige  

 erhvervelser.
 35. Er en arveafgiftspligtig erhvervelse ikke  

 inddraget under noget skifte her i landet, skal den eller de afgiftspligtige  

 indsende anmeldelse inden 6 måneder efter, at de har fået kendskab til  

 erhvervelsen.
 Til anmeldelserne benyttes skemaer udarbejdet af skattedepartementet,  

 medmindre anmeldelse medtages i en boopgørelse i et offentligt skiftet bo,  

 jfr. foran under pkt. 20 og 22, eller i en opgørelse i et privat skiftet bo.  

 Der kan i disse tilfælde ses bort fra fristen i stk. 1.
 Anmeldelse indgives til skifteretten i to eksemplarer.
 36. Indgives særskilt anmeldelse, finder det foran  

 under pkt.33 og 34 anførte tilsvarende anvendelse.
 Ved succession i fideikommisser indsendes anmeldelsen til skatterådet for  

 den skattekreds, hvori sidste besidder havde bopæl, eller såfremt han havde  

 bopæl i udlandet, på det sted, hvor fideikommisset eller dets bestyrelse har  

 hjemsted.
 Ved succession i familiestiftelser indsendes anmeldelsen til skatterådet  

 for den skattekreds, hvor stiftelsen eller dens bestyrelse har hjemsted.
 I andre tilfælde indsendes anmeldelsen til det skatteråd, der foretager  

 eller foretog den skattemæssige behandling af boet efter den, fra hvem den  

 afgiftspligtige erhvervelse hidrører.
 37. Videresendelse til skatterådet af en anmeldelse  

 kan undlades, når det er åbenbart, at der ikke er behov for, at skatterådet  

 efterprøver værdiansættelsen, f.eks. når erhvervelsen er en  

 kapitalforsikring, en indtægtsnydelse på et bestemt årligt beløb, eller der  

 skal beregnes kapitalarveafgift ved bortfald af en rentenydelse, der faldt  

 ind under reglerne i lovens § 15, stk. 2.
 Følger af indsendelsesfristernes  

 overskridelse.
 38. Efter de nye regler er der ingen hjemmel til at  

 forlænge fristerne for indgivelse af opgørelser i privat skiftede boer og  

 anmeldelser.
 39. Arveafgiften forhøjes med 1/10 hvis en boopgørelse  

 er for sent indsendt i forhold til de særlige frister, der er nævnt foran  

 under pkt. 28, stk. 1, 1. pkt., og stk. 2, 1. pkt., men dog inden 15 måneder  

 efter dødsfaldet eller tidspunktet for imødekommelse af en begæring om skifte  

 af et uskiftet bo.
 Arveafgiften forhøjes med 1/3 hvis de øvrige frister for indgivelse af  

 boopgørelser, andre opgørelser eller anmeldelser er overskredet.
Arveafgiften forhøjes ligeledes, hvis en indkommet opgørelse eller  

 anmeldelse lider af så væsentlige mangler, at den er uegnet til at danne  

 grundlag for en arveafgiftsberegning, og disse mangler ikke afhjælpes inden  

 en frist, der fastsættes af skifteretten.
Oversiddes denne frist, forhøjes  

 afgiften med 1/3 dog kun 1/10 hvis der er tale om en boopgørelse i et privat  

 skiftet bo, og 15 måneders fristen ikke er overskredet, når manglerne er  

 afhjulpet.
Er en opgørelse eller en anmeldelse ikke underskrevet af samtlige  

 anmeldelsespligtige, forhøjes arveafgiften for de anmeldelsespligtige, der  

 ikke har underskrevet, medmindre underskriften opnås inden en frist, der  

 fastsættes af skifteretten.
Overskrides denne frist, forhøjes afgiften med  

 1/3 dog kun 1/10 hvis der er tale om en boopgørelse i et privat skiftet bo,  

 og 15 måneders fristen ikke er overskredet, når underskriften opnås.
 40. Skifteretten er efter bekendtgørelsens § 19, stk.  

 1, bemyndiget til at frafalde de nævnte forhøjelser, når det samlede  

 afgiftsbeløb, der skal forhøjes, ikke overstiger 15.000 kr.
 Skifterettens resolution om frafald påtegnes opgørelsen eller anmeldelsen.  

 Et eventuelt andragende vedlægges boopgørelsen eller anmeldelsen, når denne  

 indsendes til 1. revisionsdepartement.
Da forhøjelsen for overskridelse af fristen efter lovens § 26, stk. 1, 1.  

 pkt., jfr. foran under pkt. 39, stk. 1, er nedsat til 1/10 og fristerne for  

 indsendelse af opgørelse i øvrigt er forlænget, bør forhøjelse kun frafaldes,  

 når særlige omstændigheder taler derfor.
Der vil således kunne være grund  

 hertil, hvis overskridelsen er helt kortvarig, højst 4 dage, eller hvis  

 overskridelsen i øvrigt er kortvarig, højst 14 dage, og der foreligger særlig  

 undskyldende omstændigheder såsom sygdom, ekspeditionsfejl o.lign.
Er  

 overskridelsen af længere varighed, men foreligger særlige undskyldende  

 omstændigheder, kan der være grund til at frafalde en del af forhøjelsen.
 41. Hvis en boopgørelse i et sluttet bo ikke indsendes  

 inden 15 måneder efter dødsfaldet eller 15 måneder efter tidspunktet for  

 skifterettens imødekommelse af begæring om skifte af et uskiftet bo, eller  

 hvis andre opgørelser ikke indsendes rettidigt, kan indsendelsen fremtvinges  

 ved trussel om og eventuelt pålæg af dagbøder.
 Efter bekendtgørelsens § 18 er det som hidtil vedkommende overøvrighed,  

 der er bemyndiget til at fastsætte disse daglige bøder.
 Såfremt fristen for indsendelse af en opgørelse er oversiddet, og  

 opgørelsen trods påkrav fra skifteretten ikke er modtaget, kan denne  

 indstille til overøvrigheden på det sted, hvor en af de anmeldelsespligtige  

 har bopæl, at indsendelsen fremtvinges ved pålæg af daglige bøder.  

 Overøvrigheden kan på grundlag heraf fastsætte en frist, inden for hvilken  

 opgørelsen skal være modtaget, således at der for hver dag, der måtte hengå  

 efter fristens udløb, uden at opgørelse er modtaget, betales en bøde, der  

 normalt bør ansættes til 50 kr. daglig.
42. Det under pkt. 41 anførte gælder også, såfremt en  

 modtaget opgørelse lider af så væsentlige mangler, at den er uegnet til at  

 danne grundlag for en arveafgiftsberegning, og disse mangler ikke afhjælpes  

 inden en frist, der fastsættes af skifteretten, jfr. lovens § 26, stk. 4, 1.  

 pkt.
Bestemmelsen kan dog kun anvendes, såfremt opgørelsen er helt uegnet til  

 at danne grundlag for en afgiftsberegning.
Hvis kun enkelte oplysninger  

 mangler, og disse ikke indsendes trods påkrav fra skifteretten, må sagen  

 forelægges skattedepartementet med henblik på at bringe bestemmelsen i lovens  

 § 36, stk. 3, i anvendelse.
43. Indsendelse af de i pkt. 35, jfr. lovens § 26,  

 stk. 2, nævnte anmeldelser kan derimod ikke fremtvinges ved pålæg af daglige  

 bøder.
Hvis sådan anmeldelse ikke indsendes trods påkrav fra skifteretten, må  

 sagen forelægges skattedepartementet med henblik på sagsanlæg til opfyldelse  

 af anmeldelsespligten.
 Såfremt en anmeldelse ikke er fyldestgørende, og manglerne ikke trods  

 påkrav fra skifteretten afhjælpes, må sagen ligeledes forelægges  

 skattedepartementet med henblik på at bringe bestemmelsen i lovens § 36, stk.  

 3, i anvendelse.
 Forfaldstid og renteberegning vedrørende  

 arveafgift.
 44. I offentligt skiftede boer forfalder afgiften til  

 betaling, når udlodning kan ske, d.v.s. når 4 ugers fristen for anke af  

 repartitionen er udløbet, eller alle vedkommende forinden dette tidspunkt har  

 frafaldet anke, jfr. skiftelovens § 50, stk. 3.
Sidste rettidige betalingsdag er 14 dage senere.
Hvis sidste rettidige  

 betalingsdag falder på en helligdag eller en lørdag, anses betaling den  

 følgende hverdag for rettidig.
Ved betaling efter dette tidspunkt skal der betales rente med 1/2 pct. for  

 hver påbegyndt måned fra forfaldsdagen at regne.
Renten afrundes opad til  

 nærmeste kronebeløb, som kan deles med 10 kr.
45. I privat skiftede boer og når de afgiftspligtige  

 erhvervelser ikke er inddraget under noget skifte, forfalder afgiften til  

 betaling 4 uger efter, at der er givet den afgiftspligtige eller dennes  

 repræsentant meddelelse om den beregnede afgift.
Sidste rettidige  

 indbetalingsdag og renteberegning er som foran anført under pkt. 44.
 Klageregler vedrørende arveafgift.
46. Skatterådets afgørelse angående værdiansættelsen  

 kan påklages til landsskatteretten.
I dødsboer kan klage kun indgives af  

 boet, men ikke af den enkelte arving eller legatar, jfr.  

 landsskatteretslovens § 10a.
Klagefristen er 4 uger regnet fra det tidspunkt,  

 der er givet vedkommende underretning om afgørelsen.
 47. Skifterettens afgørelse angående  

 arveafgiftsberegningen kan som hidtil påklages til finansministeriet.  

 Klagefristen er i disse tilfælde som hidtil 6 uger regnet fra det tidspunkt,  

 der er givet vedkommende underretning om afgiftsberegningen.
 Finansministeriets afgørelse kan som hidtil forlanges indbragt for  

 domstolene.
 48. Klage over afgiftsberegningen medfører ikke, at  

 forfaldstiden for den beregnede arveafgift udskydes, jfr. den stedfundne  

 ændring af lovens § 33. Afgiften skal derfor uanset påklage betales inden for  

 de i kapitel 6 nævnte frister, og hvis den ikke betales rettidigt, inddrives  

 den ved udpantning.
 Efter lovens § 33, stk. 5, kan skattedepartementet dog give henstand med  

 betalingen mod, at der betales sædvanlige renter.
 49. Hvis en klage medfører, at betalt arveafgift skal  

 tilbagebetales, ydes der rentegodtgørelse på 6 pct. årlig fra  

 betalingstidspunktet, men herom vil der blive truffet bestemmelse i  

 forbindelse med klagesagens afgørelse.
 Gaveafgift.
 50. Ændringen af den særlige afgiftsskala for  

 ægtefæller i lovens § 2A er omtalt foran under 1.
Disse regler gælder også ved beregning af gaveafgift af gaver, der ydes  

 som særeje til den med giveren samlevende ægtefælle.
Bortset fra afgiftens  

 størrelse er skattedepartementets cirkulære nr. 32 af 12. marts 1964 fortsat  

 gældende.
 51. Området for gaveafgiftspligtige gaver er udvidet  

 til også at omfatte gaver fra personer, der ikke har hjemsted her i landet,  

 til personer, der har hjemsted her i landet, jfr. lovens § 44a.
 Reglen i lovens § 44a, 2. pkt., om gaveafgiftspligt for gaver, der består  

 af de i lovens § 8, stk. 1, litra a, nævnte formuegoder, det vil sige faste  

 ejendomme beliggende her i riget, uden hensyn til, hvor giver og modtager har  

 hjemsted, er ikke ny, men skyldes, at henvisningen i lovens § 48, stk. 1, til  

 reglerne i arveafgiftsafsnittet nu ikke omfatter § 8.
 52. Gaveanmeldelsen skal som hovedregel fortsat  

 indgives til amtstuen (amtsskatteinspektoratet) på det sted, hvor modtageren  

 har bopæl på det tidspunkt, da anmeldelsen senest skal indgives, jfr.  

 bekendtgørelsens § 16. Hvis modtageren har bopæl i udlandet, er det amtstuen  

 (amtsskatteinspektoratet) på det sted, hvor giveren har bopæl, der skal  

 modtage anmeldelsen.
 Såfremt det først længere tid efter, at gaven er ydet, f.eks. under  

 behandlingen af giverens bo, bliver klarlagt, at gaveanmeldelse skal  

 indgives, vil denne dog kunne indgives til amtstuen (amtsskatteinspektoratet)  

 på det sted, hvor gavemodtageren - eventuelt giveren - har bopæl på dette  

 tidspunkt.
 53. Gaveanmeldelse skal indgives på de af  

 skattedepartementet udarbejdede skemaer, jfr. bekendtgørelsens § 15, stk. 1,  

 og skal som hidtil indsendes senest 1. februar efter udløbet af det  

 kalenderår, i hvilke gaven er ydet.
Såfremt det for amtstuen (amtsskatteinspektoratet) er oplyst, at der er  

 ydet en afgiftspligtig gave, men gaveanmeldelse ikke indsendes rettidigt, kan  

 indsendelse ikke fremtvinges ved pålæg af daglige bøder.
Hvis anmeldelse ej  

 heller indsendes efter påkrav, men afgiftspligten ikke bestrides, kan  

 amtstuen (amtsskatteinspektoratet) ved fornyet påkrav henlede de  

 afgiftspligtiges opmærksomhed på bødebestemmelsen i lovens § 37, stk. 1, nr.  

 2.
 I øvrigt må sådanne sager - samt sager, hvor afgiftspligt bestrides -  

 forelægges skattedepartementet.
54. Det er fortsat amtstuen (amtsskatteinspektoratet),  

 der skal foretage gaveafgiftsberegningen, men efter bekendtgørelsens § 17,  

 stk. 2, er det også denne myndighed, der efterprøver den af de  

 afgiftspligtige i gaveanmeldelsen foretagne værdiansættelse.
Amtstuens (  

 amtsskatteinspektoratets) afgørelse vedrørende værdiansættelsen er bindende  

 for det offentlige, medmindre den af de afgiftspligtige påklages til  

 landsskatteretten, jfr. kildeskattelovens § 16, stk. 3 og 4.
Det i pkt. 11-17 anførte finder også anvendelse ved amtstuens  

 (amtsskatteinspektoratets) efterprøvelse af værdiansættelsen med de  

 modifikationer, der følger af, at det er samme myndighed, der efterprøver  

 værdiansættelsen og beregner gaveafgiften.
Således kan amtstuen  

 (amtsskatteinspektoratet), hvis det findes, at værdiansættelsen i  

 gaveanmeldelsen ikke svarer til værdien i handel og vandel, ændre  

 værdiansættelsen ved gaveafgiftsberegningen.
 Såfremt det for amtstuen (amtsskatteinspektoratet) oplyses, at der er ydet  

 gaver af samme art til flere gavemodtagere, og at gaveafgiftsberegningen skal  

 foretages af forskellige amtstuer (amtsskatteinspektorater), bør det påses,  

 at der foretages en ensartet værdiansættelse.
 55. Det foran under pkt. 7-10 anførte om  

 værdiansættelse finder tilsvarende anvendelse.
Gaver og gaveafgiftspligtige arveforskud ansættes til værdien ved  

 modtagelsen.
Gaver, der bliver gaveafgiftspligtige efter lovens § 44, stk. 5,  

 ansættes til værdien ved brugs-, rente- eller indtægtsnydelsens bortfald,  

 idet det foran i pkt. 5, stk. 2, 2. pkt., anførte gælder tilsvarende.
 56. Afgiftsberegningen skal sendes til såvel giver som  

 modtager af hensyn til den solidariske hæftelse og en eventuel  

 renteberegning.
57. Afgiften forfalder til betaling 4 uger efter, at  

 der er meddelt giver og modtager underretning om afgiftsberegningen med  

 sidste rettidige indbetalingsdag 14 dage senere.
Hvis sidste rettidige  

 betalingsdag falder på en helligdag eller en lørdag, anses betaling den  

 følgende hverdag for rettidig.
Ved betaling efter dette tidspunkt skal der betales rente med 1/2 pct. for  

 hver påbegyndt måned fra forfaldsdagen.
Renten afrundes opad til nærmeste  

 kronebeløb, som kan deles med 10 kr.
 Såfremt gaveafgiftsberegning på grundlag af en forlods indgivet  

 gaveanmeldelse er udsendt senest 2. januar i det efter gavens ydelse følgende  

 kalenderår, kan afgiftsbeløbet anses for rettidigt indbetalt, når det betales  

 senest 15. februar samme år, således at morarenter kun opkræves ved betaling  

 efter denne dato og da fra 1. februar samme år.
 58. Amtstuens (amtsskatteinspektoratets) afgørelse  

 angående værdiansættelsen kan påklages til landsskatteretten inden 4 uger  

 efter, at der er givet de afgiftspligtige underretning om afgørelsen.
 I øvrigt påklages gaveafgiftsberegningen efter reglerne i  

 arveafgiftslovens § 32, jfr. § 48, stk. 2, til finansministeriet.  

 Klagefristen er i dette tilfælde 6 uger regnet fra det tidspunkt, der er  

 givet underretning om afgiftsberegningen.
 59. Klager over værdiansættelsen eller over  

 afgiftsberegningen medfører ikke, at forfaldstiden udskydes, jfr. lovens §  

 33, sammenholdt med § 48, stk. 2.
 Efter lovens § 33, stk. 5, jfr. § 48, stk. 2, kan skattedepartementet give  

 henstand med betalingen, indtil klagesagen afgøres, mod, at der erlægges  

 sædvanlige renter.
 Har amtstuen (amtsskatteinspektoratet) ved afgiftsberegningen forhøjet  

 værdiansættelsen ifølge gaveanmeldelsen, kan den, hvis værdiansættelsen  

 påklages, give henstand mod forrentning som nævnt med betalingen af den del  

 af afgiften, der skyldes forhøjelsen, indtil klagesagen er afgjort.
60. Der er ikke sket ændringer i reglerne om  

 forhøjelse af gaveafgift, når gaveanmeldelse indgives for sent.
Bemyndigelsen  

 til amtstuen (amtsskatteinspektoratet) til i visse tilfælde at eftergive  

 eller nedsætte en forhøjelse findes nu i bekendtgørelsens § 19, stk. 2,  

 hvorefter bemyndigelsen er udvidet til at gælde, hvis fristen for  

 gaveanmeldelsens indgivelse ikke er overskredet med mere end 1 år.  

 Beløbsgrænsen er fortsat 5.000 kr.
I øvrigt er de i skattedepartementets  

 cirkulære af 17. februar 1948 angivne retningslinjer stadig gældende.
 Overgangsbestemmelser.
 Arveafgift.
 61. For afgiftspligtige erhvervelser i dødsboer, som  

 skiftes her i landet, gælder ændringerne, hvis boet er omfattet af  

 kildeskattelovens bestemmelser.
For de nævnte erhvervelser gælder ændringerne således, hvis dødsfaldet er  

 indtruffet den 1. januar 1970 eller senere.
Dør en person, der hensidder i  

 uskiftet bo, den 1. januar 1970 eller senere, gælder ændringerne for samtlige  

 arveafgiftspligtige erhvervelser i boet.
Det samme gælder, hvis begæring om  

 skifte i længstlevendes levende live er fremsat den nævnte dato eller senere.
 For arveafgiftspligtige erhvervelser, som ikke er inddraget under noget  

 skifte her i landet, gælder ændringerne, hvis afgiftspligten er indtrådt den  

 1. januar 1970 eller senere.
 Om tidspunktet for afgiftspligtens indtræden henvises til lovens § 10,  

 jfr. §§ 13, 14 og 15.
For dødsboer, som er genoptaget den 1. januar 1970 eller senere, gælder  

 ændringerne for den del af boet, som omfattes af genoptagelsen.
Den ændrede  

 afgiftsskala for arv til ægtefæller gælder dog kun, hvis afgiftspligten er  

 indtrådt den 1. januar 1970 eller senere.
Ved genoptagelse af et bo anses dette for at være taget under offentlig  

 skiftebehandling, når 1. skifteretten har truffet beslutning herom, 2. begyndelsesforretning er afholdt, 3. boet er udleveret en tidligere eksekutor eller 4. eksekutorbevilling er udfærdiget.
 Den ændrede regel i lovens § 12, stk. 1, 1. pkt., jfr. foran under pkt. 2,  

 finder også anvendelse, når kun det sidste arvefald er sket den 1. januar  

 1970 eller senere.
 Gaveafgift.
62. For gaver gælder ændringerne, hvis afgiftspligten  

 er indtrådt den 1. januar 1970 eller senere.
Om tidspunktet for  

 afgiftspligtens indtræden henvises til lovens § 45. Gaver ydet i kalenderåret  

 1969 omfattes således af de nye bestemmelser.
 Hvis der er beregnet og betalt gaveafgift af gaver på mellem 50.000 kr. og  

 500.000 kr., ydet mellem ægtefæller i 1969 efter den hidtidige skala,  

 bemyndiges vedkommende amtstue og amtsskatteinspektoratet for Sorø amt til at  

 omberegne afgiften og tilbagebetale for meget erlagt afgift.
 Skattedepartementet den 17. juni 1970.
Hans P.
Gøtrik.
