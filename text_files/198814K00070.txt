Nr BTL 70 Betænkning over Forslag til lov om ændring af lov om støtte til forbedring  

 af strukturen og effektiviteten i jordbruget   

 Nr L 70 1988-89, 1. samling Afgivet af Landbrugs- og Fiskeriudvalget Afgivet: 19890517 Udvalget har behandlet lovforslaget i nogle møder og har herunder stillet spørgsmål til landbrugsministeren, som denne har besvaret skriftligt.
 Udvalget har desuden modtaget mundtlig og/eller skriftlig henvendelse fra:
Danmarks Naturfredningsforening, Dansk Erhvervsgartnerforening, Dansk Ornitologisk Forening, Dansk Skovforening, Danske Husmandsforeninger, De danske Landboforeninger og Friluftsrådet.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse uændret.
Et andet mindretal (Socialdemokratiets medlemmer af udvalget) vil redegøre  

 for sin stilling ved lovforslagets 2. behandling, men er af den opfattelse,  

 at lovforslaget betyder tilskud til skovplantning, samtidig med at regeringen  

 i lovforslaget til ændret landbrugslov åbner for ny adgang til at frastykke  

 skovtilplantede arealer uden landbrugspligt, det vil sige, at staten og EF  

 hermed vil komme til at støtte etablering af frijord.
Dette vil betyde, at  

 alle borgere i EF vil kunne købe mindre skovarealer i Danmark til jagt og  

 anden rekreativ udnyttelse m.v. uden at bo i Danmark.
 Dermed vil der være åbnet for etablering af fjerneje, hvilket der ellers  

 siden Danmarks indtræden i EF har været bred tilslutning til at søge undgået.
 Lovforslaget er endvidere meget bureaukratisk og åbner for mange  

 omgåelsesmuligheder, samtidig med at virkningen på omfanget af landbrugets  

 produkter er meget tvivlsom.
 Mindretallet skal samtidig anmode om, at lovforslaget henvises til fornyet  

 udvalgsbehandling mellem 2. og 3. behandling.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet stillede ændringsforslag.
 Et fjerde mindretal (Fremskridtspartiets medlem af udvalget), som  

 ved 2. behandling vil redegøre for sin stilling til de stillede  

 ændringsforslag, indstiller lovforslaget til forkastelse ved 3.  

 behandling, idet Fremskridtspartiet mener, at landbruget skal være et frit og  

 selvhjulpet erhverv.
I respekt for grundlovens ord om ejendomsrettens ukrænkelighed mener  

 Fremskridtspartiet naturligvis, at det helt er op til den enkelte landmand  

 selv at afgøre, om vedkommende eventuelt vil plante træer på sine arealer.  

 Men den enkelte skal naturligvis selv betale, hvad en sådan foranstaltning  

 måtte koste.
Forslag af karakter som nærværende lovforslag er ødelæggende for  

 en god og sund strukturudvikling i dansk landbrug og vil naturligvis medvirke  

 til, at landbrugets eksportindtægter bliver reduceret.
Ændringsforslag Til § 1 Af et mindretal (S og SF):
 1) Nr. 1, 2 og 3 udgår.
 2) Det under nr. 4 foreslåede kapitel 7 b udgår.
Bemærkninger Til nr. 1 og 2 Ændringsforslagene tilsigter at lade muligheden for tilskud til  

 skovtilplantning og udtagning m.v. udgå.
 Vedtages et eller begge ændringsforslag ved 2. behandling, vil de  

 eventuelle nødvendige ændringsforslag blive stillet mellem 2. og 3.  

 behandling.
Collet (KF) fmd.
Grove (KF) Rønholt (KF) Svend Heiselberg (V) Sønderby  

 (V) Dohrmann (FP) Larsen-Ledet (RV) Duetoft (CD) Glønborg (KRF) Svend  

 Andersen (S) nfmd.
Erling Christensen (S) Arne Jensen (S) Henning  

 Nielsen (S) Bjørn Westh (S) Gade (SF) Inger Harms (SF) Bjørn Poulsen (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et flertal, af et mindretal og af landbrugsministeren stillet  

 ændringsforslag, hvorom henvises til de ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse med de af mindretallet stillede ændringsforslag.
 Et flertal inden for mindretallet (Socialdemokratiets medlemmer af  

 udvalget) udtaler, at det gerne ser forslaget suppleret med en  

 skovplantningsdel i den form, som Socialdemokratiet, Socialistisk Folkeparti  

 og Kristeligt Folkeparti har foreslået med det under nr. 2 stillede  

 underændringsforslag til ændringsforslag nr. 1.
 Socialdemokratiet kan ikke tilslutte sig landbrugsministerens forslag om  

 braklægning m.v. i den foreliggende form, jf. ændringsforslag nr. 4.
Socialdemokratiet har under forhandlingerne om braklægning m.v. ønsket at  

 få skovdelen af landbrugsministerens landbrugslovforslag (nr.
L 217)  

 inddraget i forhandlingerne, hvilket er blevet afvist af regeringspartierne.  

 Ændres denne holdning, er Socialdemokratiet parat til fornyede forhandlinger.  

 Danmark kan således, hvis der er politisk vilje hos regeringspartierne til  

 det, undgå at svigte eventuelle EF-forpligtelser.
 Et andet mindretal (Det Konservative Folkepartis, Venstres, Det  

 Radikale Venstres og Centrum-Demokraternes medlemmer af udvalget) indstiller  

 lovforslaget til vedtagelse med de af landbrugsministeren stillede  

 ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse og vil ved 3. behandling  

 redegøre for sin stilling til de stillede ændringsforslag.
 Et fjerde mindretal (Kristeligt Folkepartis medlem af udvalget)  

 indstiller lovforslaget til vedtagelse med de af mindretallet stillede  

 eller tiltrådte ændringsforslag.
Mindretallet peger i den forbindelse på, at dets indstilling i udvalgets  

 betænkning om en uændret vedtagelse af lovforslaget blev afgivet i forhåbning  

 om, at landbrugslovforslaget (L 217) kunne ændres, så fjerneje kunne  

 modvirkes.
Da regeringen og dens forligspartnere bag L 217 ikke synes villige  

 til at imødekomme dette ønske, stilles ændringsforslag til nærværende  

 lovforslag sammen med Socialdemokratiet og Socialistisk Folkeparti.
Ændringsforslag Til § 1 Af landbrugsministeren, tiltrådt af et mindretal (KF, V, RV  

 og CD):
 1) Før nr. 1 indsættes som nye numre:
 »01. I § 1 indsættes efter stk. 1 som nyt stykke:
»Stk. 2. Landbrugsministeren kan fastsætte regler om tilskud til  

 skovtilplantning på andre betingelser end dem, der følger af de i stk. 1  

 nævnte forordninger.« Stk. 2 bliver herefter stk. 3.
 02. I overskriften til kapitel 7 ændres  

 »skovbrugsforanstaltninger« til: »skovtilplantning«.
 03. § 19 affattes således:
 »§ 19. Landbrugsministeren kan yde tilskud til tilplantning med skov  

 på arealer, hvorpå der tinglyses fredskovspligt.
Stk. 2. Uden for skovrejsningsområder, der fastlægges som led i lands- og  

 regionplanlægningen, kan tilskud alene ydes til tilplantninger, der forbedrer  

 eksisterende fredskoves arrondering, samt til andre tilplantninger, 1) der gennemføres på jordbrugsbedrifter, hvor ejeren eller forpagteren  

 har jordbrug som hovederhverv, jf. § 3, stk. 1, nr. 1 og 2, og § 4, eller 2) som gennemføres på arealer, hvortil ejeren eller forpagteren modtager  

 tilskud til nedbringelse af produktionen i medfør af reglerne i § 20 c.
 Stk. 3. Tilskud kan dog ikke ydes til foranstaltninger, der gennemføres i  

 områder, der i lands- og regionplanlægningen er udlagt som områder, hvor  

 skovtilplantning er uønsket.
 Stk. 4. Tilskud kan ikke ydes til arbejder, som ejeren er forpligtet til  

 at udføre over for offentlige myndigheder.
Stk. 5. Tilskud ydes til de samlede tilplantningsomkostninger inden for et  

 af landbrugsministeren fastsat maksimum.
Tilskuddet udgør en af  

 landbrugsministeren fastsat del af tilskudsgrundlaget og kan ikke overstige 1) 75 pct. af tilskudsgrundlaget for tilplantninger, der forbedrer  

 eksisterende fredskove arrondering, 2) 75 pct. af tilskudsgrundlaget for andre tilplantninger i  

 skovrejsningsområder, 3) 50 pct. af tilskudsgrundlaget for andre tilplantninger uden for  

 skovrejsningsområder.
 Stk. 6. Landbrugsministeren kan fastsætte nærmere regler om udbetaling af  

 tilskud til sammenslutninger af jordbrugere, der gennemfører de af stk. 2,  

 nr. 1, omfattede tilplantninger.
Stk. 7. Landbrugsministeren fastsætter nærmere regler om adgangen til  

 tilskud, om de tilskudsberettigede foranstaltninger og om størrelse og ydelse  

 af tilskud.«» Af et flertal (S, SF og KRF):
Underændringsforslag til ændringsforslag nr. 1 2) I den under ændringsforslag nr. 1 foreslåede affattelse af § 19  

 affattes stk. 1 således:
»Landbrugsministeren kan yde tilskud til tilplantning med skov på  

 landbrugspligtige arealer, hvorpå der tinglyses fredskovspligt, og hvorpå  

 landbrugspligten opretholdes.« Af landbrugsministeren, tiltrådt af et mindretal (KF, V, RV,  

 CD og KRF):
 3) I den under nr. 1 foreslåede affattelse af § 20 a, stk.  

 4, udgår 2. og 3. pkt.
 4) I nr. 1 indsættes efter det foreslåede kapitel 7 a som nyt  

 kapitel:
»Kapitel 7 b Tilskud til nedsættelse eller omstilling af jordbrugsproduktion § 20 c.
Landbrugsministeren kan yde tilskud til ejere og forpagtere af  

 jordbrugsbedrifter, der tager agerjord ud af produktionen.
 Stk. 2. Landbrugsministeren fastsætter regler om, hvilke jorder der er  

 omfattet af tilskudsmuligheden efter stk. 1.
 Stk. 3. Tilsagn om tilskud efter stk. 1 er betinget af, at ansøgeren  

 forpligter sig til i en periode på mindst 5 år at tage mindst 20 pct. af  

 bedriftens agerjord, jf. stk. 2, ud af produktionen.
 Stk. 4. Landbrugsministeren fastsætter regler om anvendelsen og  

 behandlingen af de jorder, der tages ud af produktionen, og om størrelse og  

 ydelse af tilskud.
§ 20 d.
Landbrugsministeren kan yde tilskud til ejere og forpagtere af  

 jordbrugsbedrifter til nedsættelse af produktionen af jordbrugsprodukter.
 Stk. 2. Landbrugsministeren fastsætter regler om, hvilke produkter der er  

 omfattet af tilskudsmuligheden efter stk. 1.
 Stk. 3. Tilsagn om tilskud efter stk. 1 er betinget af, at ansøgeren  

 forpligter sig til i en periode på mindst 5 år at nedsætte bedriftens  

 produktion af det pågældende produkt med mindst 20 pct.
 Stk. 4. Landbrugsministeren kan fastsætte nærmere regler om beregning af  

 produktionsnedsættelsen i stk. 3 og om størrelse og ydelse af tilskud.
§ 20 e.
Landbrugsministeren kan yde tilskud til ejere og forpagtere af  

 jordbrugsbedrifter, der omstiller produktionen fra overskudsprodukter til  

 ikke-overskudsprodukter.
 Stk. 2. Landbrugsministeren kan fastsætte regler om, hvilke  

 foranstaltninger der er tilskudsberettigede efter stk. 1.
 Stk. 3. Landbrugsministeren kan fastsætte nærmere regler om størrelse og  

 ydelse af tilskud.
§ 20 f.
Landbrugsministeren kan fastsætte regler om, i hvilket omfang  

 støtte til nedsættelse, omlægning eller ophør af produktionen efter andre  

 regler skal medføre nedsættelse eller bortfald af tilskud efter denne lov.
§ 20 g.
Tilsagn om tilskud efter dette kapitel kan gives inden for et  

 beløb, der fastsættes på de årlige finanslove.« Af et mindretal (S og SF):
 5) Det under nr. 7 foreslåede nye § 26, stk. 3, affattes  

 således:
»Stk. 3. Støtte efter kapitel 7 a bortfalder desuden, hvis  

 forpligtelsen i § 20 a til at opretholde eller indføre de omhandlede  

 produktionsmetoder ikke opfyldes.« Bemærkninger Til nr. 1 og 4 Ved ændringsforslagene føres lovforslaget tilbage til sit oprindelige  

 indhold.
Hensigten med ændringsforslagene er bl.a. at opfylde de  

 forpligtelser, som det danske medlemskab af EF indebærer.
Til nr. 2 Hensigten med underændringsforslaget er vedvarende at sikre, at arealer  

 også efter nyplantning med skov fortsat er underlagt landbrugspligt, og at  

 fjerneje undgås.
Til nr. 3 Det foreslås, at den særlige hjemmel for de lokale myndigheder til at yde  

 supplerende tilskud udelades af lovforslaget.
Der har ikke kunnet opnås aftale med amtskommunerne om det supplerende  

 tilskud.
Samtidig forventes det EF-refusionsberettigede maksimum øget,  

 således at der vil blive ydet refusion på præmier på op til ca. 1.300 kr. pr.  

 ha.
Ved at udnytte denne mulighed mindskes behovet for ydelse af supplerende  

 kommunale tilskud.
 Øges den gennemsnitlige præmiesats herefter til ca. 1.100 kr. pr. ha,  

 svarer det til en årlig udgiftsforøgelse på ca. 7 mio. kr.
Til nr. 5 Ændringsforslaget stilles i konsekvens af, at mindretallets  

 ændringsforslag blev vedtaget ved lovforslagets 2. behandling, jf. i øvrigt  

 hertil bemærkningerne til ændringsforslagene i udvalgets betænkning (bilag  

 50).
Collet (KF) fmd.
Grove (KF) Rønholt (KF) Svend Heiselberg (V) Sønderby  

 (V) Dohrmann (FP) Larsen-Ledet (RV) Duetoft (CD) Glønborg (KRF) Svend  

 Andersen (S) nfmd.
Erling Christensen (S) Arne Jensen (S) Henning  

 Nielsen (S) Bjørn Westh (S) Gade (SF) Inger Harms (SF) Bjørn Poulsen (SF) Tilføjelse til tillægsbetænkningen Efter at 3. behandling af lovforslaget blev standset og det henvistes til fornyet udvalgsbehandling, har udvalget behandlet dette i yderligere et møde.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse med de i tillægsbetænkningen under nr. 2 og nr. 5 stillede  

 ændringsforslag.
 Et andet mindretal (Det Konservative Folkepartis, Venstres, Det  

 Radikale Venstres og Centrum-Demokraternes medlemmer af udvalget) indstiller  

 lovforslaget til vedtagelse med de af landbrugsministeren i  

 tillægsbetænkningen under nr. 1 og nr. 4 stillede ændringsforslag og med det  

 af landbrugsministeren udenfor tillægsbetænkningen stillede ændringsforslag  

 nr. 6.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse og vil redegøre for sin  

 stilling til de stillede ændringsforslag.
 Et fjerde mindretal (Kristeligt Folkepartis medlem af udvalget)  

 indstiller lovforslaget til vedtagelse med de i tillægsbetænkningen  

 under nr. 2 og nr. 4 stillede ændringsforslag.
