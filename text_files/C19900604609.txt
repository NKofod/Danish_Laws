 Finansministeriet og Foreningen for forsøgsteknikere har indgået vedlagte  

 overenskomst af 21. december 1989, der træder i stedet for overenskomst af  

 14. januar 1988.
 Ændringer i forhold til den hidtidige overenskomst er markeret med streger  

 i margenen.
Bemærkninger til de enkelte bestemmelser Til § 2. Løn 1. Det hidtil gældende lønforløb skalatrin 11 - 18 er  

 med virkning fra 1. april 1989 ændret til 12 - 19 og med virkning fra 1.  

 april 1990 til 12 - 20. Ændringen i lønforløbet gennemføres således, at alle  

 rykkes et trin pr. 1. april 1989, med opretholdelse af den personlige  

 lønanciennitet.
Ansatte, der pr. 31. marts 1990 er indplaceret på skalatrin  

 15 - 19 rykkes pr. 1. april 1990 yderligere et trin med opretholdelse af den  

 personlige lønanciennitet.
 Lønnen på de nævnte skalatrin vil fremgå af Finansministeriets  

 lønoversigter.
Til § 4. Lønanciennitet 2. Finansministeriet bemyndiger Landbrugsministeriet  

 til at indgå aftale i henhold til § 4.
Til § 5. Pension 3. Samtidig med etablering af pensionsordningen  

 ophører adgangen til understøttelse i henhold til cirkulære af 20. januar  

 1972 om ændrede regler om ydelse af understøttelse til ikke-pensionssikret  

 personale i statens tjeneste.
Der etableres en overgangsordning for de nuværende ansatte, som har  

 forventning om understøttelse.
Overgangsordningens indhold, der forudsætter  

 bevillingsmyndighedernes godkendelse, fastsættes af Finansministeriet.
Til § 9. Overarbejde 4. I forbindelse med ændringerne af lønforløbet pr. 1.  

 april 1989 og 1. april 1990 sker reduktion af de i overenskomstens § 9 nævnte  

 gårdtillæg.
De aftalte satser pr. 1. april 1989 fremgår af bilag 3 til  

 overenskomsten.
Til § 13. Graviditet, barsel og adoption 5. Aftalen mellem Finansministeriet og  

 Centralorganisationernes Fællesudvalg om fravær fra tjenesten i forbindelse  

 med graviditet, barsel og adoption er optrykt i cirkulære af 5. september  

 1989 (APD.nr. 064/89).
 Eventuelle tvivlsspørgsmål vedrørende overenskomsten forelægges for  

 Finansministeriet.
 Cirkulæret har virkning fra 1. april 1989. Samtidig ophæves cirkulære af  

 27. januar 1988 (LP.nr. 16/88) om overenskomst for forsøgsteknikere under  

 Statens Husdyrbrugsforsøg.
Finansministeriet, Administrations- og Personaledepartementet, den 17. januar 1990 P.M.V.
 E.B.
Carsten Holm OVERENSKOMST FOR FORSØGSTEKNIKERE UNDER STATENS HUSDYRBRUGSFORSØG Overenskomstens område § 1.  Overenskomsten omfatter forsøgsteknikere ansat  

 under Statens Husdyrbrugsforsøg.
Overenskomsten omfatter ikke  

 forsøgsteknikere omfattet af overenskomst mellem Finansministeriet og  

 Handels- og Kontorfunktionærernes Forbund i Danmark.
 Tjenestemænd og pensionerede tjenestemænd fra staten, folkeskolen og  

 folkekirken, kommuner og statsfinansierede eller koncessionerede virksomheder  

 og andre, der oppebærer egenpension fra en pensionsordning, hvortil det  

 offentlige har ydet bidrag, samt personer, der er fyldt 70 år, er ikke  

 omfattet af overenskomsten.
Løn § 2.  Lønnen, der udbetales månedsvis bagud, beregnes  

 på grundlag af en årsløn, der svarer til lønnen efter den for perioden 1.  

 april 1989 - 31. marts 1991 gældende lønjusteringsaftale for statens  

 tjenestemænd.
Månedslønnen svarer til 1/12 af årslønnen på stedtillægssats  

 III efter en lønramme, bestående af skalatrinene 12, 13, 15, 16, 17, 18 og  

 19, der alle er 2-årige, bortset fra skalatrin 12, der 1-årigt.
Med virkning  

 fra 1. april 1990 ændres lønrammen til skalatrinene 12, 13, 16, 17, 18, 19 og  

 20, der alle er 2-årige, bortset fra skalatrin 12, der er 1-årigt.
 Vedrørende indplaceringen i de nye lønskalaer henvises til cirkulæret til  

 overenskomsten.
Lønfradrag/-beregning § 3.  Vedrørende lønfradrag/-beregning gælder de for  

 tjenestemænd herom fastsatte regler, for tiden cirkulære af 24. maj 1985 om  

 lønfradrag/-beregning for tjenestemænd (LP.nr. 029/85).
Lønanciennitet § 4.  Ancienniteten regnes fra ansættelsen som  

 forsøgstekniker.
Forsøgsteknikere, der har gennemgået  

 landbrugsteknikeruddannelse eller lignende teoretisk uddannelse, indplaceres  

 ved ansættelsen på 2. løntrin.
Hvor forholdene taler derfor, kan der mellem  

 overenskomstens parter træffes aftale om fastsættelse af anciennitet efter  

 andre regler.
Pension § 5.  For ansatte, som er fyldt 25 år og som har i alt  

 4 års beskæftigelse i det offentlige og har mindst 15 timers ugentlig  

 beskæftigelse, oprettes en pensionsordning.
Ved det offenlige forstås stat,  

 kommuner, tilskudsområder og lignende.
 Stk. 2.  De pensionsgivende løndele udgør 100/99,2 af  

 den pensionsgivende løn på vedkommende skalatrin.
Stk. 3.  Som bidrag til den ansattes pensionering  

 betaler styrelsen 1,6 pct. af de pensionsgivende løndele.
Endvidere  

 tilbageholder styrelsen i den ansattes løn et beløb på 0,8 pct. af de samme  

 løndele.
Pensionsbidragene indbetales indtil udgangen af den måned, hvori den  

 pågældende fylder 70 år.
Stk. 4.  Pensionsbidragene indbetales af styrelsen til  

 en forsikringsmæssig pensionsordning.
Pensionsordningens indhold og  

 fremtidige ændringer heri skal godkendes af Finansministeriet, der  

 forudsættes repræsenteret i pensionsordningens eventuelle bestyrelse eller  

 lignende.
Stk. 5.  Pensionsordningen baserer sig på  

 pensionsudbetaling med løbende ydelser.
Tilbagekøb kan kun ske med  

 Finansministeriets godkendelse.
 Stk. 6.  Pensionsordningen træder i kraft 1. april 1990.
 Arbejdstid m.v.
 § 6.  Den normale ugentlige arbejdstid er 38 timer  

 (fra 1. september 1990: 37 timer).
Opsparing § 7.  Hvis der lokalt er enighed herom, kan  

 arbejdstidsnedsættelsen fra 40 timer ugentlig opspares til hele fridage til  

 senere afvikling.
Opsparing finder sted under fravær på grund af sygdom, men  

 ikke under afholdelse af ferie.
 Indføres en opsparingsordning, indgår arbejde op til 40 timer den enkelte  

 uge ikke i den månedlige opgørelse af overarbejde.
Særlige regler om deltidsbeskæftigelse § 8.  Nedsat arbejdstid kan bevilges, når tjenesten  

 tillader det.
 Stk. 2.  I henhold til Finansministeriets  

 cirkulæreskrivelse af 21. januar 1977 bør anmodninger fra ansatte om  

 tjenestetidsnedsættelse mod tilsvarende lønreduktion imødekommes, medmindre  

 vægtige tjenstlige, praktiske, økonomiske eller lignende hensyn taler  

 derimod, jf. også Finansministeriets cirkulære af 25. maj 1978.
 Stk. 3.  Ved ansættelse på deltid ydes løn i forhold til  

 den nedsatte tjenestetid.
 Stk. 4.  Ved deltidsbeskæftigelse med arbejdstid på  

 mindst halvdelen af fuld arbejdstid optjenes fuld anciennitet.
 Stk. 5.  Ved deltidsbeskæftigelse med en arbejdstid  

 under halvdelen af fuld arbejdstid optjenes anciennitet i forhold til den  

 nedsatte tjenestetid.
 Overarbejde m.v.
 § 9.  Overarbejde, forskudt arbejdstid og tjeneste på  

 søn- og helligdage opgøres månedsvis.
 Stk. 2.  Som vederlag herfor ydes et gårdtillæg, der  

 andrager følgende beløb (niveau oktober 1984):
 Stk. 3.  Gårdtillæggets regulering fremgår af  

 Finansministeriets lønoversigter tabel 7.1.
 Stk. 4.  Såfremt forsøgsteknikeren efter en opgørelse af  

 overarbejdspenge, godtgørelse for mistede fridage, natpenge, godtgørelse for  

 tjeneste på søn- og helligdage, grundlovsdag og juleaftensdag samt  

 godtgørelse for delt tjeneste efter de for tjenestemænd herom gældende regler  

 opnår ret til et højere beløb end gårdtillægget, vil betaling for de nævnte  

 tjenester i stedet kunne ske i overensstemmelse hermed.
Rådighedsvagttjeneste § 10.  For forsøgsteknikere kan etableres  

 rådighedsvagttjeneste uden for normal arbejdstid.
Som betaling for deltagelse i rådighedsvagttjeneste i tiden fra kl. 17.00  

 til kl. 06.00 ydes et beløb på 18 kr. pr. effektiv rådighedstime.
Dette beløb  

 udbetales ikke under effektiv tjeneste.
Effektivt arbejde ved tilkald under  

 rådighedsvagttjeneste omfattes ikke af gårdtillægget, men vederlægges  

 særskilt som overarbejde.
Ferie § 11.  Der ydes ferie efter ferielovens regler.
Stk. 2.  Til ansatte, der holder ferie med løn, ydes en  

 særlig feriegodtgørelse på 11/2 pct., der træder i stedet for det i  

 ferielovens § 14, stk. 1, omhandlede ferietillæg på 1 pct.
Godtgørelsen  

 beregnes af samtlige de i optjeningsåret oppebårne indkomstskattepligtige  

 beløb for tjenstligt arbejde, idet der dog bortses fra udbetalt løn under  

 ferie og fra udbetalt feriegodtgørelse.
 Opsigelsesvarsel, løn under sygdom, militærtjeneste m.v.
 § 12.  Funktionærlovens regler om opsigelse, løn under  

 fravær på grund af sygdom, indkaldelse til militærtjeneste samt efterløn  

 finder anvendelse på ansatte, der er omfattet af denne overenskomst.
Graviditet, barsel og adoption § 13.  Medarbejderne er omfattet af reglerne i aftalen  

 mellem Finansministeriet og Centralorganisationernes Fællesudvalg om fravær  

 fra tjeneste i forbindelse med graviditet, barsel og adoption.
Tjenestefrihed § 14.  Der gives medarbejderne adgang til  

 ekstraordinær tjenestefrihed uden løn i tilfælde, hvor det ikke strider mod  

 institutionens interesser.
 Stk. 2.  Tjenestefrihed, under hvilken der ikke optjenes  

 ret til ferie med løn eller feriegodtgørelse, kan gives i indtil 1 år ad  

 gangen, dog længst 3 år.
 Stk. 3.  Det er institutionens ansvar, at der er en  

 stilling ledig til den pågældende ved tjenestefrihedens ophør.
 Stk. 4.  Medarbejderne har ret til tjenestefrihed uden  

 løn til de formål og af den varighed, der er nævnt i Finansministeriets  

 bekendtgørelse nr. 852 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Udgiftsdækkende ydelser § 15.  Den ansatte har på tjenesterejser og ved  

 udstationering ret til befordringsgodtgørelse samt time- og dagpenge efter de  

 for tjenestemænd til enhver tid gældende regler og satser.
 Stk. 2.  Såfremt en forsøgstekniker forflyttes til et  

 andet tjenestested og i denne anledning er nødsaget til at foretage en  

 flytning af husstand og bohave, tilstås der godtgørelse efter de for  

 tjenestemænd i staten, folkeskolen og folkekirken gældende regler, idet det  

 supplerende godtgørelsesbeløb udgør 1.660 kr. (grundbeløb oktober 1975).
Hovedaftale § 16.  Principperne i den mellem Dansk  

 Arbejdsgiverforening og Landsorganisationen i Danmark indgåede hovedaftale  

 finder tilsvarende anvendelse på nærværende overenskomstområde.
Ikrafttræden og opsigelse § 17.  Overenskomsten gælder fra 1. april 1989 og kan  

 af begge parter opsiges med 3 måneders varsel til en 31. marts, dog tidligst  

 til den 31. marts 1991.
København, den 21. december 1989 Foreningen for forsøgsteknikere  

 Finansministeriet P.M.V.
Henning Kristensen Niels Paludan Bilag 1 PROTOKOLLAT til overenskomsten af dags dato mellem Finansministeriet og Foreningen for  

 forsøgsteknikere.
Der er enighed om, at der i overenskomstperioden kan føres lokale  

 drøftelser af arbejdstidsregler og arbejdstilrettelæggelse.
Resultatet af  

 drøftelserne kan indgå i kommende overenskomstforhandlinger.
 Det henstilles, at tilrettelæggelse af tjenesten søges gennemført således,  

 at der gives forsøgsteknikere fridage efter de for tjenestemænd gældende  

 regler.
København, den 21. december 1989 Foreningen for forsøgsteknikere  

 Finansministeriet P.M.V.
Henning Kristensen Niels Paludan Bilag 2.
PROTOKOLLAT til overenskomst af dags dato mellem Finansministeriet og Foreningen af  

 forsøgsteknikere.
 Der ydes følgende tillæg som følge af stillingsvurdering (grundbeløb  

 oktober 1984):
 For så vidt angår regulering henvises til Finansministeriets lønoversigter  

 tabel 7.1.
 De pågældende oppebærer ikke gårdtillæg, ligesom de ej heller oppebærer  

 overarbejdsbetaling eller særlige ydelser i henhold til overenskomstens § 9.
København, den 21. december 1989 Foreningen for forsøgsteknikere  

 Finansministeriet P.M.V.
Henning Kristensen Niels Paludan Bilag 3 GÅRDTILLÆG De i overenskomstens § 9 nævnte gårdtillæg udgør pr. 1. april 1989  

 følgende månedlige beløb:
Bilag 4 PROJEKTLØN Med henblik på at forstærke indsatsen for ledige unge under 30 år og  

 særligt udsatte grupper, jf. bekendtgørelse nr. 79 af 15. februar 1988 om lov  

 om beskæftigelsesmuligheder for unge m.v., er parterne enige om med virkning  

 fra 1. januar 1990 at optage forhandlinger om gennemførelse af projektløn  

 (svarende til garantibetalingen på det private arbejdsmarked). Projektlønnen  

 gælder umiddelbart for unge, der ansættes i egentlige  

 beskæftigelsesprojekter.
København, den 21. december 1989 Foreningen for Finansministeriet Forsøgsteknikere P.M.V.
 E.B.
