 I medfør af § 10, stk. 3, i lov om offentlige veje, jf.
 lovbekendtgørelse nr. 532 af 20. juni 1994, fastsættes:
 § 1.  Amtsrådene og kommunalbestyrelserne kan som  

 vejbestyrelse, jf. § 2 i lov om offentlige veje, lade anlægs-, drifts- og  

 vedligeholdelsesarbejder på deres veje udføre ved en anden vejbestyrelses  

 foranstaltning.
 Stk. 2.  En vejbestyrelse kan afgive tilbud på udførelse  

 af de i stk. 1 nævnte arbejder på andre vejbestyrelsers veje.
§ 2.  De i § 1, stk. 1, nævnte arbejder må kun  

 overdrages til en anden vejbestyrelse uden forudgående udbud, hvor private  

 entreprenører har haft mulighed for at afgive tilbud på arbejdet, hvis  

 arbejdets værdi eksklusive moms er mindre end den i Rådets direktiv 92/50/EØF  

 om samordning af fremgangsmåderne ved indgåelse af offentlige  

 tjenesteydelseskontrakter fastsatte tærskelværdi.
Omfatter aftalen løbende  

 drifts- og vedligeholdelsesarbejder af samme art, jf. bilag 1, skal værdien  

 af opgaven opgøres for den samlede kontraktsperiode, dog højst for en 48  

 måneders periode.
 § 3.  En vejbestyrelse skal, forinden der afgives  

 tilbud og indgås aftale om udførelse af et arbejde, der er omfattet af § 1,  

 stk. 1, foretage en kalkulation af de samlede omkostninger, der er forbundet  

 med at udføre opgaven (full-cost omkostningskalkulation). Vejbestyrelsen må  

 ikke afgive tilbud eller indgå aftale, som indebærer en vederlæggelse, der er  

 lavere end det kalkulerede beløb.
 § 4.  En vejbestyrelse, der udfører arbejde for en  

 anden vejbestyrelse, skal føre særskilt regnskab for denne virksomhed.  

 Regnskabet skal indeholde samtlige direkte og indirekte omkostninger samt  

 indtægter ved virksomheden.
 Stk. 2.  I kommunens eller amtskommunens årsregnskab  

 optages en regnskabsmæssig redegørelse for den i stk. 1 nævnte virksomhed.
 § 5.  En vejbestyrelses forvaltning af §§ 2-4 i denne  

 bekendtgørelse kan påklages til trafikministeren, for så vidt angår retlige  

 spørgsmål, jf. § 4 i lov om offentlige veje.
 Stk. 2.  Forinden trafikministeren afgør en klage efter  

 stk. 1, indhentes en udtalelse fra det udliciteringsråd, der er nedsat i  

 henhold til Finansministeriets cirkulære nr. 42 af 1. marts 1994 om udbud og  

 udlicitering af statslige drifts- og anlægsopgaver.
 Stk. 3.  En vejbestyrelse skal efter anmodning fra  

 trafikministeren stille alle nødvendige oplysninger og dokumenter til  

 rådighed for behandlingen af klagen.
 § 6.  Bekendtgørelsen træder i kraft den 1. december  

 1994.
Trafikministeriet, den 21. november 1994 Jan Trøjborg / Torkil Eriksen Bilag 1 Definitioner af »arbejdsart« Drifts- og vedligeholdelsesarbejder:
Renholdelse - Indsamling af affald på veje, rabatter m.v.
