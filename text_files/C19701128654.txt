 I forbindelse med nævnets behandling af spørgmålet om, hvorvidt der skal  

 svares merværdiafgift af omsætningen i de i messerne på Flyvestation Karup  

 opstillede spilleautomater, har nævnet spurgt justitsministeriet, om der  

 kræves særlig tilladelse til opstilling af spilleautomater i messerne, samt  

 om automaterne må give gevinst i penge.
 Det fremgår af sagen, at messerne drives af personaleforeninger, og at kun  

 det på flyvestationen tjenstgørende personale og personer, der i tjenstligt  

 ærinde opholder sig der, samt i et vist omfang disses gæster har adgang til  

 messerne.
 Det fremgår endvidere af sagen, at de i messerne opstillede  

 spilleautomater, der alle giver gevinst i penge, ejes dels af de ovennævnte  

 foreninger, dels af private personer, der til disse udlejer automater mod en  

 andel af overskuddet ved automaternes drift, og at foreningerne anvender  

 deres del af overskuddet til forskellige velfærdsfremmende formål for  

 personalet.
 I en over sagen afgivet erklæring har rigsadvokaten udtalt, at messerne  

 efter hans opfattelse ikke er offentligt tilgængelige og derfor ikke er  

 omfattet af § 48 i politivedtægten for Herning politikreds, hvorefter  

 offentlige forlystelser, herunder spil ved spilleautomaet, ikke må finde sted  

 uden politiets tilladelse, at opstillingen i messerne af spilleautomater, der  

 ejes af messerne, efter det om anvendelsen af overskuddet fra automaterne  

 oplyste ikke kan antages at være stridende mod straffelovens bestemmelser om  

 hasard, men at udlejerens fortjeneste ved opstilling af de udlejede  

 spilleautomater imidlertid efter de foreliggende oplysninger om spillets  

 karakter må anses for omfattet af straffelovens § 203.
 I anledning heraf skal man herved meddele, at justitsministeriet kan  

 henholde sig til rigsadvokatens udtalelse.
