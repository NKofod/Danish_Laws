Nr BTL 317 Betænkning over Forslag til lov om ændring af lov om social bistand  

 (Indførelse af hjemmel til at udbetale kontanthjælp til personer, der udfører  

 frivilligt, ulønnet arbejde i udlandet)   

 Nr L 317 1992-93, 1. samling Afgivet af Socialudvalget Afgivet: 19930617 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og bemærker:
Det alle skal leve af, og som skal få samfundet til at køre rundt, er den  

 arbejdskraft, alle yder.
Jo mere alle yder, jo mere får alle til deling.
 Mindretallet er derfor ikke tilhænger af at belønne folk for, at de lægger  

 deres arbejdskraft i udlandet.
Mindretallet er heller ikke tilhænger af at fastholde folk i en  

 ledighedssituation.
Den ordning, der lægges op til med lovforslaget, er  

 ensbetydende med, at de pågældende ikke foreløbig får sig et  

 »rigtigt« arbejde.
 Endelig vil det være ganske svært og måske umuligt at kontrollere, om  

 disse kontanthjælpsmodtagere har anden indtægt i udlandet.
 I stedet for at symptombehandle ved kun at kigge på den aktuelle  

 ledighedssituation skulle Folketinget hellere tage sig af det egentlige  

 problem, nemlig årsagen til den store arbejdsløshed.
Årsagen er det stadigt stigende skattetryk, der bevirker, at det ikke kan  

 betale sig at producere i Danmark.
Når det ikke kan betale sig at producere,  

 bliver der ledighed, der betyder større offentlige udgifter, der bevirker  

 højere skattetryk, der giver flere arbejdsløse osv., osv.
 Den onde cirkel kan vendes, hvis Folketinget vil.
Peder Sass (S) Bjarne Laustsen (S) Jørn Pedersen (S) Jan Petersen (S)  

 Grete Schødts (S) Taanquist (S) nfmd.
Lilli Gyldenkilde (SF) Bente Juncker  

 (CD) Pia Christmas-Møller (KF) Per Tærsbøl (KF) Grethe Fenger Møller (KF)  

 Else Winther Andersen (V) Eva Kjer Hansen (V) Bertel Haarder (V) Steffen  

 Kjærulff-Schmidt (FP) Dorit Myltoft (RV) Lysholm Christensen (KRF) fmd.
