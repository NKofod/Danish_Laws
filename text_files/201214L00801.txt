Betænkning afgivet af Socialudvalget den 25. april 2013 Betænkning over Forslag til lov om ændring af lov om Udbetaling Danmark, lov om social pension, lov om højeste, mellemste, forhøjet almindelig og almindelig førtidspension m.v. og forskellige andre love (Overførsel af Pensionsstyrelsens opgaver til Udbetaling Danmark) [af social- og integrationsministeren (Karen Hækkerup)]:
1. Ændringsforslag Social- og integrationsministeren har stillet 12 ændringsforslag til lovforslaget.
2. Udvalgsarbejdet Lovforslaget blev fremsat den 27. februar 2013 og var til 1. behandling den 15. marts 2013. Lovforslaget blev efter 1. behandling henvist til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og social- og integrationsministeren sendte den 19. december 2012 dette udkast til udvalget, jf.
SOU alm. del  bilag 126. Den 27. februar 2013 sendte social- og integrationsministeren de indkomne høringssvar og et notat herom til udvalget.
3. Indstillinger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet (EL) vil stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af social- og integrationsministeren, tiltrådt af udvalget:
 1) I den under nr. 6 foreslåede affattelse af § 25, stk. 3, der bliver stk. 2, indsættes i 1. pkt. efter »Udbetaling Danmark meddeler«: »hvert år«.
[Præcisering af, at proceduren gentages årligt] Til § 2 2) Nr. 1 affattes således:
»1. I § 8, stk. 1, indsættes efter »som overføres til Udbetaling Danmark«: »i perioden fra den 1. oktober 2012 til den 1. marts 2013«.« [Teknisk ændring] 3) I den under nr. 2 foreslåede § 10 a ændres i stk. 1 »overdragelse« til: »overtagelse«.
[Sproglig præcisering] Til § 3 4) Efter nr. 2 indsættes som nyt nummer:
 »01. § 56 a affattes således:
»§ 56 a.
Udbetaling Danmark varetager opgaverne vedrørende folkepension, varmetillæg, petroleumstillæg, opsat pension, supplerende pensionsydelse og øvrige tillæg efter kapitel 11. Udbetaling Danmark varetager endvidere opgaver om retten til at medtage en tilkendt folkepension eller førtidspension ved fast bopæl i udlandet og opgaver om retten til at modtage folkepension ved fast bopæl i udlandet.
Desuden varetager Udbetaling Danmark alle opgaver vedrørende beregning og udbetaling af førtidspension.
 Stk. 2. Udbetaling Danmark træffer afgørelse om størrelsen af den personlige tillægsprocent og den likvide formue.
Stk. 3. Kommunalbestyrelsen varetager opgaverne vedrørende personligt tillæg og helbredstillæg til folkepensionister.
Desuden varetager kommunalbestyrelsen de opgaver vedrørende førtidspension, som ikke er nævnt i stk. 1 og 2.
Stk. 4. Kommunalbestyrelsen i opholdskommunen skal, uden at borgeren indgiver ansøgning herom, vurdere, om borgeren har ret til anden hjælp fra kommunen, når Udbetaling Danmark giver afslag på pension på grund af regler om optjening eller tilkender en brøkpension.
Kommunalbestyrelsen i opholdskommunen skal tilbyde at give vejledning efter § 5 i lov om retssikkerhed og administration på det sociale område, når en førtidspensionist overgår til folkepension.
Udbetaling Danmark skal give meddelelse til kommunen om personer, der er omfattet af situationerne nævnt i 1. og 2. pkt.«« [Teknisk ændring som konsekvens af ikrafttrædelsen af § 1 i lov nr. 326 af 11. april 2012. Bestemmelsen svarer til lovforslagets § 7, nr. 1, som udgår] 5) Efter nr. 4 indsættes som nyt nummer:
»02. § 62 a ophæves.« [Teknisk ændring som konsekvens af ikrafttrædelsen af § 1 i lov nr. 326 af 11. april 2012. Bestemmelsen svarer til lovforslagets § 7, nr. 2, som udgår] Til § 4 6) Efter nr. 2 indsættes som nyt nummer:
 »01. § 52 b affattes således:
»§ 52 b.
Udbetaling Danmark varetager opgaverne vedrørende beregning og udbetaling af førtidspension, bistandstillæg, plejetillæg, invaliditetsydelse og tillæg efter kapitel 11 og alle opgaver vedrørende varmetillæg og petroleumstillæg.
Udbetaling Danmark varetager endvidere opgaver om ret til at medtage en tilkendt førtidspension ved fast bopæl i udlandet.
 Stk. 2. Udbetaling Danmark træffer afgørelse om størrelsen af den personlige tillægsprocent og den likvide formue.
 Stk. 3. Kommunalbestyrelsen varetager de opgaver efter loven, som ikke er henlagt til Udbetaling Danmark, jf. stk. 1 og 2.
Stk. 4. Kommunalbestyrelsen i opholdskommunen skal tilbyde at give vejledning efter § 5 i lov om retssikkerhed og administration på det sociale område, når en førtidspensionist eller modtager af invaliditetsydelse overgår til folkepension.
Udbetaling Danmark skal give meddelelse til kommunen om personer, der er omfattet af situationen nævnt i 1. pkt.«« [Teknisk ændring som konsekvens af ikrafttrædelsen af § 2 i lov nr. 326 af 11. april 2012. Bestemmelsen svarer til lovforslagets § 7, nr. 3, som udgår] 7) Efter nr. 4 indsættes som nyt nummer:
»02. § 56 a ophæves.« [Teknisk ændring som konsekvens af ikrafttrædelsen af § 2 i lov nr. 326 af 11. april 2012. Bestemmelsen svarer til lovforslagets § 7, nr. 4, som udgår] Ny paragraf 8) Efter § 6 indsættes som ny paragraf:
»§ 01 I lov nr. 218 af 5. marts 2013 om ændring af lov om højeste, mellemste, forhøjet almindelig og almindelig førtidspension m.v., lov om social pension og lov om individuel boligstøtte (Frivillig overgang til  førtidspension efter lov om social pension) foretages følgende ændring:
1. § 5, stk. 13, ophæves.« [Teknisk ændring] Til § 7 9) Paragraffen udgår.
[Teknisk ændring som konsekvens af ikrafttrædelsen af §§ 1 og 2 i lov nr. 326 af 11. april 2012] Til § 11 10) I  stk. 2 ændres »§§ 3-7« til: »§§ 3-6«.
[Teknisk ændring] 11) Stk. 3 affattes således:
»Stk. 3. Udbetaling Danmark kan uden fornyet samtykke behandle sager efter stk. 2, hvis borgeren har givet samtykke til Pensionsstyrelsen efter § 11 a, stk. 1, i lov om retssikkerhed og administration på det sociale område.« [Sproglig præcisering] 12) I  stk. 4 udgår »og 7«.
[Teknisk ændring] Bemærkninger Til nr. 1 Der er tale om en præcisering af, at Udbetaling Danmark hvert år skal sende de relevante ministerier et skøn over det kommende års administrationsbidrag.
Til nr. 2 Der er tale om en lovteknisk ændring, som tager højde for den ændring, der skete ved § 8, nr. 1, i lov nr. 326 af 11. april 2012, hvor beskrivelsen af Udbetaling Danmarks opgaver blev flyttet fra lov om etablering af den selvejende institution Udbetaling Danmark til lov om Udbetaling Danmark.
Til nr. 3 Der er tale om en sproglig præcisering af, at lov om lønmodtageres retsstilling ved virksomhedsoverdragelse finder tilsvarende anvendelse ved overtagelse af personalet.
Til nr. 4 Der er tale om en teknisk ændring, som konsekvens af at § 1, nr. 40, i lov om ændring af lov om social pension i lov nr. 326 af 11. april 2012 nu er trådt i kraft den 1. marts 2013, hvor Udbetaling Danmark overtog opgaver i forbindelse med udbetaling m.v. af pension fra kommunerne.
Den foreslåede affattelse af § 56 a i ændringsforslagets § 3, nr. 4, svarer til forslagets § 7, nr. 1, der som følge heraf foreslås at udgå.
Til nr. 5 Der er tale om en teknisk ændring, som konsekvens af at § 1, nr. 44, i lov om ændring af lov om social pension i lov nr. 326 af 11. april 2012 nu er trådt i kraft den 1. marts 2013, hvor Udbetaling Danmark overtog opgaver i forbindelse med udbetaling m.v. af pension fra kommunerne.
Forslaget i ændringsforslagets § 3, nr. 5 om at lade § 62 a i loven udgå svarer til forslagets § 7, nr. 2, der som følge heraf foreslås at udgå.
Til nr. 6 Der er tale om en teknisk ændring, som konsekvens af at § 2 om ændring af lov om højeste, mellemste, forhøjet almindelig og almindelig førtidspension m.v. i lov nr. 326 af 11. april 2012 nu er trådt i kraft den 1. marts 2013, hvor Udbetaling Danmark overtog opgaver i forbindelse med udbetaling m.v. af pension fra kommunerne.
Den foreslåede affattelse af § 52 b i ændringsforslagets § 4, nr. 6, svarer til forslagets § 7, nr. 3, der som følge heraf foreslås at udgå.
Til nr. 7 Der er tale om en teknisk ændring, som konsekvens af at § 2 om ændring af lov om højeste, mellemste, forhøjet almindelig og almindelig førtidspension m.v. i lov nr. 326 af 11. april 2012 nu er trådt i kraft den 1. marts 2013, hvor Udbetaling Danmark overtog opgaver i forbindelse med udbetaling m.v. af pension fra kommunerne.
Forslaget i § 4, nr. 7, i ændringsforslaget om at lade § 56 a i loven udgå svarer til forslagets § 7, nr. 4, der som følge heraf foreslås at udgå.
Til nr. 8 Der er tale om en teknisk ændring.
Bestemmelsen ændres, som følge af at Udbetaling Danmark foreslås at overtage Pensionsstyrelsens opgaver.
Der er allerede med de gældende §§ 62 og 56 i hhv. lov om social pension og lov om højeste, mellemste, forhøjet almindelig og almindelig førtidspension m.v. og med de ændringer, der følger af lovforslagets § 3, nr. 3, og § 4, nr. 3, fastsat bestemmelser om, at Udbetaling Danmark har de beskrevne opgaver.
Overgangsbestemmelsen i § 5, stk. 13, ophæves derfor.
Til nr. 9 Der er tale om en teknisk ændring, som konsekvens af at §§ 1 og 2 i lov nr. 326 af 11. april 2012 nu er trådt i kraft den 1. marts 2013, hvor Udbetaling Danmark overtog opgaver i forbindelse med udbetaling m.v. af pension fra kommunerne.
Bestemmelserne er nu indeholdt i ændringsforslagets § 3, nr. 4 og 5, og § 4, nr. 6 og 7.
Til nr. 10 og 12 Der er tale om tekniske ændringer, som følge af at det fremsatte lovforslags § 7 udgår.
Til nr. 11 Der er tale om en sproglig præcisering af bestemmelsen.
Orla Hav (S) Maja Panduro (S) Jacob Bjerregaard (S) Jens Joel (S) Karen J.
Klint (S) Rasmus Horn Langhoff (S) Julie Skovsby (S) Marlene Borst Hansen (RV) Liv Holm Andersen (RV) Uffe Elbæk (RV) Pernille Vigsø Bagge (SF) Anne Baastrup (SF) fmd.
Karina Lorentzen Dehnhardt (SF) Finn Sørensen (EL) Pernille Skipper (EL) Hans Andersen (V) Anne-Mette Winther Christiansen (V) nfmd.
Louise Schack Elholm (V) Karen Ellemann (V) Sophie Løhde (V) Eyvind Vesselbo (V) Fatma Øktem (V) Karin Nødgaard (DF) René Christensen (DF) Karina Adsbøl (DF) Mette Hjermind Dencker (DF) Simon Emil Ammitzbøll (LA) Thyra Frank (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 159 Bilagsnr.
