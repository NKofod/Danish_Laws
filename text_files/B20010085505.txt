Bekendtgørelse om tilskud til  

 forbedring af staldforhold for  

 svin og kvæg I medfør af § 2, stk. 2, jf. stk. 1, nr. 1, § 3, § 16, stk. 1, §  

 18, stk. 1, § 19, stk. 1 og 2, § 20, stk. 1, § 22, § 26, stk. 2 og 3, og § 27  

 i lov nr. 338 af 17. maj 2000 om støtte til udvikling af  

 landdistrikterne (landdistriktsstøtteloven), fastsættes:
Kapitel 1 Ansøgerkreds § 1. Tilskud kan i 2001 inden for en ramme  

 på 90,0 mill. kr. efter ansøgning ydes til ejere eller  

 forpagtere, der 1)	foretager investeringer til forbedring af staldforhold for  

 drægtige søer og gylte, jf. lov nr. 404 af 26. juni 1998 om  

 indendørs hold af drægtige søer og gylte, på  

 jordbrugsbedriften, 2)	foretager investeringer til forbedring af staldforhold for  

 smågrise, avls- og slagtesvin, jf. lov nr. 104 af 14. februar 2000 om  

 indendørs hold af smågrise, avls- og slagtesvin, på  

 jordbrugsbedriften, 3)	foretager investeringer til forbedring af staldforhold for  

 kvæg, jf. bilag 2.2, kapitel 1, pkt.1.1, dog undtaget pkt. 1.1.3, og  

 pkt. 1.2, i bekendtgørelse nr. 23 af 15. januar 1998 om  

 kvalitetsmærkningsordning for fødevarer, som senest ændret  

 ved bekendtgørelse nr. 701 af 17. juli 2000, på  

 jordbrugsbedriften, eller 4)	foretager investeringer, der kan sidestilles hermed, jf. § 22, stk.  

 5.
 Stk. 2. Direktoratet for FødevareErhverv kan  

 forhøje den i stk. 1 nævnte ramme inden for den på  

 finansloven for 2001 fastsatte ramme på 140,0 mill. kr.
Stk. 3. Hvis den i stk. 1 afsatte ramme eventuelt  

 forhøjet efter stk. 2, ikke er tilstrækkelig til at meddele  

 tilsagn om tilskud til alle ansøgninger, sker meddelelse af tilsagn om  

 tilskud først til ansøgere vedrørende investeringer  

 efter stk. 1, nr. 1 og 2, jf. nr. 4, og dernæst på grundlag af  

 datoen for modtagelse af ansøgningen i Direktoratet for  

 FødevareErhverv, således at tidligere modtagne  

 ansøgninger går forud for senere.
Ansøgninger, der  

 modtages samme dato, behandles ligeligt.
Kapitel 2 Administration Myndigheder § 2. Direktoratet for FødevareErhverv  

 træffer afgørelser efter denne bekendtgørelse.
§ 3. Direktoratet for FødevareErhverv  

 forestår kontrol af opfyldelse af bekendtgørelsens betingelser  

 for ydelse af tilskud.
Til brug for denne kontrol indhentes fornødne  

 oplysninger fra andre offentlige myndigheder.
 Stk. 2. Direktoratet for FødevareErhverv og  

 jordbrugskommissionerne forestår den kontrol, der er nævnt i  

 lovens § 20, stk. 2 og 3, jf. lovens § 2, stk. 1, nr. 1.
Ansøgning § 4. Ansøgning om tilskud skal  

 udfærdiges på et særligt ansøgningsskema med bistand  

 af en særligt sagkyndig, godkendt i medfør af § 30 i  

 bekendtgørelse nr. 426 af 23. maj 2001 om støtteordning for  

 yngre jordbrugere eller i medfør af tidligere bestemmelser herom.  

 Ansøgningen skal attesteres af den særligt sagkyndige.  

 Ansøgningsskemaer fås hos Direktoratet for  

 FødevareErhverv og hos de særligt sagkyndige.
 Stk. 2. Ansøgningen skal indgives til Direktoratet  

 for FødevareErhverv, og en kopi af ansøgningen skal samtidig  

 sendes til jordbrugskommissionen for det amt, hvor jordbrugsbedriften  

 ligger.
 Stk. 3. Der kan kun indgives én ansøgning  

 pr. jordbrugsbedrift.
 Stk. 4. Ansøgning om tilskud skal være  

 modtaget i Direktoratet for FødevareErhverv senest den 12. november  

 2001.
 Stk. 5. Hvis ansøger har modtaget tilsagn om  

 tilskud efter bekendtgørelse nr. 220 af 29. marts 1995 om  

 støtte til forbedring af strukturen og effektiviteten i jordbruget  

 (Forbedringsordningen), bekendtgørelse nr. 191 af 26. marts 1999 om  

 tilskud til dyrevelfærdsinvesteringer i forbindelse med  

 gennemførelse af forbedringsplaner for jordbrugsbedrifter, som senest  

 ændret ved bekendtgørelse nr. 603 af 26. juni 2000, eller  

 bekendtgørelse nr. 976 af 27. oktober 2000 om tilskud til forbedring  

 af staldforhold for svin og kvæg, som ændret ved  

 bekendtgørelse nr. 1145 af 15. december 2000, kan ansøgning om  

 tilskud efter denne bekendtgørelse kun indgives, hvis den tidligere  

 forbedringsplan er afsluttet, eller hvis tilskuddet er bortfaldet.
Igangsætningstilladelse, tilsagn og regnskab § 5. Direktoratet for FødevareErhverv  

 kvitterer for ansøgningens modtagelse og kan i den forbindelse give  

 tilladelse til at påbegynde investeringerne  

 (igangsætningstilladelse). Investeringerne kan påbegyndes,  

 når igangsætningstilladelse er givet.
 § 6. Hvis betingelserne for tilskud er opfyldt,  

 meddeler Direktoratet for FødevareErhverv tilsagn om tilskud  

 (forhåndstilsagn), jf. dog § 1, stk. 3.
 Stk. 2. Det er en betingelse for, at der kan meddeles  

 forhåndstilsagn, at gennemførelse af forbedringsplanens  

 investeringer ikke er påbegyndt, inden der er givet  

 igangsætningstilladelse, jf. § 5.
 Stk. 3. Forhåndstilsagnet bortfalder, hvis der er  

 forløbet mere end 6 måneder fra det tidspunkt, hvor  

 forbedringsplanen skulle være afsluttet, uden at der er indsendt  

 indberetning efter § 7 eller bevilget forlængelse af fristen for  

 planens afslutning.
§ 7. Når de investeringer, der er forudsat i  

 forbedringsplanen, er gennemført, skal der indsendes en indberetning  

 til jordbrugskommissionen sammen med nøjagtig dokumentation for og  

 specifikation af de betalte udgifter og en redegørelse for  

 finansieringen af investeringerne.
Jordbrugskommissionen foretager derefter  

 afsyning og afgiver indstilling til Direktoratet for FødevareErhverv,  

 der afgør, om der kan udbetales tilskud.
 Stk. 2. Indberetning om gennemførte investeringer  

 skal udfærdiges på blanketter, der fås hos Direktoratet for  

 FødevareErhverv og hos de særligt sagkyndige.
 Stk. 3. Direktoratet for FødevareErhverv kan  

 fastsætte nærmere krav til regnskab og revision vedrørende  

 bevilget tilskud.
 § 8. Når forbedringsplanen er afsluttet,  

 indsendes efter anfordring en regnskabsindberetning, jf. § 20, stk. 2, til  

 Direktoratet for FødevareErhverv for det første  

 regnskabsår efter forbedringsplanens afslutning.
Kapitel 3 Jordbrugsbedrift § 9. Ved en jordbrugsbedrift forstås i denne  

 bekendtgørelse en bedrift, der anvendes til landbrug.  

 Jordbrugsbedriften skal omfatte mindst én ejendom, der er undergivet  

 landbrugspligt efter reglerne i landbrugsloven.
 Stk. 2. Hvis jordbrugsbedriften omfatter en eller flere  

 ejendomme eller arealer, som den, der driver bedriften, har i forpagtning, og  

 disse ejendomme eller arealer indgår i forbedringsplanen, skal der  

 foreligge fornøden sikkerhed for, at de pågældende  

 ejendomme eller arealer kan drives af forpagteren i mindst 12 år fra  

 ansøgningens indgivelse.
Kapitel 4 Betingelser for tilskud Uddannelseskrav § 10. Ansøger skal have gennemført  

 en af følgende uddannelser:
1)	Driftslederuddannelsen ("grønt bevis"), jf.  

 Undervisningsministeriets bekendtgørelse om landbrugets  

 overbygningsuddannelser, eller 2)	Landmandsuddannelsen ("det grønne bevis"), som den var  

 fastlagt af Landboforeningerne og Dansk Familielandbrug.
 Stk. 2. For personer, der er født før 1958,  

 er kravet til faglig uddannelse endvidere opfyldt, hvis de efter den  

 særligt sagkyndiges skøn er i besiddelse af tilstrækkelige  

 faglige kvalifikationer til gennemførelse af forbedringsplanen,  

 herunder har gennemgået en praktisk og/eller teoretisk uddannelse inden  

 for landbrug i en periode af mindst 4 år inden for de seneste 10  

 år.
 Stk. 3. Uddannelseskravet anses endvidere for opfyldt,  

 hvis den pågældende dokumenterer at have gennemgået en  

 uddannelse, der svarer til kravene i stk. 1 eller stk. 2, i et af Det  

 Europæiske Økonomiske Samarbejdsområdes øvrige  

 medlemslande.
 Stk. 4. Direktoratet for FødevareErhverv kan  

 gøre undtagelse fra bestemmelserne i stk. 1-3.
Økonomisk behov § 11. Ansøger skal godtgøre et  

 økonomisk behov for støtte til at gennemføre  

 investeringerne.
Stk. 2. Kravet om et økonomisk behov anses for  

 godtgjort, hvis følgende opgørelse udgør et negativt  

 tal.
Fra summen af 50 pct. af handelsværdien af ansøgers  

 jordbrugsbedrift og 100 pct. af ansøgers andre aktiver trækkes  

 summen af:
1)	ansøgers gæld, 2)	200.000 kr. pr. heltidsbeskæftiget ved forbedringsplanens  

 afslutning og 3)	en driftskapital svarende til 20 pct. af jordbrugsbedriftens  

 bruttoudbytte ved forbedringsplanens afslutning.
 Stk. 3. Hvis opgørelsen efter stk. 2 udgør  

 et positivt tal, nedsættes det beløb, hvoraf tilskud beregnes, i  

 overensstemmelse med § 24, stk. 4.
 Stk. 4. Hvis driften af jordbrugsbedriften, er overladt  

 til en forpagter, opgøres godtgørelsen af et økonomisk  

 behov efter retningslinier fastsat af Direktoratet for  

 FødevareErhverv.
Økonomisk levedygtighed § 12. Ansøger skal godtgøre, at  

 jordbrugsbedriften besidder det nødvendige produktionsapparat, og at  

 den på sigt vil kunne opretholdes som en økonomisk  

 bæredygtig bedrift.
Normarbejdskraftbehov § 13. Jordbrugsbedriften skal på  

 ansøgningstidspunktet og i hele tilskudsperioden, jf. § 25, stk. 1,  

 have et arbejdskraftsbehov på mindst 833 timer pr. regnskabsår,  

 opgjort efter normtimesatser, jf. bilag 1.
Normbeskæftigelseskrav § 14. Ansøger skal på  

 ansøgningstidspunktet og i hele tilskudsperioden, jf. § 25, stk. 1,  

 mindst anvende 833 timer pr. regnskabsår på jordbrugsbedriften,  

 opgjort efter normtimesatser, jf. bilag 1.
 Stk. 2. Drives jordbrugsbedriften af flere personer, er  

 det en betingelse, for at der kan ydes tilskud, at alle personer opfylder  

 betingelserne i § 10 og i stk. 1. Dette gælder også, hvis  

 bedriften drives af et personligt ansvarligt interessentskab.
Miljø-, hygiejne og dyrevelfærdskrav § 15. Jordbrugsbedriften skal på  

 ansøgningstidspunktet opfylde de for bedriften gældende regler  

 med hensyn til miljø, herunder arbejdsmiljø, hygiejne og  

 dyrevelfærd, som er fastsat i dansk lovgivning, eller som er fastsat af  

 Det Europæiske Fællesskab.
Forbedringsplan § 16. Ansøger skal gennemføre en  

 forbedringsplan for jordbrugsbedriften.
 Stk. 2. Forbedringsplanen skal indeholde en beskrivelse  

 af følgende:
 1)	Jordbrugsbedriftens forhold på ansøgningstidspunktet,  

 herunder indkomstforhold og arbejdskraftsbehov på bedriften.
 2)	De forhold på jordbrugsbedriften, der tilstræbes  

 opnået ved planens afslutning.
 3)	De foranstaltninger og de investeringer, der påtænkes  

 foretaget inden planens afslutning.
 Stk. 3. Tilskudsberettigede investeringer i  

 forbedringsplanen skal være påbegyndt inden den 1. januar  

 2003.
 Stk. 4. Forbedringsplanen skal være afsluttet inden  

 et fastsat tidspunkt i planen, dog senest inden udgangen af år  

 2004.
 Stk. 5. Hvis ansøger kun foretager  

 investeringerne, mens driften af jordbrugsbedriften er overladt til en  

 forpagter, skal forpagteren opfylde betingelserne i stk. 1 og i §§ 10, 11, 14  

 og 20.
Arbejdsindkomst pr. heltidsbeskæftiget § 17. Forbedringsplanen skal vise, at  

 gennemførelse af forbedringsplanen vil medføre en forbedring af  

 arbejdsindkomsten pr. heltidsbeskæftiget beregnet efter reglerne i §  

 19.
 § 18. Ved arbejdsindkomsten fra jordbrugsbedriften  

 forstås driftsoverskuddet (udbytte af gældfri ejendom) med  

 tillæg af afholdte lønudgifter og med fradrag af forrentning,  

 jf. stk. 3 og 4.
 Stk. 2. Arbejdsindkomsten fra jordbrugsbedriften angives  

 på grundlag af driftsoverskuddet fra egentlig jordbrugsvirksomhed  

 på bedriften.
Stk. 3. Ved angivelse af arbejdsindkomsten på  

 ansøgningstidspunktet skal der gives oplysning om det driftsoverskud,  

 som bedriften realistisk antages at kunne give efter sin karakter under  

 normale produktions- og afsætningsforhold.
Oplysning om  

 driftsoverskuddet skal gives på grundlag af det senest foreliggende  

 materiale, herunder det senest foreliggende driftsregnskab med korrektion for  

 unormale forhold.
Forrentningen fastsættes til de faktisk betalte  

 renter af fremmedkapitalen, eventuel forpagtningsafgift, samt 3,5 pct. p.a.  

 af egenkapitalen.
Egenkapitalen er handelsværdien af alle  

 jordbrugsaktiver med fradrag af fremmedkapitalen.
Stk. 4. Ved angivelse af arbejdsindkomsten ved  

 forbedringsplanens afslutning skal det driftsoverskud anslås, som  

 bedriften efter de foretagne investeringer realistisk må antages at  

 kunne give under normale produktions- og afsætningsforhold.
Der regnes  

 med samme prisniveau, som anvendes ved angivelse af driftsoverskuddet  

 på ansøgningstidspunktet.
Forrentningen beregnes ligesom ved  

 beregning af arbejdsindkomsten på ansøgningstidspunktet, jf.  

 stk. 3. Egenkapitalen beregnes som den egenkapital, der er nævnt i stk.  

 3, med tillæg af planlagte investeringer og med fradrag af nye  

 lån til investeringerne.
 § 19. Arbejdsindkomsten pr.  

 heltidsbeskæftiget på ansøgningstidspunktet og ved  

 forbedringsplanens afslutning beregnes således:
 1)	Det beregnes, hvor mange arbejdsenheder (heltidsbeskæftigede  

 personer á 1665 timer), der kræves for at dække  

 bedriftsarbejdskraftsbehovet i forbindelse med opgørelse af  

 arbejdsindkomsten pr. heltidsbeskæftiget, jf. §§ 17 og 18.  

 Bedriftsarbejdskraftsbehovet beregnes på grundlag af mekaniseringsgrad,  

 staldforhold, arrondering og øvrige driftsforhold.
 2)	Det derved fremkomne tal (udtrykt med 2 decimaler) divideres op i  

 arbejdsindkomsten fra jordbrugsbedriften.
Regnskabsføring § 20. Ansøger skal fra forbedringsplanens  

 iværksættelse og i hele tilskudsperioden føre regnskab for  

 jordbrugsbedriften.
Stk. 2. Der skal årligt udarbejdes et  

 driftsregnskab med status og beregnes driftsresultat i overensstemmelse med  

 de definitioner, der er fastlagt af Statens Jordbrugs- og  

 Fiskeriøkonomiske Institut.
Regnskabsindberetningerne skal tillige  

 indeholde oplysning om antallet af arbejdsenheder ved jordbrugsbedriften, jf.  

 § 19, og om arbejdsindkomsten pr. arbejdsenhed.
Når forbedringsplanen  

 er afsluttet, skal regnskabsindberetningen, ledsaget af den særligt  

 sagkyndiges bemærkninger efter anfordring, indsendes til Direktoratet  

 for FødevareErhverv til godkendelse.
Endvidere skal  

 regnskabsindberetningen i regnskabsperioden, jf. stk. 1, indsendes, når  

 Direktoratet for FødevareErhverv kræver det.
 Stk. 3. Regnskabsindberetningen skal afgives på  

 blanketter, der fås hos Direktoratet for FødevareErhverv og hos  

 de særligt sagkyndige.
Driftsfællesskaber § 21. Hvis ansøgers jordbrugsbedrift  

 indgår i et driftsfællesskab mellem jordbrugsbedrifter, kan  

 indkomst, arbejdstid m.v. fra driftsfællesskabet svarende til  

 ansøgers andel af driftsfællesskabet indgå i  

 opgørelsen af, om betingelserne for tilskud er opfyldt.
På  

 tilsvarende måde kan investeringer, der foretages i  

 driftsfællesskabet, medregnes forholdsmæssigt i ansøgers  

 forbedringsplan.
 Stk. 2. Det er en betingelse, at driftsfællesskabet  

 er organiseret som et personligt ansvarligt interessentskab bestående  

 af fysiske personer, og dets eneste formål skal være  

 jordbrugsdrift.
Kapitel 5 Tilskudsberettigede investeringer § 22. Tilskud kan ydes til forbedringsplanens  

 investeringer i 1)	staldbygninger med installationer og inventar til  

 jordbrugsbedriftens eksisterende hold af drægtige søer og gylte  

 i disse bygninger med henblik på at opfylde kravene i kapitel 2 i lov  

 nr. 404 af 26. juni 1998 om indendørs hold af drægtige  

 søer og gylte, 2)	staldbygninger med installationer og inventar til  

 jordbrugsbedriftens eksisterende hold af smågrise og avls- og  

 slagtesvin i disse bygninger med henblik på at opfylde kravene i §§ 3-5  

 i lov nr. 104 af 14. februar 2000 om indendørs hold af smågrise,  

 avls- og slagtesvin, og 3)	staldbygninger med installationer og inventar til  

 jordbrugsbedriftens eksisterende hold af kvæg med henblik på at  

 opfylde kravene i bilag 2.2, kapitel 1, pkt. 1.1, dog undtaget pkt. 1.1.3, og  

 pkt. 1.2, i bekendtgørelse nr. 23 af 15. januar 1998 om  

 kvalitetsmærkningsordning for fødevarer, som senest ændret  

 ved bekendtgørelse nr. 701 af 17. juli 2000.
Stk. 2. Det er en betingelse for ydelse af tilskud til de  

 i stk. 1, nr. 1 eller 2, nævnte investeringer, at de i stk. 1, nr. 1 og  

 2, omhandlede krav ved forbedringsplanens afslutning er opfyldt for hele  

 jordbrugsbedriftens hold af drægtige søer, gylte, smågrise  

 og avls- og slagtesvin.
Det er en betingelse for ydelse af tilskud til de i  

 stk. 1, nr. 3, nævnte investeringer, at de i nævnte stykke  

 omhandlede krav ved forbedringsplanens afslutning er opfyldt for hele  

 jordbrugsbedriftens hold af kvæg.
Stk. 3. Det er en betingelse for ydelse af tilskud, at de  

 investeringer, hvortil der ydes tilskud, jf. stk. 1, nr. 1 eller 2, ikke  

 medfører en udvidelse af produktionskapaciteten i bedriftens  

 svinesektor.
Det er en betingelse for ydelse af tilskud, at de investeringer,  

 hvortil der ydes tilskud, jf. stk. 1, nr. 3, ikke medfører en  

 udvidelse af produktionskapaciteten i bedriftens kvægsektor.
Stk. 4. Omfatter investeringsplanen investeringer inden  

 for malkekvægssektoren, er ydelse af tilskud, jf. stk. 1, nr. 3,  

 endvidere betinget af, at det dokumenteres, at der foreligger en basisandel,  

 der muliggør den produktion og indtjening, der er forudsat i planen,  

 jf.
Fødevareministeriets bekendtgørelse om tillægsafgift  

 for mælk og mejeriprodukter.
 Stk. 5. Investeringer, der foretages med henblik på  

 at opfylde kravene til staldbygninger, herunder installationer og inventar, i  

 medfør af bekendtgørelse nr. 697 af 16. juli 2000 om  

 økologisk jordbrugsproduktion, for så vidt angår  

 jordbrugsbedriftens eksisterende hold af svin og kvæg, og hvor den  

 økologiske omlægning heraf endnu ikke er påbegyndt,  

 sidestilles med de i stk. 1 nævnte investeringer.
 § 23. Tilskud kan ydes til udgifter til fysiske  

 investeringer, til arkitekt- og ingeniørhonorar og til udgifter ved  

 den særligt sagkyndiges bistand ved udfærdigelse af  

 ansøgningen m.v .
 Stk. 2. I tilskudsgrundlaget indgår ikke moms, med  

 mindre denne endeligt bæres af tilskudsmodtageren.
 Stk. 3. Tilskud kan ikke ydes til køb af brugt  

 udstyr og materiel eller til eget arbejde.
 Stk. 4. Tilskud kan ikke ydes til investeringer, hvortil  

 der er givet tilsagn om støtte efter anden lovgivning.
 Stk. 5. Tilskud kan kun ydes til investeringer, der er  

 forudsat i forbedringsplanen.
 Stk. 6. Ændringer af planens investeringer kan kun  

 ske, hvis investeringerne er til samme formål, eller hvis  

 investeringerne ændres i forbindelse med en ændring af  

 produktionen som følge af særlige forhold, som f.eks. sygdom,  

 brand og lignende.
 Stk. 7. De i stk. 6 nævnte ændringer må  

 ikke være påbegyndt, før Direktoratet for  

 FødevareErhverv har godkendt ændringerne.
Kapitel 6 Beregning af tilskud § 24. Tilskuddet beregnes i forhold til de  

 foretagne staldinvesteringer, jf. § 22. De samlede tilskudsberettigede  

 udgifter efter denne bekendtgørelse og efter bekendtgørelse nr.  

 976 af 27. oktober 2000 om tilskud til forbedring af staldforbedring af  

 staldforhold for svin og kvæg, som ændret ved  

 bekendtgørelse nr. 1145 af 15. december 2000, kan højst  

 udgøre 500.000 kr. pr. heltidsbeskæftiget på  

 jordbrugsbedriften ved forbedringsplanens afslutning, jf. § 19, og et samlet  

 beløb på 1.000.000 kr.
 Stk. 2. Ved investeringer, jf. § 1, stk. 1, nr. 1 og 2,  

 jf. nr. 4, nedsættes de i stk. 1 nævnte beløb med  

 følgende procentsatser, hvis det samlede antal dyreenheder for  

 svineholdet på jordbrugsbedriften, opgjort i overensstemmelse med  

 reglerne i Miljø- og Energiministeriets bekendtgørelse om  

 erhvervsmæssigt dyrehold, husdyrgødning, ensilage m.v., på  

 ansøgningstidspunktet udgør mindst 150 dyreenheder:
 1)	150-175 dyreenheder: 20 pct.
 2)	176-200 dyreenheder: 30 pct.
 3)	201-225 dyreenheder: 40 pct.
 4)	226-250 dyreenheder: 50 pct.
 Stk. 3. Hvis det samlede antal dyreenheder for  

 svineholdet på jordbrugsbedriften overstiger 250, ydes der ikke  

 tilskud.
 Stk. 4. Det efter stk. 1 og 2 opgjorte beløb,  

 hvoraf tilskud beregnes, nedsættes af Direktoratet for  

 FødevareErhverv under hensyn til ansøgerens økonomiske  

 behov for støtte på ansøgningstidspunktet med et  

 eventuelt positivt beløb, jf. § 11, stk. 3.
 Stk. 5. Tilskud kan ikke beregnes af et beløb  

 på mindre end 50.000 kr.
 § 25. Til investeringerne ydes der i 5 år et  

 tilskud på 5 pct. pr. år af det efter §§ 22-24 fastsatte  

 beløb.
 Stk. 2. Tilskuddet kan ikke beregnes af et større  

 beløb end det, der er lagt til grund ved meddelelse af tilsagn om  

 tilskud.
Kapitel 7 Udbetaling af tilskud § 26. Tilskud udbetales halvårsvis af  

 Direktoratet for FødevareErhverv i marts og september måned.
Den  

 første udbetaling finder sted i førstkommende termin efter  

 indberetning i henhold til § 7 inden henholdsvis 15. november og 15.  

 maj.
 Stk. 2. Det er en betingelse for udbetaling af tilskud,  

 at tilskudsmodtageren anviser en konto i et pengeinstitut, hvortil tilskuddet  

 kan overføres.
Kapitel 8 Underretningspligt § 27. Betingelserne for tilskud skal opfyldes i  

 tilskudsperioden, jf. § 25, stk. 1.
 Stk. 2. En tilskudsmodtager skal i hele tilskudsperioden  

 på forlangende afgive erklæring til Direktoratet for  

 FødevareErhverv om, hvorvidt betingelserne for tilskud fortsat  

 opfyldes.
 Stk. 3. En tilskudsmodtager er forpligtet til at give  

 Direktoratet for FødevareErhverv meddelelse om forhold, der kan  

 medføre tilskuddets bortfald efter § 28, stk. 1 og 2.
Kapitel 9 Bortfald, tilbagebetaling og overtagelse af tilskud § 28. Tilsagn om tilskud og tilskud  

 bortfalder, 1)	hvis en jordbrugsbedrift, for hvilken der er godkendt en  

 forbedringsplan, afhændes eller bortforpagtes, 2)	hvis ansøger har givet urigtige eller vildledende oplysninger  

 eller fortiet oplysninger af betydning for sagens afgørelse, 3)	hvis investeringer, der nævnes i forbedringsplanen, viser sig  

 at lide af væsentlige tekniske fejl eller mangler, 4)	hvis forbedringsplanen ikke gennemføres i overensstemmelse  

 med planens bestemmelser, 5)	hvis de i henhold til planen opførte bygninger og faste  

 anlæg, indkøbt materiel m.m. i tilskudsperioden anvendes til  

 andre formål end forudsat i planen, eller 6)	hvis betingelserne for tilskud ikke længere er  

 opfyldt.
Stk. 2. Tilsagn om tilskud og tilskud bortfalder  

 endvidere, hvis ansøger straffes for overtrædelse af 1)	Lov nr. 404 af 26. juni 1998 om indendørs hold af  

 drægtige søer og gylte, 2)	Lov nr. 104 af 14. februar 2000 om indendørs hold af  

 smågrise, avls- og slagtesvin, eller 3)	Dyreværnslov, jf. lov nr. 386 af 6. juni 1991, som senest  

 ændret ved lov nr. 433 af 31. maj 2000 eller af forskrifter, der er  

 udfærdiget i medfør af loven, for så vidt  

 overtrædelsen vedrører hold af svin eller kvæg.
 Stk. 3. Ved ejerskifte kan Direktoratet for  

 FødevareErhverv, inden de væsentligste tilskudsberettigede  

 investeringer er foretaget, bestemme, at forhåndstilsagnet opretholdes,  

 hvis betingelserne i §§ 10, 11, 14, 16 og 20 er opfyldt.
 Stk. 4. Ved ejerskifte i andre tilfælde end  

 nævnt i stk. 3, kan forhåndstilsagnet eller tilskuddet tillades  

 opretholdt, hvis jordbrugsbedriften eller driften af denne overtages af en  

 ægtefælle eller børn, og overtageren opfylder  

 betingelserne i §§ 10, 11, 14, 16 og 20.
 § 29. Direktoratet for FødevareErhverv kan  

 bestemme, at tilskud helt eller delvis skal tilbagebetales med tillæg  

 af rente, hvis der foreligger væsentlige fejl eller forsømmelser  

 fra modtagerens side, herunder hvis modtageren har overtrådt  

 bestemmelsen i § 27, stk. 3. Rentetillægget beregnes fra  

 udbetalingstidspunktet til tilbagebetaling sker og med den rentesats, der  

 fremgår af renteloven.
 Stk. 2. Stk. 1 finder tilsvarende anvendelse for tilsagn  

 om tilskud, der er meddelt i henhold til bekendtgørelse nr. 976 af 27.  

 oktober 2000 om tilskud til forbedring af staldforhold for svin og  

 kvæg, som ændret ved bekendtgørelse nr. 1145 af 15.  

 december 2000.
Kapitel 10 Klageadgang § 30. En afgørelse, der i medfør af  

 denne bekendtgørelse træffes af Direktoratet for  

 FødevareErhverv, kan af den, som afgørelsen er rettet til,  

 indbringes for Ministeriet for Fødevarer, Landbrug og Fiskeri inden 4  

 uger efter, at afgørelsen er meddelt den pågældende.  

 Klagen skal indsendes til Direktoratet for FødevareErhverv.
Kapitel 11 Straffebestemmelser § 31. Medmindre højere straf er forskyldt  

 efter anden lovgivning, straffes med bøde den, der 1)	til brug for afgørelser, der træffes i henhold til  

 loven eller de i medfør af loven fastsatte regler, afgiver urigtige  

 eller vildledende oplysninger eller fortier oplysninger af betydning for  

 afgørelsen, 2)	handler i strid med de vilkår, der er fastsat i en sådan  

 afgørelse, 3)	i øvrigt undlader at give oplysninger, som den  

 pågældende har pligt til at give i henhold til loven eller denne  

 bekendtgørelse, 4)	afgiver urigtige eller vildledende oplysninger om sådanne  

 forhold, 5)	undlader at give kontrolmyndigheden adgang til jordbrugsbedriften  

 eller virksomheden efter lovens § 20, stk. 2, eller 6)	undlader at udlevere eller indsende materiale eller at yde  

 kontrolmyndigheden bistand efter lovens § 20, stk. 3.
 Stk. 2. Med bøde straffes endvidere den, der  

 overtræder bestemmelser i regler fastsat af Det Europæiske  

 Fællesskab om forhold, der er omfattet af loven eller denne  

 bekendtgørelse.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 4. Skønnes en overtrædelse ikke at  

 ville medføre højere straf end bøde, kan Direktoratet  

 for FødevareErhverv tilkendegive, at sagen kan afgøres uden  

 retslig forfølgning.
Det er en betingelse herfor, at den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden for en nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
Retsplejelovens § 931, stk. 2, finder  

 tilsvarende anvendelse på tilkendegivelser fra Direktoratet for  

 FødevareErhverv.
Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
Kapitel 12 Ikrafttrædelse § 32. Bekendtgørelsen træder i kraft  

 den 10. oktober 2001.
Stk. 2. Bekendtgørelse nr. 976 af 27. oktober 2000  

 om tilskud til forbedring af staldforhold for svin og kvæg  

 ophæves.
Bekendtgørelsen finder dog fortsat anvendelse for  

 ansøgninger modtaget i Direktoratet for FødevareErhverv inden  

 den 1. januar 2001, jf. dog § 29, stk. 2, i denne  

 bekendtgørelse.
Ministeriet for Fødevarer, Landbrug og  

 Fiskeri, den 28. september 2001 Ritt Bjerregaard /Søren Sørensen Bilag 1 Normtimesatser Kornafgrøder m.v., antal timer/ha areal (ha) 1-9 10-24 25-49 50-99 100 Korn/raps/frø/ærter m.v.
25 22 20 16 14 Handelsroer/kartofler 62 47 40 35 35 Foderroer 46 37 37 37 37 Sædskiftegræs/helsæd 21 13 10 9 9 Vedvarende græs 8 6 5 5 5 Brak 3 3 2 2 2 Malkekøer inkl. opdræt, antal timer/årsko (ekskl.  

 grovfoderdyrkning) årskøer 1-29 30-49 50-69 70-99 100 Timer pr. årsko 69 52 47 42 37 Slagtekalve, antal timer/produceret slagtekalv (ekskl.  

 grovfoderdyrkning) Producerede slagtekalve 1-29 30 Timer pr. slagtekalv 10 7 Ammekøer inkl. ungdyr, antal timer/årsko (ekskl.  

 grovfoderdyrkning) Årskøer 1-29 30 Timer pr. årsko 37 29 Søer og smågrise, antal timer/årsso Årssøer 1-49 50-99 100-149 150-249 250 Timer pr. årsso 21 16 14 13 12 Slagtesvin, antal timer/100 producerede slagtesvin Producerede slagtesvin 1-499 500-1499 1500-2499 2500-3999 4000 Timer pr. 100 slagtesvin 113 77 52 44 37 Andet husdyrhold, antal timer/årsdyr Heste, timer pr. avlsdyr 37 Mink, timer pr. avlstæve 2 Får, timer pr. moderfår 5 Bier, timer pr. stade 25 Æglæggende høner, timer pr. 100 årsdyr 15 Slagtekyllinger, antal timer/1000 producerede stk.
 Producerede stk.
 <½ mill.
$ Timer pr. 1.000 producerede stk.
