 Antaget, at en leasingkontrakt, hvoraf fremgik, at ydelsen tidligst  

 skulle betales på leveringstidspunktet, ikke kunne betragtes som et  

 frivilligt forlig og således ikke opfyldte betingelserne for videregivelse af  

 summariske oplysninger, jf. lovens § 12, stk. 3.
Et kreditoplysningsbureau rejste spørgsmålet, om en medsendt  

 leasingkontrakt ville kunne opfylde kravet til dokumentation for opfyldelse  

 af betingelserne for videregivelse af summariske oplysninger om skyldforhold  

 efter bestemmelsen i lovens § 12, stk. 3. Det fremgik, at den medsendte  

 leasingkontrakt indeholdt oplysninger om bl.a. levering, betaling og  

 betalingstidspunkt.
Det fremgik desuden, at den månedlige ydelse, tillagt moms, skulle betales forud og være  

 ejeren, eller den han anviste, i hænde på månedsdagen for leveringen.
 Registertilsynet var af den opfattelse, at den fremsendte leasingkontrakt  

 ikke kunne betragtes som et frivilligt forlig.
 Registertilsynet udtalte herefter, at man, da ydelsen i henhold til  

 leasingkontrakten tidligst skulle betales på leveringstidspunktet, fandt, at  

 videregivelse fra kreditoplysningsbureauet af summariske oplysninger om  

 manglende betaling i henhold til lovens § 12, stk. 3, alene vil kunne finde  

 sted, såfremt kreditor, efter at ydelsen er forfalden til betaling, har  

 erhvervet den registreredes skriftlige erkendelse af den forfaldne gæld,  

 eller såfremt der er foretaget retslige skridt mod den pågældende.
 Registertilsynets årsberetning 1988 s. 102-103.
