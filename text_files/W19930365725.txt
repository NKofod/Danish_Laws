 En uorganiseret specialarbejder deltog i et kursus, medens han var i  

 arbejdstilbud.
 Han kunne ikke få kursusgodtgørelse, da han fik løn under kurset, og  

 der kunne ikke udbetales refusion til arbejdsgiver, da denne modtog støtte  

 til kursistens løn.
 Ankenævnet fandt, at der kunne udbetales befordringstilskud, fordi  

 kursisten i princippet havde ret til kursusgodtgørelse, hvis han ikke havde  

 været beskæftiget i et offentligt arbejdstilbud.
 En kursist klagede over, at arbejdsløshedskassen ikke fandt ham berettiget  

 til befordringstilskud.
 Arbejdsløshedskassen begrundede afgørelsen med, at kursisten ikke var  

 berettiget til kursusgodtgørelse, fordi han var beskæftiget i et offentligt  

 arbejdstilbud.
 I klagen til ankenævnet anførte kursisten, at han mente at være berettiget  

 til befordringstilskud, uanset at han ikke opfyldte betingelserne for at få  

 kursusgodtgørelse.
 Arbejdsløshedskassen henviste i sin oversendelse til ankenævnet til  

 Arbejdsministeriets bekendtgørelse nr. 93 af 3. marts 1993, § 23, stk. 1,  

 idet kursisten var i jobtilbud.
 Ankenævnet fandt, at der kunne udbetales befordringstilskud til kursisten,  

 jf. § 15 i Arbejdsministeriets bekendtgørelse nr. 887 af 28. december 1989 om  

 godtgørelse, støtte og tilskud m.m. til deltagere i  

 arbejdsmarkedsuddannelser.
 Nævnet lagde til grund, at kursisten i princippet havde ret til  

 kursusgodtgørelse, jf. § 1 i ovennævnte bekendtgørelse, hvis han ikke havde  

 været beskæftiget i et offentligt arbejdstilbud.
 Ankenævnet anmodede arbejdsløshedskassen om at beregne og anvise  

 befordringstilskud for det omhandlede kursus.
