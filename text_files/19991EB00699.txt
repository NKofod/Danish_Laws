Beretning afgivet af Uddannelsesudvalget den  

 29. september 2000 Beretning over I.
Forslag til folketingsbeslutning om bedre  

 økonomiske forhold for skolefritidsordninger på friskoler og  

 private grundskoler [af Tove Videbæk (KRF) m.fl.] II.
Forslag til folketingsbeslutning om  

 ligestilling af offentlig støtte til skolefritidsordninger i  

 offentlige og private skoler [af Brian Mikkelsen (KF) og Else Winther Andersen (V)  

 m.fl.] Udvalget har behandlet beslutningsforslagene i nogle  

 møder.
 Herefter er et mindretal (Venstres, Det  

 Konservative Folkepartis, Dansk Folkepartis og Kristeligt Folkepartis  

 medlemmer af udvalget) enige om, at en forbedring af tilskudsreglerne til de  

 private skolers skolefritidsordninger er absolut nødvendig, hvis et  

 frit skolevalg fortsat skal være en reel mulighed, og hvis friskoler og  

 private grundskoler skal være et reelt alternativ til de kommunale  

 skoler.
 I 1992 blev det ved L 47, forslag til lov om ændring  

 af lov om friskoler og private grundskoler m.v. (Statstilskud til elever i  

 skolefritidsordninger) vedtaget, at der skulle indføres et  

 obligatorisk statsligt tilskud til friskolernes og de private grundskolers  

 skolefritidsordninger, (SFO er). I bemærkningerne til forslaget, jf.  

 Folketingstidende 1992-93, tillæg A, spalte 1316 og senere under  

 finanslovforhandlingerne blev beløbet fastsat til 5.000 kr. pr.  

 årselev med virkning fra 1994.
Det har siden 1994 vist sig i praksis, at friskolerne  

 vanskeligt har kunnet gennemføre fritidsordninger med det lave  

 statstilskud og forældrebetaling, også selv om man ser bort fra  

 et omfattende og udækket investeringsbehov.
Undersøgelser viser,  

 at friskolerne ikke får dækket bygningsudgifter samt den fulde  

 udgift til administration, lys, varme og rengøring, ligesom man  

 gennemfører ordningerne med kortere åbningstid, lavere normering  

 og skrabede driftsudgifter.
Tilskuddet blev i 1994 beregnet som 75 pct. af kommunernes  

 gennemsnitlige udgift til en SFO pr. folkeskoleelev i 0.-3. klasse.
Hvis  

 tilskuddet i dag skulle beregnes som 75 pct. af de aktuelle foreliggende  

 udgifter pr. barn i de kommunale SFO er, ville det udgøre omkring  

 15.000 kr. årligt.
I år er der budgetteret med omkring 20.300 kr.  

 for ét barn i folkeskolens SFO er, mens der er budgetteret med omkring  

 6.799 kr. for ét barn i friskolernes SFO er, altså en tredjedel  

 af det tilskud, der gives til de kommunale skolers SFO er.
Børn i friskolernes SFO er har samme behov for rum,  

 aktiviteter, udflugter, nærvær af voksne o.s.v., som børn  

 i folkeskolernes SFO er har.
Det lave tilskud til private SFO er har  

 imidlertid medført, at der reelt er sket en tilsidesættelse af  

 det offentliges forpligtelse til at sikre pasningstilbud på rimelige og  

 lige vilkår til børn både i de kommunale SFO er og i de  

 private SFO er.
 Mindretallet mener derfor, at det statslige tilskud til  

 SFO erne i friskoler og private grundskoler bør forhøjes med et  

 rimeligt beløb.
 Mindretallet er samtidig af den opfattelse, at regeringen  

 bør lade forslagene indgå i finanslovforhandlingerne for  

 finansåret 2001.
Et andet mindretal (Socialdemokratiets og Det  

 Radikale Venstres medlemmer af udvalget) er enige om, at en eventuel  

 forbedring af tilskudsreglerne for de private skolers skolefritidsordninger  

 er så udgiftskrævende, at den må prioriteres i forhold til  

 andre nye tiltag på uddannelsesområdet.
Forhøjelser af  

 tilskuddet pr. elev med enten 25 pct. eller alternativt svarende til  

 ligestilling med det kommunale nettoudgiftsniveau vil medføre  

 merudgifter på henholdsvis ca. 37 mio. kr. og ca. 284 mio. kr.
Siden tilskuddet til skolefritidsordninger blev  

 indført i 1994, er antallet af deltagere steget fra ca. 11.000 til  

 forventet ca. 21.000 i 2001 eller med ca. 90 pct.
I samme periode er antallet  

 af elever i frie grundskoler steget med ca. 16 pct., og skolerne har haft en  

 meget høj kapacitetsudnyttelse.
Forældrebetalingen til de  

 private skolers skolefritidsordninger er i størrelsesordenen ca. 6.000  

 til 7.000 kr. mod 10.000 til 11.000 kr. i de kommunale skolefritidsordninger.  

 Væksten i benyttelsen af skolefritidsordninger ved de frie skoler  

 viser, at de frie skoler i væsentligt omfang har kunnet tilpasse  

 skolefritidsordningernes standard til de givne økonomiske rammer.  

 Dette indebærer for eksempel, at der kan være kortere  

 åbningstider og færre ansatte end i kommunale ordninger.
En  

 forhøjelse af tilskuddet kan dog næppe ændre ved, at  

 sådanne begrænsninger stadig vil kunne forekomme, så  

 længe der ikke er noget ønske om at stille krav til indholdet i  

 skolefritidsordninger.
 Et tredje mindretal (Socialistisk Folkepartis  

 medlem af udvalget) henviser til Socialistisk Folkepartis bemærkninger  

 under førstebehandlingen af beslutningsforslagene.
Et fjerde mindretal (Enhedslistens medlem af  

 udvalget) mener principielt, at offentlige og private SFO er burde være  

 ligestillet økonomisk.
Men med kronerne følger også  

 pligterne.
Hvis man får offentlige tilskud til en privat SFO, så  

 skal man selvfølgelig som minimum følge de offentlige  

 kvalitetskrav til SFO erne, f.eks. med hensyn til indhold, åbningstid  

 og arbejdsmiljø.
 Enhedslisten kan derfor ikke umiddelbart tilslutte sig, at  

 de private SFO er får kroner uden forpligtigelser.
