 (Til samtlige til eksport af fersk kød, fersk fjerkrækød og kødvarer  

 autoriserede virksomheder samt dyrlægerne ved disse).
 1. Indledning.
 Anvendelse af røgaromastoffer til levnedsmidler, der sælges her i landet,  

 er underkastet Miljøministeriets bestemmelser (p.t. »Bekendtgørelse nr.  

 65 af 20. februar 1981 om tilsætningsstoffer til levnedsmidler«, men som  

 med virkning fra 1. juli 1987 er reguleret af bekendtgørelse nr. 68 af 30.  

 januar 1987 om røgaromastoffer til levnedsmidler, og »Bekendtgørelse nr.  

 392 af 26. august 1985 om kvalitetsmæssige krav m.m. til kødprodukter«).
 Ifølge bestemmelserne kan røgaromastoffer tages i anvendelse til  

 fremstilling af kødvarer til salg i Danmark, hvis de, senest 6 måneder før de  

 tages i brug, er anmeldt til Levnedsmiddelstyrelsen, og der ikke forinden af  

 styrelsen er nedlagt forbud mod den påtænkte anvendelse.
 Vedrørende anvendelse af røgaromastoffer i kødvarer udelukkende til  

 eksport har Landbrugsministeriet bemyndiget Veterinærdirektoratet til at  

 godkende røgaromastoffer til dette formål.
 2. Godkendelse.
 Ansøgning om godkendelse af røgaromastoffer, herunder blandinger med  

 indhold af røgaromastoffer, til kødvarer, der eksporteres, indsendes af  

 producenten eller importøren til Veterinærdirektoratets Laboratorium,  

 Kongensgade 16, Postbox 93, 4100 Ringsted.
 Ansøgningen skal indeholde oplysning om:
 1. Kødvaren, hvortil røgaromastoffet skal anvendes.
 2. Forslag til brugsanvisning.
 3. Land, til hvilket kødvaren skal eksporteres.
 4. Dokumentation for, at røgaromastoffet er accepteret  

 i kødvarer i importlandet.
 3.Anvendelse.
 De af Veterinærdirektoratet godkendte røgaromastoffer kan anvendes i  

 kødvarer til eksport på betingelse af, at producenten skriftligt forelægger  

 Veterinærdirektoratets godkendelse af det pågældende røgaromastof for  

 embedsdyrlægen, forinden det pågældende stof må tages i anvendelse i  

 produktionen.
 4. Produktion.
Forinden produktionen påbegyndes skal embedsdyrlægen orienteres om  

 produktionens påbegyndelse og forventet afslutning, ligesom det skal sikres,  

 at varerne under produktionen m.v. holdes behørligt adskilt fra varer bestemt  

 til andre markeder, at alle varerne udelukkende afsættes til det pågældende  

 land og at anvendelsen deklareres, medmindre det kan dokumenteres, at  

 importlandet ikke stiller krav herom.
I så fald skal med vedkommende  

 embedsdyrlæge aftales anden form til identifikation af anvendelsen i  

 pågældende kødprodukt.
 Det skal bemærkes, at eventuelle returvarer skal destrueres, medmindre  

 Veterinærdirektoratet i hvert enkelt tilfælde efter ansøgning herom tillader  

 anden anvendelse.
 P.V.V.
