Medarbejderobligationer - kontantlønsnedgang Spørgsmål Svar Beskrivelse af de faktiske forhold Det er hensigten  

 at indgå en aftale mellem arbejdsgiveren og medarbejderne om, at der sker en  

 nedsættelse  

 af den kontante månedsløn med op til 10 % af kontantlønnen, pension,  

 bonusudbetaling samt skattemæssig værdi af personalegoder.
 Medarbejderen  

 vil i stedet modtage obligationer, der ønskes omfattet af LL §  

 7 A, stk. 1, nr. 3 og som inklusiv arbejdsgiverens afgift  

 i værdi modsvarer lønnedgangen.
 Selskabet  

 ønsker, at ordningen skal være omkostningsneutral, således at den samlede  

 værdi  

 af de tildelte obligationer og den erlagte afgift modsvares af  

 kontantlønsnedgangen hos medarbejderne.
Ordningen vil  

 blive tilbudt alle medarbejderne.
Det er frivilligt, om medarbejderne vil  

 deltage i ordningen.
Medarbejderne  

 har mulighed for at træde ind i ordningen ved ordningens etablering og  

 herefter  

 én gang om året i forbindelse med lønreguleringssamtalen.
Medarbejderen har  

 mulighed for at træde ud af ordningen også i forbindelse med  

 lønreguleringsaftalen.
 Tildeling skal  

 ske en gang om året, og udstedelsen af obligationer sker fra moderselskabet.
 Medarbejderne  

 kan som alternativ til et løbende bruttotræk vælge at en eventuel bonus  

 udbetales i form af medarbejderobligationer i stedet for en kontant  

 udbetaling.
 Alle  

 medarbejdere deltager i selskabets bonusordning.
 Medarbejderen  

 vil maksimalt kunne vælge at få medarbejderobligationer svarende til loftet  

 under ligningslovens §  

 7 A, stk. 1, nr. 3.  

 Dvs. værdien af medarbejderobligationerne inklusiv afgift kan ikke overstige  

 10 % af årslønnen.
 Årslønnen  

 beregnes som lønnen (kontantløn, pension samt skattemæssig værdi af  

 personalegoder)  

 for marts måned * 12, hertil lægges bonus for 2006 der udbetales i  

 2007.   

 Årslønnen, der lægger til grund for beregningen, reduceres med 1/11.
 Obligationerne  

 båndlægges i 5 år.
 Specifikt  

 vedrørende spørgsmål 1.
For  

 medarbejderne, der ønsker at blive omfattet af bruttotrækordningen, vil der  

 automatisk blive trukket op til 10 % af den faktiske månedsløn efter  

 regulering.
Den faktiske månedsløn består af kontantløn, pensionsbidrag samt  

 skattemæssig værdi af personalegoder.
 Der vil være  

 tale om en aftale mellem arbejdsgiveren og medarbejderne om en omfordeling af  

 lønrammen.
 Ophører  

 ansættelsesforholdet inden tildelingen af obligationerne, får medarbejderen  

 ikke tildelt obligationer, men har krav på en tilsvarende kontant  

 kompensation.
 Medarbejdere,  

 der ønsker at deltage i ordningen, vil med virkning fra lønreguleringen i  

 marts  

 2007 blive tilbudt en ændring af deres lønpakke, således at medarbejderne  

 hver  

 måned får reduceret deres bruttoløn med 10 % af den faktiske månedsløn efter  

 regulering, svarende til 1/11 af den oprindelige månedsløn.
Medarbejderne  

 skal inden udgangen af januar 2007 tage stilling til om de ønsker at deltage  

 i  

 bruttotrækordningen.
Medarbejderens valg er bindende frem til den næste  

 ordinære lønregulering.
 Aftalen om  

 bruttotræk gælder for en 12 måneders periode, da medarbejderne tidligst kan  

 udtræde  

 af ordningen med virkning fra den næste lønregulering i marts 2008.
 De medarbejdere,  

 der træder ud af ordningen i forbindelse med lønreguleringen i marts, vil få  

 udloddet  

 medarbejderobligationer, der efter afgift svarer til værdien af bruttotrækket  

 for januar og februar det pågældende indkomstår.
Udlodningen sker  

 i december i det pågældende år og er som alle andre udlodninger betinget af  

 at  

 medarbejderen er i uopsagt stilling på udlodningstidspunktet I  

 etableringsåret 2007 vil selskabet udlodde obligationer ultimo december  

 svarende til det medarbejderne har opsparet over en periode på 10 måneder.  

 Herefter vil selskabet hvert år udlodde obligationer ultimo december,  

 svarende  

 til det, der er sparet op fra januar til og med december.
Udlodningen sker  

 således forskudt i forhold til aftalen om bruttotræk, der løber fra marts til  

 og med februar.
 For så vidt  

 angår etableringsåret spares der kun op i 10 måneder, hvorfor det kun er en  

 forholdsmæssig andel af 10 % grænsen i ligningslovens § 7A, der udloddes i  

 december 2007.
 Specifikt  

 vedrørende spørgsmål 2.
 Bonusbeløbet,  

 der tildeles medarbejderne, opgøres på baggrund af det reviderede og  

 godkendte  

 regnskab.
 Medarbejderne  

 skal i løbet af indkomståret 2006 vælge, om de ønsker deres resultatbaserede  

 overskudsdeling udbetalt i form af kontanter eller i form af  

 medarbejderobligationer.
 Medarbejderne  

 skal inden udgangen af 2006 tage stilling til, hvorvidt de ønsker, at få  

 deres  

 bonus for 2006 udbetalt i medarbejderobligationer (indenfor beløbsgrænserne i  

 ligningslovens § 7A). I det omfang, medarbejderen vælger  

  

 ikke  

  

 at købe  

 medarbejderobligationer for en eventuel bonus, udbetales bonussen kontant  

.
 Medarbejderen  

 kan som tidligere nævnt alene vælge at få sin bonus udbetalt i form af  

 obligationer omfattet af ligningslovens §  

 7 A, såfremt medarbejderen ikke har indgået en aftale om  

 løbende bruttotræk.
Spørgers eventuelle opfattelse ifølge anmodning og bemærkninger til  

 sagsfremstilling Spørgsmål 1.
 Ordningen med  

 mulighed for at vælge medarbejderobligationer ved bruttotrækordning er en  

 generel ordning, der tilbydes alle selskabets medarbejdere.
 Medarbejderne  

 vil efter regulering blive trukket op til 10 % af den faktiske  

 månedsløn.  

 De 10 % beregnes på baggrund af kontantløn, pension, bonus samt  

 skattemæssig værdi af personalegoder.
I  

 etableringsåret 2007 vil selskabet udlodde obligationer ultimo december  

 svarende til det medarbejderne har opsparet over en periode på 10 måneder.  

 Herefter vil selskabet hvert år udlodde obligationer ultimo december,  

 svarende  

 til det, der er sparet op fra januar til og med december.
Udlodningen sker  

 således forskudt i forhold til aftalen om bruttotræk, der løber fra marts til  

 og med februar.
 Det er  

 repræsentantens opfattelse, at der er tale om en løbende aftale om  

 bruttotrækordning, der opfylder de i praksis opstillede betingelser til en  

 sådan ordning.
 Værdien af  

 medarbejderobligationer inklusiv afgift holdes inden for 10 % grænsen i  

 ligningslovens §  

 7 A, stk. 1, nr. 3.
 Det er derfor  

 repræsentantens opfattelse, at spørgsmålet kan besvares med et ja.
 Spørgsmål 2.
 Medarbejderen  

 kan som alternativ til en aftale om løbende bruttotræk vælge at få en  

 eventuel  

 bonus udbetalt i medarbejderobligationer omfattet af ligningslovens §  

 7 A.
 Såfremt  

 medarbejderen ønsker at modtage medarbejderobligationer i stedet for en  

 kontant  

 bonus skal medarbejderen inden årets udgang træffe dette valg.
Beløbets  

 størrelse opgøres på baggrund af årets resultat og kan derfor tidligst gøres  

 op  

 pr. 31. december 2006, og udlodningen sker først i marts 2007 efter, at den  

 endelige godkendelse af overskudsdelingen på generalforsamlingen i 2007 er  

 vedtaget.
Dvs. medarbejderen skal have truffet et bindende valg inden bonus  

 beløbet kan gøres op og før generalforsamlingens godkendelse og dermed før  

 den  

 endelig retserhvervelse jf.
Ligningsvejledningen  


  

 D.B.4.1  


  

 om opgørelse af periode indtægten løn mv.
 Idet  

 medarbejderen har mulighed for at vælge, om han vil modtage  

 medarbejderobligationer fra løbende bruttotræk eller udelukkende fra  

 bonusordning, har alle medarbejdere reelt en mulighed for at få tildelt  

 medarbejderobligationer for op til 10 % af en årsløn.
 Værdien af  

 medarbejderobligationer inklusiv afgift kan ikke overstige 10 % af  

 årslønnen (kontantløn, bonus, pension og skattemæssig værdi af  

 personalegoder),  

 hvorfor ordningen holdes inden for 10 % grænsen i ligningslovens §  

 7 A, stk. 1, nr. 3.
 Muligheden for,  

 at de enkelte medarbejdere kan vælge mellem deltagelse i en  

 medarbejderobligationsordning  

 eller udbetaling af kontant bonus, er tidligere godkendt i SKM 2005.174.LR,  

 hvor et selskab udloddede medarbejderobligationer på grundlag af resultatet  

 for  

 2005 efter vedtagelse af årsrapporten for regnskabsåret 2005, men hvor hver  

 enkelt medarbejder havde mulighed for at give afkald på at modtage  

 obligationerne mod at modtage et tilsvarende beløb som kontant bonus.
 Den påtænkte  

 ordning har reelt samme indhold som SKM 2005.174.LR, bortset fra at  

 medarbejderne  

 i SKM 2005,174 kunne vælge mellem kontanter og medarbejderobligationer helt  

 frem til 4 uger efter retserhvervelsen, men valget i selskabets ordning skal  

 træffes forud for retserhvervelsen.
 Ordningen i  


  

 SKM2005.174.LR  


  

 blev af Ligningsrådet anset for omfattet af ligningslovens § 7 A.
 Det er derfor vor  

 opfattelse, at spørgsmålet kan besvares med et ja.
SKATs indstilling og begrundelse Ad spørgsmål 1 Der er i praksis  

 opstillet en række betingelser, som skal være opfyldt for, at en aftale om  

 kontantlønsnedgang kombineret med tildeling af et personalegode; eksempelvis  

 en  

 medarbejderobligationsordning, kan anerkendes skattemæssigt.
Arbejdsgiveren  

 skal blandt andet have en økonomisk risiko i forbindelse med ordningen.
Det  

 indebærer,  

 at den ansattes kontante lønnedgang skal være et på forhånd fastsat beløb,  

 der  

 ikke reguleres i takt med den ansattes forbrug af naturaliegodet eller af de  

 løbende omkostninger for arbejdsgiveren ved at stille godet til rådighed Der skal  

 foreligge en ændret vederlagsaftale, som indebærer en reel fremadrettet  

 nedgang  

 i den kontante løn.
Heri ligger, at overenskomster, som arbejdsgiver og  

 medarbejder er bundet af, skal kunne rumme den ændrede aftale.
 Den aftalte  

 lønreduktion skal som udgangspunkt løbe over kalenderåret eller en 12  

 måneders  

 periode.
 Det skal  

 endvidere bemærkes, at et allerede erhvervet krav på kontantløn ikke kan  

 konverteres til en naturalieydelse uden at være i strid med kildeskattelovens  

 §  

 46, stk.3.
 Se  


  

 SKM2006.185.SR  


.
 Det er SKATs  

 opfattelse, at den beskrevne aftale opfylder ovenstående betingelser, når det  

 lægges til grund, at den ændrede vederlagsaftale kan rummes inden for  

 gældende  

 overenskomster.
 Der foreligger således  

 en aftale mellem arbejdsgiver og medarbejder om ændret  

 vederlagssammensætning.  

 Aftalen løber over en 12 måneders periode, og den aftalte lønreduktion udgør  

 et  

 på forhånd fastsat beløb.
 Selskaber ønsker  

 at udlodde obligationer i december måned, mens aftalen om kontantlønsnedgang  

 løber fra marts til og med februar.
 SKAT finder  

 ikke, at dette har betydning for, om aftalen kan anerkendes i skattemæssig  

 henseende,  

 idet medarbejdere, der træder ud af ordningen i forbindelse med  

 lønreguleringen  

 i marts, vil få udloddet medarbejderobligationer, der efter afgift svarer til  

 værdien af bruttotrækket for januar og februar det pågældende indkomstår.
 Det indstilles  

 som følge af ovenstående, at der svares ja til spørgsmål 1.
 Ad spørgsmål 2.
 Selskabet  

 tilbyder som alternativ til en aftale om kontantlønsnedgang, at medarbejderne  

 kan vælge at få en eventuel bonus udbetalt i form af obligationer efter  

 ligningslovens §  

 7 A.
 Som anført af  

 repræsentanten, har Ligningsrådet i  


  

 SKM2005.174.LR  


,  

 anset en ordning for omfattet af ligningslovens §  

 7 A, hvor medarbejderne kunne vælge, at en bonus skulle  

 udbetales kontant i stedet for at modtage medarbejderobligationer.
 Det er SKATs  

 opfattelse, at den ordning selskabet tilbyder medarbejderne svarer til  

 ordningen i  


  

 SKM2005.174.LR  


,  

 med den tilføjelse, at medarbejderne i selskabet også har mulighed for at  

 vælge  

 kontantlønsnedgang.
 Det vil sige, at  

 medarbejderne har mulighed for at vælge mellem kontantlønsnedgang kombineret  

 med en medarbejderobligationsordning eller at få en eventuel bonus udbetalt  

 som  

 medarbejderobligationer i stedet for en kontant bonus.
 Da medarbejderne  

 har valgfrihed mellem de forskellige ordninger, er der SKATs opfattelse, at  

 betingelsen  

 i ligningslovens §  

 7 A, om at  

 ordningen skal være generel, er opfyldt.
 Medarbejderne  

 kan efter det oplyste maksimalt modtage op til 10 % af årslønnen inkl.  

 afgift.
 Ordningen  

 tilbydes alle medarbejdere i uopsagt stilling og obligationerne båndlægges i  

 5  

 år.
 Det er således  

 SKATs opfattelse, at ordningen opfylder betingelserne i ligningslovens §  

 7 A, og SKAT indstiller, at der svares ja til spørgsmål  

 2.
Skatterådets afgørelse og begrundelse Skatterådet  

 tiltræder SKATs indstilling.
