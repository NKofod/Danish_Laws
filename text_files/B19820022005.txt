 I henhold til § 2, stk. 3, § 18, stk. 3, og § 25 i civilforsvarsloven (lov  

 nr. 253 af 27. maj 1981) fastsættes:
 § 1.  Civilforsvarsstyrelsen opretter en  

 civilforsvarskommando, der under krig og andre ekstraordinære forhold leder  

 det statslige civilforsvar.
 § 2.  Landet er inddelt i følgende  

 civilforsvarsregioner:
 Region I:
 Nordjyllands amtsrådskreds.
 Region II:
 Viborg, Ringkøbing og Århus amtsrådskredse.
 Region III:
 Ribe, Vejle og Sønderjyllands amtsrådskredse.
 Region IV:
 Fyns amtsrådskreds.
 Region V:
 Vestsjællands og Storstrøms amtsrådskredse.
 Region VI:
 Københavns og Frederiksberg kommuner, Københavns, Frederiksborg og  

 Roskilde amtsrådskredse.
 Region VII:
Bornholms amtsrådskreds Stk. 2.  Civilforsvarsregionens ledelse indgår i  

 civilforsvarskommandoen.
 § 3.  Kommunalbestyrelsen iværksætter de  

 beredskabsforanstaltninger for kommunens civilforsvar, som  

 civilforsvarsstyrelsen eller civilforsvarskommandoen bestemmer.
 § 4.  Amtsrådet og kommunalbestyrelserne i Københavns  

 og Frederiksberg kommuner iværksætter de beredskabsforanstaltninger for  

 sygehusene, som civilforsvarsstyrelsen eller civilforsvarskommandoen  

 bestemmer.
 § 5.  Civilforsvarslederen er ansvarlig for, at følger  

 af krigshandlinger i kommunen bekæmpes ved indsats af kommunens civilforsvar  

 og ved rekvisition af andre civilforsvarsstyrker, jfr. § 8.
§ 6.  Området for det kommunale civilforsvar er den  

 pågældende kommune eller det område, der er omfattet af en samordning af  

 flere kommuners civilforsvar.
Bistand fra det kommunale civilforsvar uden for  

 dettes område kan dog kræves i henhold til reglerne i §§ 7 og 10.
 § 7.  Civilforsvarskommandoen kan bestemme, at enheder  

 af en kommunes civilforsvar skal yde bistand til bekæmpelse af følger af  

 krigshandlinger uden for eget område, såfremt det skønnes, at det lokale  

 civilforsvar i det område, hvor indsats skal finde sted, eventuelt med  

 bistand fra civilforsvarskorpset, ikke er tilstrækkeligt på grund af  

 krigsskadernes karakter og omfang.
Stk. 2.  Bestemmelse i henhold til stk. 1 kan kun  

 træffes, såfremt den kommune, der skal yde bistand, ikke eller kun i ringe  

 omfang er ramt af krigshandlinger.
Civilforsvarsstyrelsen afgør i tilfælde af  

 uenighed mellem kommunerne, hvem der skal afholde udgifterne i forbindelse  

 med det kommunale civilforsvars bistand uden for eget område.
 § 8.  Politimesteren og civilforsvarslederen kan,  

 såfremt det lokale civilforsvar i området ikke er tilstrækkeligt på grund af  

 krigsskadernes karakter og omfang, gennem civilforsvarskommandoen rekvirere  

 bistand fra civilforsvarskorpset og lokale civilforsvar.
 § 9.  Det lokale civilforsvar, der yder bistand uden  

 for eget område, og civilforsvarskorpset er under kommando af egne  

 befalingsmænd.
 § 10.  Civilforsvarskommandoen kan bestemme, at  

 bistand, der rekvireres i henhold til § 8, ikke skal ydes, og at enheder af  

 det lokale civilforsvar uanset bestemmelsen i § 7, stk. 2, 1. pkt., samt  

 sygehusberedskabet skal yde bistand uden for eget område, såfremt det  

 skønnes, at krigsskadernes omfang og risikoen for nye skadetilfælde  

 sammenholdt med størrelsen af de civilforsvarsstyrker, der er til rådighed,  

 gør det påkrævet, at civilforsvarets indsats koncentreres i bestemte områder.
§ 11.  Civilforsvarsstyrelsen etablerer en statslig  

 ambulancetjeneste, der under krig og andre ekstraordinære forhold stationeres  

 på landets sygehuse.
Ambulancetjenesten kan indsættes uden for det enkelte  

 sygehus' område.
Stk. 2.  På hvert sygehus udpeger sygehusets ledelse en  

 leder af ambulancetjenesten.
Civilforsvarskommandoen beordrer  

 ambulancetjenestens enheder indsat gennem sygehusets ambulanceleder.
 § 12.  Civilforsvarslederen kan gennem  

 civilforsvarskommandoen rekvirere enheder af ambulancetjenesten.
 Stk. 2.  Civilforsvarslederen i en kommune, hvor et  

 sygehus er beliggende, kan beordre enheder af ambulancetjenesten, som er  

 stationeret på sygehuset, indsat inden for vedkommende lokale civilforsvars  

 område.
 § 13.  Civilforsvarsstyrelsen etablerer en  

 signaltjeneste, der varetager signalformidling til: - civilforsvarskommandoen  

 - civilforsvarskorpset - det lokale civilforsvar - sygehusberedskabet - den  

 statslige ambulancetjeneste - det civile beredskabs myndigheder - politiet  

 samt - forsvaret.
 § 14.  Kommunalbestyrelsen skal etablere en  

 signaltjeneste, der kan varetage signalformidling mellem kommunens  

 civilforsvar, civilforsvarsstyrelsens signaltjeneste, jfr. § 13, samt  

 vedkommende lokale statslige civilforsvar.
 Stk. 2.  Civilforsvarsstyrelsen kan bestemme, at der  

 oprettes en fælles signaltjeneste for det lokale kommunale og det lokale  

 statslige civilforsvar.
 § 15.  Civilforsvarslederen kan overtage ledelsen af  

 bedriftværnet i en virksomhed og beordre dette indsat uden for virksomhedens  

 område.
 § 16.  Bekendtgørelsen træder i kraft den 15. juni  

 1982.
