 I henhold til § 2, jf. § 6, og § 6 a i lov om teknika, jf.  

 lovbekendtgørelse nr. 61 af 5. februar 1987, fastsættes:
Almindelige bestemmelser om adgangseksamen  

 til teknika § 1.  Efter nærmere bestemmelse fra  

 Undervisningsministeriet, Direktoratet for de Videregående Uddannelser,  

 afholdes ved teknika (ingeniørhøjskolerne) og Aalborg Universitetscenter  

 adgangseksamen til ingeniøruddannelserne ved teknika og de  

 teknisk-naturvidenskabelige uddannelser ved Aalborg Universitetscenter.
 Stk. 2.  De uddannelser, som denne eksamen giver adgang  

 til, er nævnt i bekendtgørelse om optagelse ved ingeniøruddannelserne på  

 Danmarks Tekniske Højskole, Danmarks Ingeniørakademi og teknika og  

 bekendtgørelse om optagelse ved uddannelserne på Roskilde og Aalborg  

 universitetscentre.
 § 2.  Formålet med adgangseksamen er at konstatere, at  

 eksaminanderne uddannelsesmæssigt har de nødvendige teoretiske forudsætninger  

 for at begynde på ingeniøruddannelserne.
 § 3.  Kursus til forberedelse til adgangseksamen -  

 adgangskursus - gennemføres ved teknika og Aalborg Universitetscenter.
 § 4.  Undervisningen ved adgangskursus er normeret til  

 1 år, der omfatter 40 undervisningsuger inklusive eksamen.
Stk. 2.  Kursus planlægges og beskrives ved hjælp af  

 studiemoduler.
Et modul er normeret til 120 arbejdstimer for en studerende.
 § 5.  Adgangseksamen og adgangskursus omfatter  

 følgende fag med antal studiemoduler, prøveantal og -form som angivet i det  

 følgende:
Stk. 2.  Direktoratet for de Videregående Uddannelser  

 fastsætter nærmere regler om de enkelte fags formål og indhold og om  

 adgangseksamen, herunder om krav til eksaminanderne om gennemførte  

 laboratoriekurser i fysik og kemi.
Direktoratet kan godkende sådanne  

 afvigelser fra reglerne, som er begrundet i forholdene ved det enkelte  

 adgangskursus, eller som er led i forsøgsundervisning.
Eksamensordning og karaktergivning § 6.  Adgangseksamen afholdes af den  

 eksamensberettigede institution i overensstemmelse med reglerne i dette  

 kapitel og med de regler, der fastsættes af direktoratet.
 § 7.  Ordinær eksamen afholdes normalt i  

 eksamensterminen maj-juni og ved adgangskursus med studiestart i januar  

 tillige i december-januar.
 Stk. 2.  Direktoratet fastsætter regler om sygeeksamen  

 og om omprøve i enkelte fag.
§ 8.  Tilmelding til adgangseksamen foretages til den  

 institution, hvor eksamen ønskes aflagt.
Direktoratet fastsætter regler om  

 tilmelding og framelding.
Stk. 2.  En eksaminand kan højst deltage 2 gange i  

 ordinær eksamen.
Den enkelte institution kan dog tillade en eksaminand at  

 deltage en 3. gang, hvor dette er begrundet i usædvanlige forhold.
 Stk. 3.  Personer, som allerede har bestået en af de  

 øvrige eksaminer, der giver adgang til teknika eller de  

 teknisk-naturvidenskabelige uddannelser ved Aalborg Universitetscenter, kan  

 ikke deltage i adgangseksamen.
§ 9.  Direktoratet nedsætter en eksamenskommission,  

 hvis opgave er at overvåge adgangseksamens niveau.
Kommissionen er ansvarlig  

 for udarbejdelse af opgaver til de skriftlige prøver og foretager indstilling  

 til direktoratet om fastsættelse af pensa til adgangseksamen.
 Stk. 2.  Nærmere regler om kommissionens sammensætning  

 og arbejdsopgaver fastsættes af direktoratet.
§ 10.  Ved prøverne (skriftlige og mundtlige)  

 medvirker censorer beskikket af direktoratet efter indstilling af  

 eksamenskommissionen.
De nærmere regler om fremgangsmåden ved beskikkelsen  

 m.v. fastsættes af direktoratet.
§ 11.  For hver prøve, jf. § 5, gives en karakter  

 efter 13-skalaen.
Reglerne om anvendelse af 13-skalaen og betingelserne for  

 at bestå adgangseksamen følger af bekendtgørelse nr. 32 af 4. februar 1963 om  

 karakterskala og bekendtgørelse nr. 153 af 15. maj 1964 om dispensation i  

 særlige tilfælde fra karakterkrav ved realeksamen og studentereksamen.
Stk. 2.  Prøverne skal aflægges i samme eksamenstermin.  

 Eksaminander, der ikke har bestået adgangseksamen i en ordinær  

 eksamenstermin, kan dog melde sig til omprøve i prøver, hvor den opnåede  

 karakter er 5 eller derunder.
Til at bestå med omprøve kræves, at  

 eksaminanden mindst har fået karakteren 6.
§ 12.  Bevis for adgangseksamen udstedes på en  

 blanket, der underskrives af rektor ved den institution, hvor eksamen er  

 aflagt.
Blanketten skal godkendes af direktoratet.
 Stk. 2.  Til personer, der har aflagt enkelte af  

 adgangseksamens prøver uden at have været tilmeldt hele adgangseksamen,  

 udsteder rektor bevis for den enkelte prøve, hvis den opnåede karakter er  

 mindst 6. En eksaminand kan desuden forlange udskrift af opnåede karakterer.
 § 13.  Direktoratet kan bestemme, at eksaminander med  

 visse nærmere opgivne offentlige eksaminer er fritaget for prøver i bestemte  

 fag.
 Stk. 2.  Når ganske særlige forhold gør sig gældende,  

 kan direktoratet godkende, at en eksaminand fritages for at deltage i en  

 prøve.
Stk. 3.  Fritages en eksaminand i de tilfælde, der  

 nævnes i stk. 1 og 2, for at aflægge en eller flere prøver, kræves mindst  

 karakteren 6 i hver af de øvrige prøver.
Fritagelsen og begrundelsen for  

 fritagelsen anføres i eksamensbeviset.
Adgangsgrundlag og betingelser for  

 optagelse § 14.  Ved adgangskursus optages ansøgere, som  

 opfylder et af følgende krav:
1. Har aflagt folkeskolens afgangsprøver i dansk,  

 engelsk og tysk og folkeskolens udvidede afgangsprøver i regning/matematik og  

 fysik/kemi med en karakter på mindst 6 i hver prøve.
En karakter på 5 i en  

 prøve kan dog opvejes af en årskarakter på mindst 8 i samme fag.
Der ses bort  

 fra karakterer i orden.
 2. Har bestået udvidet teknisk forberedelseseksamen  

 med 2 fremmedsprog, realeksamen med matematik eller tilsvarende eller højere  

 eksamen.
 3. Har bestået eksamen som teknisk assistent,  

 laborant, maskintekniker, elektroniktekniker, elektroinstallatør,  

 byggetekniker, landmålingstekniker, maskinmester eller gennemført anden  

 tilsvarende eller højere teknisk eksamensuddannelse, suppleret med fagene  

 engelsk og tysk som ved folkeskolens afgangsprøve, hvis dette niveau i de 2  

 sprog ikke er opnået ved den pågældende tekniske eksamensuddannelse.
Stk. 2.  Ansøgere, der ikke opfylder et af de krav, der  

 nævnes i stk. 1, kan optages, hvis institutionen skønner, at de nødvendige  

 forudsætninger for at gennemføre adgangskursus er til stede.
Adgang kan  

 betinges af, at ansøgeren før optagelsen består en eller flere supplerende  

 prøver.
 Klage, dispensation m.v.
§ 15.  Klager over en institutions afgørelse i henhold  

 til denne bekendtgørelse, indgives til den pågældende institution.
Hvis en  

 klage ikke tages til følge, og klageren fastholder klagen, videresender  

 institutionen klagen - bilagt en udtalelse - til Direktoratet for de  

 Videregående Uddannelser.
§ 16.  Direktoratet for de Videregående Uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
Der skal foreligge en indstilling fra vedkommende  

 institution, inden der træffes afgørelse.
 Stk. 2.  Ansøgninger om dispensation skal, hvor det er  

 muligt, vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade institutionen at  

 dispensere fra bekendtgørelsen inden for nærmere angivne rammer.
 § 17.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 18.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bekendtgørelse nr. 116 af 23. marts 1983 om  

 adgangseksamen til teknika (ingeniørhøjskolerne) og om kursus til  

 adgangseksamen ophæves.
