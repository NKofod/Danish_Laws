Skrivelse om ændring af vejledning om sikker elektronisk og telefonisk kommunikation m.v. i arbejdsløshedsforsikringen I vejledning nr. 39 af 26. maj 2003 om sikker elektronisk og telefonisk kommunikation m.v. i arbejdsløshedsforsikringen, som ændret ved vejledning nr. 64 af 24. august 2006, foretages følgende ændringer:
 1. I afsnittet Til § 1 ændres »og Arbejdsdirektoratet« til: », Pensionsstyrelsen og Arbejdsskadestyrelsen«.
 2. Afsnittet Til § 2 affattes således:
»Der oprettes sikre internetforbindelser til Pensionsstyrelsen og Arbejdsskadestyrelsen, som a-kasserne skal udveksle alle dokumenter og afgørelser med.
A-kasserne skal i den forbindelse sikre, at der installeres nye virksomhedssignaturer.« 3. I afsnittet Til § 3 ændres i 1. afsnit »Beskæftigelsesministeriet og dermed Arbejdsdirektoratet har valgt at bruge Kommunedata som udbyder.« til: »Beskæftigelsesministeriet har valgt at bruge KMD som udbyder.« 4. I afsnittet Til § 3 ændres i 2. afsnit »Direktoratet vil derfor anbefale,« til: »Det anbefales derfor«.
 5. I afsnittet Til § 4 ændres i 2. afsnit »Direktoratet har fastsat« til: »Det er fastsat«.
 6. I afsnittet Til § 5 ændres i 4. afsnit »direktoratet« til: »beskæftigelsesministeren«.
 7. I afsnittet Til § 6 ændres i 2. afsnit følgende: »direktoratet« til: »Pensionsstyrelsen«.
8. I afsnittet Til § 6 affattes 4. afsnit således: »Tilladelsen kan gives til en eller flere af de ydelser, som den pågældende a-kasse udbetaler.
Det gælder dog ikke godtgørelse efter lov om godtgørelse og tilskud til befordring ved deltagelse i erhvervsrettet voksen- og efteruddannelse.« 9. I afsnittet Til § 6 ændres i 5. afsnit »§ 6, stk. 3« til: »§ 6, stk. 2«.
 10. I afsnittet Til § 8 ændres i 1. afsnit »direktoratet« til: »Pensionsstyrelsen«.
 11. I afsnittet Til § 10 ændres i 1. afsnit »direktoratet« til: »Pensionsstyrelsen«.
 12. I afsnittet Til § 10 ophæves 3. afsnit.
 13. I afsnittet Til § 10 under afsnittet »Følgende anses for at være 0-kort« ændres 2 steder i pkt. 3 »1. og 2. ledighedsdag« til: »1., 2. og 3. ledighedsdag«.
 14. I afsnittet Til § 10 under afsnittet »Følgende anses for at være 0-kort« ændres 2 steder i pkt. 5 »uddannelsesgodtgørelse« til: »dagpenge under aktivering«.
 15. I afsnittet Til § 12 ændres i 1. afsnit følgende: »direktoratet« til: »Pensionsstyrelsen«.
 16. I afsnittet Til § 13 ændres i 2. afsnit følgende: »direktoratets« til: »Pensionsstyrelsens«.
17. I afsnittet Til § 13 ændres i 3. afsnit »B-vejledning om dokumentation for arbejdsløshedskassernes administration af bestemmelserne i arbejdsløshedsforsikringsloven mv. « til: »bekendtgørelse om tilsynet med de anerkendte arbejdsløshedskassers administration.« 18. I afsnittet Til § 13 ændres i 4. afsnit »bekendtgørelse om dokumentation for medlemsanciennitet og indbetaling af efterlønsbidrag m.v.« til: »bekendtgørelse om dokumentation for anciennitet i en a-kasse.« 19. I afsnittet Til § 13 ændres i 6. afsnit »Direktoratet« til: »Pensionsstyrelsen«.
