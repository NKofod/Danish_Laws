K mistede sin pung indeholdende dankort og en telefonliste, hvor K  

 havde noteret den til kortet hørende PIN-kode camoufleret som et  

 lokaltelefonnummer.
K fandtes at have handlet groft uagtsomt. hvorfor K selv  

 hæftede for et af en uberettiget hævet beløb, der ikke oversteg 5.000 kr.
Klageren K konstaterede den 8. september 1989 kl. ca. 11.30, at hun havde  

 mistet sin pung med bl.a. sit dankort.
K havde været i besiddelse af pungen  

 om eftermiddagen den 7. september 1989, men kunne iøvrigt ikke nærmere  

 redegøre for, hvornår og på hvilken måde pungen var bortkommet.
Dankortet  

 anvendtes uberettiget af en 3. mand den 8. september kl. 8.23, idet der blev  

 hævet 2.000 kr.
 K havde opnoteret den tilhørende PIN-kode som et lokal nr. til et  

 telefonnummer på en telefonliste, der lå i pungen.
 K påstod overfor Ankenævnet det kontoførende pengeinstitut P tilpligtet at  

 anerkende, at hun ikke hæftede for det skete misbrug.
 P påstod frifindelse.
 Tre ud af Ankenævnets meddlemmer tog P's påstand til følge med disse  

 bemærkninger:
»Efter betalingskortlovens § 21, stk. 1, nr. 1, er kortindehaveren -  

 med den beløbsgrænse på 5.000 kr., der følger af den i medfør af stk. 2  

 udstedte bekendtgørelse - (kun) ansvarlig for tab som følge af uberettiget  

 brug af kortet, hvis »kortindehaveren eller nogen, som han har overladt  

 kortet til, har mistet dette ved grov uagtsomhed«.
Denne bestemmelse  

 findes uanset ordlyden også at måtte omfatte en uagtsomhed, som består i, at  

 kortindehaveren har opbevaret en seddel med PIN-koden samme sted som  

 dankortet.
I det foreliggende tilfælde har klageren erkendt, at hun i den  

 bortkomne pung sammen med kortet opbevarede en seddel, på hvilken koden var  

 nedskrevet.
Uanset at koden var søgt camoufleret som et lokalnummer på en  

 telefonliste, findes klageren herved at have udvist grov uagtsomhed.
Disse  

 medlemmer finder derfor, at klageren selv må bære det lidte tab på 2.000 kr.,  

 og stemmer derfor for, at klagen ikke tages til følge.' 2 Ankenævnsmedlemmer udtalte:
