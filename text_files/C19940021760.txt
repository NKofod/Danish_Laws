1. Indledning Forvaltningsloven (lov nr. 571 af 19. december 1985 med senere ændringer)  

 og lov om offentlighed i forvaltningen (lov nr. 572 af 19. december 1985 med  

 senere ændringer) gælder ikke for de anerkendte arbejdsløshedskasser.
 De rettigheder og pligter, der har fundet udtryk i disse love, er dog i en  

 vis udstrækning indeholdt i andre forskrifter og almindelige principper for  

 god forvaltningsskik, der vedrører forholdet mellem arbejdsløshedskasser og  

 deres medlemmer.
 Arbejdsløshedskasserne skal derfor iagttage visse sagsbehandlingsregler  

 ved administrationen af medlems- og udbetalingsforhold.
 I det følgende gennemgås disse sagsbehandlingsregler, ligesom der i afsnit  

 9 redegøres nærmere for de krav, der stilles til afgørelser, som  

 arbejdsløshedskasserne (afdelingerne) træffer.
De nedenfor nævnte principper er minimumsprincipper for  

 arbejdsløshedskassernes (afdelingernes) sagsbehandling og afgørelser.
Der er  

 derfor intet til hinder for, at den enkelte arbejdsløshedskasse herudover  

 beslutter, at forvaltningsloven og lov om offentlighed i forvaltningen helt  

 eller delvis skal gælde for kassens administration.
 Arbejdsløshedskasserne skal følge de retningslinjer, der er  

 beskrevet i de følgende afsnit:
3. Vejledning 7. A.
Tavshedspligt (Særlige regler) 9. Krav til bebyrdende afgørelser.
 Arbejdsløshedskasserne bør i henhold til god forvaltningsskik følge  

 de retningslinjer, der er beskrevet i de følgende afsnit:
2. Inhabilitet 4. Repræsentation 5. Aktindsigt 6. Partshøring 7. B.
Tavshedspligt (Andre tilfælde) 8. Notatpligt.
2. Inhabilitet Det følger af god forvaltningsskik og hensynet til medlemmerne, at  

 arbejdsløshedskasserne ved behandlingen af konkrete sager bør være opmærksom  

 på, at den, der helt eller delvis behandler en sag , kan være inhabil  

 (partisk).
Der kan fx være tale om inhabilitet, hvis 1. sagsbehandleren har en særlig personlig eller  

 økonomisk interesse i sagens udfald eller tidligere i samme sag har været  

 repræsentant for nogen, der har en sådan interesse, 2. sagsbehandlerens ægtefælle, samlever, registrerede  

 partner, beslægtede eller besvogrede i op- eller nedstigende linje eller i  

 sidelinjen så nær som søskendebørn eller andre nærstående har en særlig  

 personlig eller økonomisk interesse i sagens udfald eller er repræsentant for  

 nogen, som har en sådan interesse, eller 3. der i øvrigt foreligger omstændigheder, der er  

 egnede til at vække tvivl om pågældendes upartiskhed.
 Den, der er inhabil i forhold til en afgørelse, bør ikke træffe afgørelse,  

 deltage i afgørelsen eller i øvrigt medvirke ved behandlingen af sagen.
 Den, der er bekendt med, at der måske foreligger inhabilitet, bør  

 underrette sine foresatte herom.
3. Vejledning Arbejdsløshedsforsikringslovens § 65 fastsætter detaljerede regler om  

 arbejdsløshedskassernes vejledningspligt over for medlemmerne om rettigheder  

 og pligter.
Denne vejledningspligt er endvidere udmøntet i bekendtgørelse nr.  

 869 af 12. november 1993 om en arbejdsløshedskasses vejledningspligt med  

 tilhørende vejledning.
 I bekendtgørelsens § 4 er der fastsat en udvidet vejledningspligt for  

 medlemmer, der ønsker at rejse til udlandet for at søge og overtage arbejde.  

 Disse medlemmer skal arbejdsløshedskassen tilbyde en individuel og personlig  

 samtale, hvor kassen vejleder medlemmet om de regler, der har betydning i den  

 forbindelse.
 Idet der i øvrigt henvises til bekendtgørelsen bemærkes, at  

 arbejdsløshedskassernes vejledningspligt efter disse regler er mere  

 omfattende end den vejledningspligt, som følger af forvaltningsloven.
4. Repræsentation Ifølge almindelige forvaltningsretlige principper kan den, der er part i  

 en sag, vælge at lade sig repræsentere eller bistå af andre.
Normalt vil arbejdsløshedskassen kunne kræve, at medlemmets repræsentant  

 fremlægger en skriftlig fuldmagt eller på anden måde godtgør, at pågældende  

 kan optræde som repræsentant for medlemmet.
Begrundelsen herfor er blandt  

 andet, at repræsentanten som led i hvervet ofte vil få kendskab til  

 fortrolige oplysninger om medlemmet.
 Er der derimod tale om en socialrådgiver, advokat eller revisor, der som  

 led i sin profession optræder som partsrepræsentant, er der normalt ikke  

 grund til at kræve dokumentation for fuldmagtsforholdet.
5. Aktindsigt A.
Partens aktindsigt Det følger af god forvaltningsskik, at medlemmet efter anmodning bør have  

 lejlighed til at gøre sig bekendt med akterne i sin sag enten i form af, at  

 medlemmet får lejlighed til at gennemse sagens akter, eller at medlemmet får  

 fotokopi af sagens akter.
 Aktindsigt bør normalt gives inden 10 dage efter, at arbejdsløshedskassen  

 har modtaget anmodningen herom.
 I det omfang direktoratet er i besiddelse af akterne i medlemmets sag,  

 skal direktoratet i henhold til forvaltningslovens regler herom give  

 medlemmet aktindsigt.
B.
Andres aktindsigt Arbejdsløshedskassen bør ikke gøre andre bekendt med akterne i et medlems  

 sag, da disse bør være undergivet tavshedspligt, se afsnit 7, medmindre  

 medlemmet har givet sit samtykke hertil, se afsnit 4.
 Arbejdsløshedskassen er ikke forpligtet til at give aktindsigt i andre  

 akter, fx regnskaber eller revisionsprotokollater, men kassen er naturligvis  

 berettiget hertil.
 I det omfang direktoratet er i besiddelse af fx regnskaber eller  

 revisionsprotokollater, skal direktoratet i henhold til lov om offentlighed i  

 forvaltningen give aktindsigt heri.
6. Partshøring Hvis et medlem i en sag ikke kan antages at være bekendt med, at  

 arbejdsløshedskassen er i besiddelse af bestemte faktiske oplysninger, bør  

 kassen ikke træffe afgørelse, før den har gjort medlemmet bekendt med  

 oplysningerne og givet medlemmet lejlighed til at komme med en udtalelse  

 inden for en af kassen fastsat frist.
 Der henvises herved til afsnit 9, C, nedenfor.
7. Tavshedspligt A.
Særlige regler I henhold til arbejdsløshedsforsikringslovens § 91, stk. 7, er de  

 oplysninger, som direktoratet indhenter fra andre offentlige  

 myndigheder, og som direktoratet videregiver til arbejdsløshedskasserne,  

 undergivet tavshedspligt i den pågældende kasse.
Overtrædelse heraf kan  

 medføre straf efter straffeloven.
 Endvidere fastsætter § 30, stk. 1, i bekendtgørelse nr. 975 af 10.  

 december 1993 om rådighed og selvforskyldt ledighed, at en  

 arbejdsløshedskasse har tavshedspligt med hensyn til, om en virksomhed er  

 omfattet af lov om krigsmateriel m.v., og kassen må ikke uberettiget  

 videregive eller udnytte fortrolige oplysninger herom.
 § 30,  stk. 2, i den nævnte bekendtgørelse fastsætter  

 endvidere, at ved overtrædelse af stk. 1 finder straffelovens § 152 og §§ 152  

 c-e anvendelse, jf. arbejdsløshedsforsikringslovens § 94 a, stk. 2.
B.
Andre tilfælde Det følger endelig af god forvaltningsskik og hensynet til de enkelte  

 medlemmer, at arbejdsløshedskassernes medarbejdere bør have tavshedspligt med  

 hensyn til personlige, herunder også økonomiske, oplysninger om medlemmerne.
 Det betyder fx, at man ikke bør oplyse uvedkommende om, hvorvidt en  

 bestemt person er ledig, hvorvidt et medlem har en tilbagebetalingssag, og  

 hvorvidt en person tidligere er blevet slettet som medlem af  

 arbejdsløshedskassen.
 Det betyder fx også, at man ikke i faglig sammenhæng bør anvende  

 lønoplysninger mv., som er indhentet til brug for arbejdsløshedskassens  

 administration.
8. Notatpligt Hvis en arbejdsløshedskasse under sagsbehandlingen ved personlig eller  

 telefonisk henvendelse bliver bekendt med nye faktiske oplysninger, der  

 har betydning for medlems- og/eller udbetalingsforhold, bør kassen sikre sig,  

 at den ved skriftligt notat på sagen kan dokumentere sådanne oplysninger.  

 Dette kan ske i form af fx en samtalerapport.
9. Krav til bebyrdende afgørelser A.
Indledning Arbejdsløshedskasserne skal altid skriftligt underrette  

 medlemmerne, hvis der sker begrænsninger i retten til ydelser fra kassen  

 og medlemskab af kassen.
 Det vil fx sige, at et medlem, der i forbindelse med et arbejdsophør  

 udelukkes fra dagpenge, jf. arbejdsløshedsforsikringslovens § 63, skal  

 underrettes herom af arbejdsløshedskassen.
 Det bemærkes, at de følgende retningslinjer også gælder, selv om der er  

 tale om sager, hvor medlemmet har klaget til arbejdsløshedskassen  

 (afdelingen) over en truffet afgørelse eller sager, der er opstået i  

 forbindelse med direktoratets tilsynsvirksomhed.
 Der gælder herefter følgende almindelige krav, hvis der er tale om  

 afgørelser, der ikke fuldt ud giver medlemmerne medhold, og hvis allerede  

 udbetalte ydelser kræves tilbagebetalt af medlemmerne (bebyrdende  

 afgørelser):
B.
Skriftlig afgørelse Afgørelsen skal være skriftlig, dateret og underskrevet.
Afgørelsen skal  

 også være udformet på arbejdsløshedskassens brevpapir.
 Afgørelsen skal stiles til det enkelte medlem eller dennes repræsentant,  

 og afgørelsen må kun vedrøre et enkelt medlem.
C.
Medlemmets udtalelse (høring) I sager, der opstår som følge af direktoratets tilsynsvirksomhed eller som  

 følge af arbejdsløshedskassernes egen revision, skal medlemmet, før  

 der træffes afgørelse i sagen og inden for en af kassen fastsat frist (som  

 hovedregel 14 dage), have lejlighed til at udtale sig til sagen.
 I sager, der opstår som følge af medlemmets klage over en afgørelse,  

skal medlemmet, før der træffes afgørelse i klagesagen og inden for en  

 af arbejdsløshedskassen fastsat frist (som hovedregel 14 dage), have  

 lejlighed til at udtale sig til sagen, hvis der efter klagens  

 indgivelse er fremkommet væsentlige nye oplysninger, der er til ugunst for  

 medlemmet.
Medlemmets udtalelse skal i det væsentligste refereres i  

 sagsfremstillingen eller eventuelt vedlægges i kopi.
Hvis medlemmet ikke er  

 kommet med en udtalelse inden for den fastsatte frist, eller hvis medlemmet  

 udtrykkeligt har angivet, at pågældende ikke ønsker at udtale sig til sagen,  

 skal dette fremgå af sagsfremstillingen.
 Hvis medlemmet ikke i overensstemmelse med foranstående har haft lejlighed  

 til at udtale sig til sagen, vil det i sager, der sendes til direktoratet,  

 medføre, at sagen returneres til arbejdsløshedskassen med henblik på, at  

 kassen foretager den nødvendige høring af medlemmet.
D.
Sagsfremstilling og begrundelse Afgørelsen skal indeholde en fyldestgørende sagsfremstilling, der  

 beskriver årsagen til sagens opståen og det faktiske hændelsesforløb.
Afgørelsen skal begrundes over for medlemmet.
Der henvises herved til § 2  

 i bekendtgørelse nr. 507 af 28. juli 1986 om indgivelse af klage over de af  

 arbejdsløshedskasserne trufne afgørelser.
Det fremgår heraf, at afgørelsen -  

 medmindre den fuldt ud giver klageren medhold - skal ledsages af en skriftlig  

 begrundelse.
Begrundelsen skal redegøre for de faktiske oplysninger, der er  

 lagt til grund ved afgørelsen.
Dette betyder, at det af afgørelsen skal fremgå - hvilke faktiske forhold, der efter arbejdsløshedskassens opfattelse har  

 betydning for medlems- og/eller udbetalingsforhold, - hvilke forhold, der anses for at være godtgjort, og som derfor  

 lægges til grund for afgørelsen, - hvilke lovregler, bekendtgørelser mv., der ligger til grund for  

 afgørelsen, - størrelsen af et eventuelt tilbagebetalingsbeløb, eventuelt ved  

 vedlæggelse af et beregningsbilag, og - hvorvidt en eventuel sanktion bør anvendes, herunder særligt, om der  

 efter arbejdsløshedskassens (afdelingens) opfattelse er tale om et uagtsomt  

 eller svigagtigt forhold.
E.
Klagevejledning Arbejdsløshedskassernes og afdelingernes afgørelser skal endelig indeholde  

 en klagevejledning.
Der henvises herved til bekendtgørelse nr. 507 af 28.  

 juli 1986 om indgivelse af klage over de af arbejdsløshedskasserne trufne  

 afgørelser.
 Det bemærkes, at reglerne om klagevejledning også gælder for de  

 afgørelser, som arbejdsløshedskasserne sender til direktoratet i  

 tilsynssager.
 I tilsynssager skal arbejdsløshedskasserne endvidere gøre medlemmet  

 opmærksom på, at sagen indgår i Direktoratet for Arbejdsløshedsforsikringens  

 tilsynsvirksomhed, hvorfor kassens afgørelse kan ændres af direktoratet.
F.
Sager om svigagtigt forhold I sager, hvor et medlem på grund af svigagtigt forhold skal pålægges en  

 sanktion i henhold til arbejdsløshedsforsikringslovens § 87, stk. 1, træffer  

 direktoratet afgørelse som 1. instans, uanset om det svigagtige forhold skal  

 medføre en effektiv karantæne eller en svigsslettelse.
 For sådanne sager fastsættes følgende retningslinjer:
 1. Arbejdsløshedskassens hovedledelse træffer  

 afgørelse om sagens realitet, herunder om tilbagebetaling og  

 tilbagebetalingsbeløbets størrelse.
 2. Hovedledelsen tager samtidig stilling til, om den  

 vil indstille til direktoratet, at medlemmet slettes som medlem af kassen på  

 grund af svig, eller om pågældende bør udelukkes fra ret til dagpenge mv. i  

 et bestemt tidsrum, jf. arbejdsløshedsforsikringslovens § 87, stk. 1.
 3. Medlemmet får meddelelse om arbejdsløshedskassens  

 afgørelse og indstilling, herunder også om klagevejledning for så vidt angår  

 kassens afgørelse om sagens realitet og tilbagebetaling.
 4. Arbejdsløshedskassen afventer enten en klage fra  

 medlemmet eller klagefristens udløb, før kassen sender sin afgørelse og  

 indstilling om svigsslettelse eller karantæne til direktoratet.
 5. Direktoratet behandler sagen og tager i den  

 forbindelse samlet stilling til både spørgsmålet om sanktionsfastsættelse for  

 svigagtigt forhold og sagens øvrige forhold, herunder tilbagebetalingskravet  

 og størrelsen heraf.
 Direktoratets cirkulære af 14. januar 1986 om almindelige krav til  

 arbejdsløshedskassernes (afdelingernes) sagsbehandling og afgørelser er  

 hermed ophævet.
