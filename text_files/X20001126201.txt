Nyt om arbejdsskader - høretraumer som  

 følge af pludselige støjpåvirkninger Baggrund For at en hændelse kan anerkendes som et  

 ulykkestilfælde i lovens forstand, skal der være tale om en  

 udefra kommende eller virkende, af den sikredes vilje uafhængig,  

 pludselig indtrædende begivenhed, der har skadelig påvirkning af  

 den pågældendes helbredstilstand til følge.
 Ulykker er således kendetegnet ved, at den udefra  

 kommende eller virkende påvirkning kun er af forholdsvis kort varighed,  

 og at påvirkningen skal have haft en skadelig indflydelse på  

 pågældendes helbredstilstand.
Arbejdsskadestyrelsen har modtaget flere anmeldelser om  

 høretraumer, der er opstået efter kortvarig udsættelse for  

 støj på arbejdspladsen.
I mange af tilfælde har der  

 været tale om støjpåvirkninger i form af brag eller knald,  

 eller der kan have været tale om f.eks. høje hyl i  

 hovedtelefonerne hos en telefonist.
Flere af de anmeldte høretraumer er anerkendt som  

 arbejdsskader.
Ved anerkendelsen er der bl.a. lagt vægt på, at  

 skadelidte i forbindelse med udsættelsen for pludselige hyl, brag eller  

 knald har været udsat for lydtryk af et vist omfang.
Det er  

 således i disse tilfælde fundet godtgjort, at  

 støjpåvirkningen har medført en skadelig påvirkning  

 af den pågældendes helbredstilstand.
 Ved vurderingen af, om et støjtraume kan antages at  

 have medført en skadelig påvirkning, lægges der bl.a.  

 vægt på lydtrykkets niveau og tidsmæssige  

 udstrækning, ligesom der lægges vægt på oplysningerne  

 om gener hos skadelidte.
Konkrete sager, der beslyser praksis I en sag fik skadelidte en høj klar hyletone i  

 begge ører under telefonekspedition som telefonist.
Skadelidte  

 udviklede straks susen for begge ører i form af en højfrekvent  

 hylende konstant tone og fik desuden hovedpine og blev svimmel.
Arbejdsgiver  

 oplyste, at der var foretaget støjdæmpning i hovedtelefonerne,  

 så den maksimale støjpåvirkning ikke kunne overstige 112  

 dB.
Arbejdsskadestyrelsen anerkendte hændelsen som et  

 ulykkestilfælde, hvilket blev tiltrådt af Den Sociale  

 Ankestyrelse.
I en anden sag var skadelidte i 1989 som receptionist  

 udsat for en høj hyletone i ca. 5 minutter.
Efter et lille ophold kom  

 hyletonen igen.
Skadelidte ophørte med at arbejde i 1995 og anmeldte  

 først  i december 1997 høretraumet.
Skadelidte oplyste, at hun  

 inden for de seneste to år havde fået øresusen på  

 højre øre.
Undersøgelser viste dog intet høretab.  

 Der var i sagen ikke tvivl om, at skadelidte gennem mange år havde  

 været udsat for lydpåvirkninger.
Arbejdsskadestyrelsen anerkendte  

 hændelsen som et ulykkestilfælde og lagde vægt på, at  

 skadelidte var udsat for en pludselig og uventet skadelig påvirkning,  

 da hun fik en kraftig hyletone i øret gennem sin  

 høretelefon.
 Sagen blev afvist som en ulykke af Den Sociale  

 Ankestyrelse, da der ikke i sagen var oplysninger om gener i forbindelse med  

 hændelsen i 1989. Det kunne således ikke anses for  

 sandsynliggjort, at hændelsen i det konkrete tilfælde havde  

 medført en skadelig påvirkning.
I en tredje sag var skadelidte som telefonist ved  

 ekspedition af et 118-opkald udsat for et lydtraume i form af et knald i  

 høretelefonen.
Dette blev efterfulgt af skratten og hyl, som  

 medførte, at skadelidte umiddelbart efter fik ondt i øret og  

 udviklede en hyletone i øret.
Der blev efterfølgende  

 konstateret en noget øget hørenedsættelse i forhold til  

 skadelidtes tidligere undersøgelser af hørelsen.  

 Arbejdsskadestyrelsen afviste hændelsen som et ulykkestilfælde og  

 lagde ved afgørelsen vægt på, at lydtrykket, i form af et  

 knald, ikke havde været af en sådan styrke, at det kunne give  

 nogen forbigående eller varig hørenedsættelse.
Der fandtes  

 således heller ikke grundlag for at anerkende skadelidtes tinnitus som  

 en arbejdsskade.
 Den Sociale Ankestyrelse ændrede afgørelsen  

 og anerkendte hændelsen som et ulykkestilfælde og vurderede i den  

 konkrete sag, at det måtte anses for sandsynliggjort, at skadelidte  

 havde været udsat for en udefra kommende voldsom lydpåvirkning,  

 som umiddelbart medførte, at hun fik ondt i øret og en  

 vedvarende hyletone i øret.
Kommentar Høretraumer som følge af en pludselig  

 støjpåvirkning vil kunne anerkendes som en arbejdsulykke, hvis  

 det efter en konkret vurdering anses for overvejende sandsynligt, at  

 skadelidte har været udsat for en pludselig  

 støjpåvirkning, som har haft et sådant omfang, at den har  

 haft skadelig påvirkning af pågældendes helbredstilstand  

 til følge.
 Yderligere oplysninger kan fås hos souschef Carsten  

 Willumsen.
