 I medfør af § 9, stk. 2, i lov nr. 127 af 31. marts 1985 om begrænsning i  

 stigninger i avancer og priser meddeles der herved med virkning fra den 12.  

 april 1985 følgende dispensation fra bestemmelserne i lovens § 1:
§ 1 Importører og grossister kan ved fremtidige nettoprisforhøjelser,  

 respektive -nedsættelser, for reservedele og tilbehør til automobiler,  

 traktorer og landbrugsmaskiner foretage procentvise, ensartede forhøjelser,  

 respektive nedsættelser, for en flerhed af reservedele og tilbehør af samme  

 mærke på grundlag af en beregning af den gennemsnitlige stigning/nedsættelse  

 i indkøbspriser og de i lovens § 1 nævnte omkostninger.
Det er en  

 forudsætning, at den enkelte virksomhed ikke herved opnår nogen stigning i  

 den samlede bruttoavance ud over, hvad der er hjemlet i loven.
§ 2 Virksomhederne skal kunne dokumentere beregningsgrundlaget for deres  

 prisansættelser efter ovenstående regler, jfr. i øvrigt lovens § 8.
 Monopoltilsynet, den 11. april 1985.
