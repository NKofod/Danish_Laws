 I medfør af §§ 1-4 og 6, stk. 3, i lov nr. 211 af 31. maj 1968 om kunstig  

 sædoverføring på husdyr fastsættes:
 § 1.  I denne bekendtgørelse forstås ved  

 »tyrestation« en virksomhed, hvori er opstaldet en eller flere  

 tyre, hvis sæd kunstigt overføres til andenmands kvæg, herunder - i tilfælde  

 hvor virksomheden drives af en forening, et selskab eller anden  

 sammenslutning - til kvæg, der tilhører medlemmerne.
 § 2.  En tyrestation skal, inden den tages i brug,  

 godkendes af landbrugsministeriet.
Stk. 2.  En tyrestation, som er taget i brug ved  

 bekendtgørelsens ikrafttræden, og hvis drift ønskes fortsat, skal godkendes  

 af landbrugsministeriet.
Ansøgning om godkendelse skal indsendes senest 1  

 måned efter bekendtgørelsens ikrafttræden.
Såfremt en sådan tyrestation ikke  

 opfylder de i stk. 4 omhandlede vilkår, kan der ved godkendelsen gives en  

 frist på indtil 12 måneder til at bringe forholdene i overensstemmelse med  

 disse vilkår.
 Stk. 3.  En virksomhed, som modtager og opbevarer  

 tyresæd med henblik på videre fordeling (f.eks. en sædbank, en sædcentral  

 eller et subcenter), skal, inden den tages i brug, godkendes af  

 landbrugsministeriet.
Stk. 4.  Ansøgning om godkendelse efter stk. 1, 2 eller  

 3 skal indsendes til veterinærdirektoratet.
Godkendelse meddeles i hvert  

 enkelt tilfælde efter indhentet udtalelse fra landbrugsrådet, de samvirkende  

 danske landboforeninger, de samvirkende danske husmandsforeninger og de  

 samvirkende kvægavlsforeninger med kunstig sædoverføring eller et af de  

 nævnte organisationer nedsat fællesudvalg og på vilkår, der fastsættes efter  

 forhandling med de nævnte organisationer eller fællesudvalget.
 § 3.  En tyrestation og de derpå værende tyre og stude  

 skal være under sundhedsmæssigt tilsyn af en af veterinærdirektoratet dertil  

 godkendte dyrlæge.
Stk. 2.  Tyrestationens ejer eller den, som på hans  

 vegne er ansvarlig for dyrene, skal straks underrette den tilsynsførende  

 dyrlæge, såfremt noget af stationens dyr ved forstyrrelse af almenbefindendet  

 eller på anden måde viser tegn på sygdom.
Herunder skal specielt påagtes  

 smitsomme sygdomme, lidelser med tilknytning til tyrens kønsorganer samt  

 tilfælde, hvor sæden har et fra det normale væsentligt afvigende udseende.
 Stk. 3.  Såfremt der efter dyrlægens opfattelse blandt  

 stationens tyre og stude optræder smitsom sygdom eller optræder  

 sygdomstilfælde, der efter deres antal og art må mistænkes for at være af  

 smitsom natur, skal de pågældende dyr isoleres.
 Stk. 4.  De af dyrlægen givne instruktioner vedrørende  

 isolation, behandling m.v. af syge dyr eller af de for sygdom mistænkte dyr  

 skal efterkommes, og sæd fra stationen må i sådanne tilfælde kun anvendes i  

 den udstrækning, den tilsynsførende dyrlæge har givet tilladelse dertil.
§ 4.  Veterinærdirektoratet fører i fornødent omfang  

 tilsyn med de i § 2 omhandlede virksomheder, herunder med sundhedstilstanden  

 blandt de på tyrestationerne opstaldede dyr.
Virksomhedens ejer og de til  

 virksomheden knyttede funktionærer skal give veterinærdirektoratets  

 repræsentant de af ham ønskede oplysninger om virksomhedens arbejde.
 § 5.  Tyre og stude, der indsættes på en tyrestation,  

 skal være ledsaget af en sundhedsattest, der skal være udstedt af en dyrlæge  

 på en af veterinærdirektoratet godkendt formular, og dyrene skal af den  

 tilsynsførende dyrlæge være godkendt til indsættelse.
 § 6.  Tyre, der er opstaldet på en tyrestation, må  

 ikke anvendes til naturlig bedækning.
§ 7.  På ejendomme med tyrestationer må ikke findes  

 andre klovbærende dyr end stationens tyre og stude.
Veterinærdirektoratet er  

 bemyndiget til at dispensere fra denne bestemmelse for så vidt angår  

 ejendomme med tyrestationer, der er i drift ved bekendtgørelsens  

 ikrafttræden.
 § 8.  I en tyrestations stalde og dertil knyttede  

 lokaler må ikke findes andre husdyr end stationens tyre og stude.
 § 9.  Arbejdet med udtagning af sæd, behandling af sæd  

 og inseminering skal udføres efter regler fastsat i et arbejds- og  

 hygiejneregulativ, der udarbejdes af veterinærdirektoratet efter forhandling  

 med de i § 2, stk. 4, nævnte organisationer eller det af disse nedsatte  

 fællesudvalg.
 § 10.  Kunstig sædoverføring på andenmands kvæg må kun  

 udføres af inseminører, som har gennemgået et af landbrugsministeriet  

 godkendte kursus og bestået en afsluttende prøve, og som  

 veterinærdirektoratet har givet særlig tilladelse dertil.
 Stk. 2.  Landbrugsministeriet fastsætter - efter  

 forhandling mellem de i § 2, stk. 4, nævnte organisationer eller det af disse  

 nedsatte fællesudvalg og veterinærdirektoratet - regler for de i stk. 1  

 omtalte kurser og prøver.
 Stk. 3.  Inseminører, som inden bekendtgørelsens  

 ikrafttræden har gennemgået et af de samvirkende kvægavlsforeninger med  

 kunstig sædoverføring afholdt kursus i kunstig sædoverføring på kvæg, får den  

 i stk. 1 omhandlede tilladelse uden påny at have gennemgået kursus og uden at  

 have aflagt prøve, medmindre ganske særlige omstændigheder taler derimod.
 § 11.  Uanset bestemmelserne i § 10 kan kunstig  

 sædoverføring på andenmands kvæg udføres af autoriserede dyrlæger under  

 iagttagelse af de i § 9 omhandlede bestemmelser.
 § 12.  Overtrædelse af bestemmelserne i § 2, stk. 1,  

 2, 1. og 2. punktum, og 3, § 3, § 4, 2. punktum, §§ 5-6, § 7, 1. punktum, §§  

 8-9, § 10, stk. 1, og § 11 straffes med bøde.
 § 13.  Bekendtgørelsen træder i kraft den 1. april  

 1969.
 Landbrugsministeriet, den 3. januar  

 1969.
 Peter Larsen.
/J.
Jensen.
