 Ref.: Kundgørelse for Forsvaret B.6-1981.
 Bilag:
 1. Landstalsmænd for værnepligtige sergenter og  

 sergentelever.
 2. Landstalsmænd for værnepligtige menige talsmænd.
 3. Oversigt over afholdelse af lands- og gruppemøder.
 4. Forretningsorden for lands- og gruppemøder.
 5. Bestemmelser for valg af medlemmer til  

 forretningsudvalgene.
 6. Forretningsorden for forretningsudvalgene, m.  

 underbilag.
 Erstatter: FKOBST P.490-1, APR 1975 (2.udg., rev.).
FORMÅL 1. Formålet med denne bestemmelse er at fastsætte  

 regler for virksomheden i forbindelse med lands- og gruppemøder for  

 værnepligtige landstalsmænd samt for den virksomhed, som udøves af  

 forretningsudvalgene for værnepligtige talsmænd.
GENERELT 2. Disse bestemmelser medfører ikke ændringer i det  

 grundlæggende princip i ethvert samarbejdsforhold, at samarbejdet - om  

 forsvarets enheders effektive opgaveløsning, om at fremme personellets  

 trivsel, om at styrke fællesskabet samt om løsning af opståede problemer -  

 skal søges løst på lavest muligt niveau ved det samarbejde, der udøves i den  

 lokale struktur ved forsvarets enheder mellem ledelse og medarbejdere.
 Således er hensigten med lands- og gruppemøder at give værnepligtige  

 repræsentanter fra forsvarets tjenestesteder med et vist islæt af  

 værnepligtigt personel mulighed for at drøfte samarbejdsspørgsmål og  

 spørgsmål af værnspligtsfaglig karakter, som har interesse for tjenstgørende  

 værnepligtige i det danske, militære forsvar, samt at give disse  

 landstalsmænd lejlighed til at drøfte sådanne spørgsmål med repræsentanter  

 for forsvarets øverste myndigheder.
 Endvidere er det hensigten med forretningsudvalgene at have repræsentanter  

 for tjenstgørende værnepligtige, som kan varetage tjenstgørende, danske,  

 militære værnspligtiges tjenstlige betonede interesser af værnspligtsfaglig  

 karakter i forhold til forsvarets øverste myndigheder, samt deltage i  

 samarbejdet i de overordnede samarbejdsorganer.
 Det er således ikke hensigten, at lands- og gruppemøder samt  

 forretningsudvalg skal beskæftige sig med konkrete enkeltsager, der bør løses  

 på lokalt niveau.
 Forretningsudvalgene har dog en mulighed for at beskæftige sig med sådanne  

 lokale sager, såfremt de efter at være færdigbehandlet på lokalt niveau  

 (tjenestestedsniveau) bringes op for forretningsudvalget af en talsmand med  

 henblik på en videre, principiel behandling på centralt niveau.
VALG AF LANDSTALSMÆND 3. Landstalsmænd og suppleanter for landstalsmænd  

 vælges for værnepligtige sergenter og sergentelever ved de i bilag 1 nævnte  

 myndigheder, og for værnepligtige menige talsmænd ved de i bilag 2 nævnte  

 myndigheder.
 Hvor flere myndigheder, jf. bilag 1 og 2, repræsenteres af een  

 landstalsmand af een af grupperne, gives der alle talsmænd fra den pågældende  

 gruppe fra disse myndigheder adgang til at foretage valg af denne  

 landstalsmand på et fællesmøde, hvor kun de pågældende talsmænd har adgang.  

 Landstalsmand og suppleant for denne vælges af og blandt de i mødet  

 deltagende talsmænd.
Valget foretages ved hemmelig, skriftlig afstemning, hvor hver af  

 deltagerne kan afgive een stemme.
Såfremt en talsmand er forhindret i at være  

 til stede ved valg af landstalsmand, kan han ved skriftlig fuldmagt bemyndige  

 en anden af deltagerne til at stemme i sit sted.
Den, der opnår det højeste stemmetal, er valgt som landstalsmand, og den,  

 der opnår det næsthøjeste stemmetal, er suppleant.
Ved stemmelighed foretages  

 omvalg blandt de kandidater, der opnåede samme stemmetal.
Ved fortsat  

 stemmelighed afgøres valget ved lodtrækning.
LANDSMØDER 4. Der afholdes årligt to landsmøder for henholdsvis  

 landstalsmænd for værnepligtige sergenter og sergentelever og landstalsmænd  

 for værnepligtige menige.
 I landsmøder for værnepligtige sergenter og sergentelever deltager  

 landstalsmænd som anført i bilag 1.
 I landsmøder for værnepligtige menige deltager landstalsmænd som anført i  

 bilag 2.
 Endvidere deltager medlemmer af respektive forretningsudvalg i  

 landsmøderne.
 Landsmødernes varighed er normalt 4 dage.
GRUPPEMØDER 5. Gruppemøder afholdes ca. een gang hvert halve år.,  

 således at de tidsmæssigt falder nogenlunde midt imellem to landsmøder.
 Gruppemøder afholdes i følgende grupper med deltagelse således: -  

 Værnepligtige sergenter og sergentelever med deltagelse af de i bilag 1  

 anførte landstalsmænd. - Værnepligtige menige af hæren fra østre  

 Landsdelskommandos geografiske område og Bornholm med deltagelse af de i  

 bilag 2, pkt. 1, anførte landstalsmænd. - Værnepligtige menige af hæren fra  

 Vestre Landsdelskommandos geografiske område med deltagelse af de i bilag 2,  

 pkt. 2, anførte landstalsmænd. - Værnepligtige menige af søværnet med  

 deltagelse af de i bilag 2, pkt. 3, anførte landstalsmænd. - Værnepligtige  

 menige af flyvevåbnet med deltagelse af de i bilag 2, pkt. 4, anførte  

 landstalsmænd.
 I gruppemøderne deltager endvidere gruppens medlemmer af respektive  

 forretningsudvalg.
 Gruppemødernes varighed er 2 dage.
ØVELSER OG SEJLADS M.V.
UNDER MØDER 6. Deltagelse i lands- og gruppemøder er tjeneste.  

 Landstalsmænd, der med deres enhed deltager i øvelsesvirksomhed eller sejlads  

 i udlandet, eller deltager i betydende øvelser eller sejlads m.v.  

 tilrettelagt eller ledet af højere myndighed end afdeling eller lignende,  

 samt elever på sergentskoler i eksamensperioder eller når eksamen er  

 umiddelbart forestående, kan ikke deltage i lands- eller gruppemøder.
I disse  

 tilfælde deltager suppleanten for landstalsmanden, medmindre samme forhold  

 gør sig gældende for hans vedkommende.
FORBEREDELSE AF LANDS- OG GRUPPEMØDER 7. Tidspunkter for afholdelse af lands- og gruppemøder  

 fremgår af bilag 3.
 Senest 5 uger før det pågældende møde indsender respektive  

 forretningsudvalg udkast til foreløbig dagsorden for mødet til  

 Forsvarskommandoen.
Senest 1 måned før mødet indkalder Forsvarskommandoen landstalsmænd til  

 deltagelse i mødet.
Mødeindkaldelsen indeholder foreløbig dagsorden.
 Senest 4 uger før det pågældende møde udsender respektive  

 forretningsudvalg et kort oplæg til mødet indeholdende en kortfattet  

 gennemgang af de foreløbige dagsordenspunkter.
 Senest 14 dage før mødet indsender landstalsmænd, der ønsker emner  

 behandlet på mødet, motiveret forslag til dagsorden til pågældende  

 forretningsudvalg.
 Det endelige forslag til dagsorden udsendes af Forsvarskommandoen efter  

 indstilling fra respektive forretningsudvalg senest 7 dage før mødet.
INDBERETNINGER OM DELTAGELSE I MØDER 8. Senest 7 dage før et lands- eller gruppemøde  

 indberetter tjenestesteder, der, jf. bilag 1 og 2, skal sende landstalsmand  

 til mødet, til det tjenestested, hvor mødet skal afholdes, med efterretning  

 til Forsvarskommandoen og pågældende forretningsudvalg, navnet på deltagende  

 landstalsmand og hvorvidt han ønsker indkvartering.
Såfremt landstalsmanden  

 og dennes suppleant er lovligt forhindret i deltagelse i mødet, jf. pkt. 6,  

 anføres kort begrundelsen herfor i indberetningen.
GENNEMFØRELSE AF LANDS- OG GRUPPEMØDER 9. Lands- og gruppemøder afholdes på et af forsvarets  

 etablissementer, jf. bilag 3.
Det udpegede etablissement yder fornøden bistand i form af at stille de  

 nødvendige møde-, indkvarterings- og bespisningsfaciliteter til rådighed samt  

 at yde den fornødne sekretariatsbistand i form af skrivning og  

 mangfoldiggørelse af materiale til brug for mødet.
Endvidere skal der gives  

 mødeledelsen adgang til en telefon.
 Respektive forretningsudvalg bemyndiges til at træffe de nødvendige  

 detailaftaler for mødets gennemførelse direkte med etablissementet, når dette  

 er udpeget.
 10. Ved lands- og gruppemøder følges den som bilag 4  

 vedlagte forretningsorden for nævnte møder.
 11. Under lands- og gruppemøder foretages valg af  

 medlemmer til forretningsudvalgene samt suppleanter for disse medlemmer efter  

 reglerne i bilag 5.
FORANSTALTNINGER EFTER MØDET 12. Snarest muligt efter valghandlingens afslutning  

 giver respektive forretningsudvalg telefonisk meddelelse til  

 Forsvarskommandoen om - personnummer, - grad, - navn, - tjenestested og - for  

 sergentelevers vedkommende tillige tidspunkt for udnævnelse til sergent på de kandidater, som opnåede valg til forretningsudvalget, samt på valgte  

 referenter.
 Senest en uge efter mødets afslutning sender respektive forretningsudvalg  

 en fortegnelse over valgte medlemmer af forretningsudvalget samt suppleanter  

 for disse til Forsvarskommandoen indeholdende disses - personnummer, - grad,  

 - navn, - tjenestested, - ordinær hjemsendelsesdato og - for sergentelevers  

 vedkommende tillige tidspunkt for udnævnelse til sergent.
13. På baggrund af den telefoniske meddelelse  

 indkalder Forsvarskommandoen medlemmer af forretningsudvalget til tjeneste  

 ved det pågældende forretningsudvalg, idet der gives den pågældende mulighed  

 for at afvikle såvel tjenstlige som talsmandsforpligtelser forinden indtræden  

 i forretningsudvalget.
Således beordres et medlem normalt til at møde ved  

 forretningsudvalget 4-5 arbejdsdage efter det pågældende mødes afslutning,  

 idet en sergentelev dog først beordres til at give møde, når han er udnævnt  

 til sergent.
 Afgåede medlemmer af respektive forretningsudvalg vil normalt af  

 Forsvarskommandoen blive beordret til at forrette tjeneste til rådighed for  

 det pågældende forretningsudvalg i 2 1/2 arbejdsuge efter tilgang af et nyt  

 medlem med henblik på at foretage nødvendige overleverings forretninger.
Valgte referenter indkaldes af Forsvarskommandoen til at udarbejde referat  

 ved det pågældende forretningsudvalg, idet de normalt vil blive beordret til  

 at give møde 2 arbejdsdage efter mødets af slutning.
Der af sættes normalt 9  

 arbejdsdage til udarbejdelse af referat af landsmøder og 5 arbejdsdage til  

 udarbejdelse af referat af gruppemøder.
 Referat fra lands- og gruppemøder udsendes til forsvarets myndigheder og  

 til landstalsmændene af respektive forretningsudvalg senest 3 uger efter  

 pågældende mødes afslutning.
FORRETNINGSUDVALGENES VIRKE 14. Forretningsorden for forretningsudvalgene  

 vedlægges som bilag 6.
IKRAFTTRÆDEN 15. Denne bestemmelse træder i kraft ved modtagelsen.
EB P.B.KROGEN oberst Chef for Personelstaben Fordeling: Standardfordeling + HRN AFD/UAFD FLV ESK BILAG I BILAG 4 FORRETNINGSORDEN FOR LANDS- OG GRUPPEMØDER Mødets åbning.
 1. Mødet åbnes efter forretningsudvalgets bestemmelse  

 af en dertil særligt indbudt gæst eller af et medlem af forretningsudvalget.
 Konstituering.
2. Hvervet som dirigent varetages af et medlem af  

 forretningsudvalget.
Hvervet kan skifte mellem tilstedeværende medlemmer af  

 forretningsudvalget, dog således at den samme varetager dirigenthvervet under  

 hele behandlingen af et dagsordenspunkt.
 3. Dirigenten leder valg af 2 referenter, ved  

 gruppemøder for værnepligtige menige landstalsmænd dog kun 1, som i tiden  

 efter mødets afslutning ikke er forhindret i at udarbejde referat af mødet af  

 grunde som efter bestemmelsens pkt. 6 er gyldig grund til, at en  

 landstålsmand ikke kan deltage i mødet, samt af 2 stemmetællere.
 4. Såfremt et redaktionsudvalg nedsættes, leder  

 dirigenten valg af 3 mødedeltagere, som sammen med 2 af forretningsudvalget  

 udpegede medlemmer af forretningsudvalget, udgør redaktionsudvalget.
 Enhver kontakt mellem landsmødet og pressen varetages af  

 redaktionsudvalget, idet der dog herved ikke foretages begrænsninger i  

 enkeltpersoners ytringsmuligheder.
 5. Endelig dagsorden fastsættes/godkendes efter debat  

 og om nødvendigt afstemning.
 Dirigenten og forhandlingerne.
6. Dirigenten leder forhandlingerne og påser, at disse  

 foregår i ro og orden, samt at bl. a. forretningsordenens regler overholdes.  

 Såfremt der ikke er fastsat udtømmende regler for et spørgsmål, afgør  

 dirigenten dette, idet han følger almindelig god parlamentarisk skik samt  

 intentionerne i nærværende regler.
Dirigentens afgørelser er endelige og kan  

 ikke gøres til genstand for drøftelse.
7. Dirigenten påser, at mødedeltagerne overholder  

 sædvanlige parlamentariske former.
Han kan påtale utilbørlige udtryk og  

 bemærkninger.
Om fornødent kalder han en mødedeltager til orden.
Han kan  

 fratage en taler ordet, hvis denne trods henstillinger fører usømmelig tale  

 eller fjerner sig for langt fra det debaterede emne.
Han fratager en taler  

 ordet, hvis han overskrider en eventuelt fastsat taletid.
8. Dirigenten giver mødedeltagerne ordet i den orden,  

 hvori de anmoder om det, dog således at han kan lade forslagsstillere, som  

 ønsker ordet for en kort replik, gå forud for andre.
Ligeledes kan han ændre  

 rækkefølgen for at bringe meningsudvekslinger om bestemte punkter til  

 afslutning, eller hvor andre praktiske hensyn i øvrigt taler derfor.
9. Forslag om afslutning af debatten med de indtegnede  

 talere eller om begrænsning i taletiden kan fremsættes af dirigenten eller af  

 landstalsmændene.
Til vedtagelse kræves, at mindst halvdelen af  

 mødedeltagerne stemmer for forslaget.
10. Forslag til vedtagelse, herunder ændringsforslag  

 m.v., afleveres skriftligt til dirigenten straks efter den mundtlige  

 fremlæggelse.
Forslag m.v. skal være underskrevet af forslagsstillere.
Hvis  

 disse regler ikke er iagttaget, betragtes forslaget som ikke fremsat.
 Der kan ikke fremsættes forslag m.v. efter at forslag om afslutning af  

 debatten med de indtegnede talere er vedtaget.
 11. Genoptagelse af et afsluttet dagsordenspunkt kan  

 kun ske, hvis et flertal af de deltagende landstalsmænd begærer dette  

 skriftligt.
 12. Dirigenten kan kun undtagelsesvis deltage i  

 debatten.
 Afstemninger.
 13. Ved valg af medlemmer til forretningsudvalget  

 følges proceduren i bilag 5.
14. Valgt som referenter er de to, som opnår flest  

 stemmer.
Ved stemmelighed foretages omvalg mellem de ligestillede.
Herefter  

 foretages om nødvendigt lodtrækning.
15. Ved andre afstemninger følges følgende procedure:  

 a.
Når der er eet hovedforslag, sættes dette til afstemning for vedtagelse  

 eller forkastelse. b.
Hvor der er to eller flere hovedforslag, sættes disse  

 til samtidig afstemning.
Det forslag, der opnår lavest stemmetal, udgår  

 (såfremt flere opnår samme lave stemmetal udgår disse). Herefter stemmes over  

 de resterende på samme måde.
Denne procedure fortsættes, indtil der er eet  

 forslag tilbage.
Dette forslag sættes herefter til særskilt afstemning for  

 vedtagelse eller forkastelse. c.
Såfremt der er eet ændringsforslag til et  

 hovedforslag, sættes hoved- og ændringsforslag til samtidig afstemning.
Det  

 forslag, som opnår det højeste stemmetal, er herefter hovedforslag, som  

 behandles i overensstemmelse med reglerne i pkt. a. - b. d.
Såfremt der er to  

 eller flere ændringsforslag til et hovedforslag, sættes alle  

 ændringsforslagene til afstemning hver for sig.
Det ændringsforslag, der  

 opnår størst flertal behandles videre efter reglerne i pkt. c.
Hvis to eller  

 flere ændringsforslag opnår samme største flertal, sættes de til indbyrdes  

 afstemning, idet reglerne i pkt. b. - c. anvendes.
Såfremt herefter de sidste  

 to ændringsforslag ved indbyrdes afstemning opnår lige mange stemmer,  

 foretages lodtrækning. e.
Såfremt der fremsættes eet eller flere  

 underændringsforslag, følges principperne i de foranstående punkter, idet  

 underændringsforslag stedse kommer til afstemning før ændringsforslag, og  

 ændringsforslag før hovedforslag.
Der afsluttes altid med eet hovedforslag,  

 der sættes til afstemning for vedtagelse eller forkastelse.
 16. Ved stemmelighed er et forslag forkastet.
17. Efter begæring fra mindst 3 landstalsmænd  

 foretages valg og andre af stemninger ved hemmelig afstemning.
Valg af  

 medlemmer til forretningsudvalget foregår altid ved hemmelig afstemning.
18. Alene landstalsmænd, der deltager i mødet er  

 stemmeberettigede ved valg og andre afstemninger.
Der kan ikke stemmes efter  

 fuldmagt.
BILAG 5 VALG TIL FORRETNINGSUDVALG Valgbestyrelse.
 1. Lands- og gruppemøder nedsætter en valgbestyrelse,  

 der består af dirigenten og to af deltagerne i det pågældende møde.
 Valgbarhed.
 2. Landstalsmænd og forretningsudvalgsmedlemmer er  

 valgbare, såfremt de opfylder følgende betingelser: - De skal på  

 valgtidspunktet have forrettet mindst 2 måneders værnepligtstjeneste. - De  

 skal på valgtidspunktet have mindst 3 måneders værnepligtstjeneste tilbage  

 indtil normal hjemsendelse, og - de skal forpligte sig til at forrette  

 frivillig tjeneste i forretningsudvalget indtil valgperiodens udløb, såfremt  

 de ordinært skulle have været hjemsendt forinden dette tidspunkt. -  

 Valgbarhed til Forretningsudvalget for værnepligtige sergenter og  

 sergentelever er endvidere betinget af, at den pågældende har påbegyndt eller  

 gennemgået en sergentuddannelse.
 Kandidatopstilling og valg.
 3. Valgbestyrelsen forestår kandidatopstillingen og  

 stemmeoptællingen.
 4. Landstalsmænd for værnepligtige sergenter og  

 sergentelever vælger eet medlem til Forretningsudvalget for værnepligtige  

 sergenter og sergentelever fra hver af følgende grupper således: -  

 Landstalsmænd for værnepligtige sergenter og sergentelever af hæren.  

 Medlemmet vælges på landsmøder for værnepligtige sergenter og sergentelever.  

 - Landstalsmænd for værnepligtige sergenter og sergentelever af flyvevåbnet.  

 Medlemmet vælges på landsmøder for værnepligtige sergenter og sergentelever.  

 - Landstalsmænd for værnepligtige sergenter og sergentelever af søværnet.  

 Medlemmet vælges på gruppemøder for værnepligtige sergenter og sergentelever.
 Såfremt det lejlighedsvis ikke skulle være praktisk muligt at vælge et  

 medlem af een af de nævnte grupper, kan dette erstattes af et medlem fra et  

 andet værn.
 5. Medlemmer til Forretningsudvalget for værnepligtige  

 menige talsmænd vælges således: - På gruppemøder for værnepligtige menige  

 landstalsmænd af hæren fra Østre Landsdelskommandos geografiske område og  

 Bornholm vælges eet medlem af og blandt de deltagende landstalsmænd, jf.  

 bilag 2, pkt. 1. - På gruppemøder for værnepligtige menige landstalsmænd af  

 hæren fra Vestre Landsdelskommandos geografiske område vælges eet medlem af  

 og blandt de deltagende landstalsmænd, jf. bilag 2, pkt. 2. - På landsmøder  

 for værnepligtige menige landstalsmænd vælges eet medlem af og blandt  

 værnepligtige menige landstalsmænd af søværnet, jf. bilag 2, pkt. 3. - På  

 landsmøder for værnepligtige menige landstalsmænd vælges et medlem af og  

 blandt værnepligtige menige landstalsmænd af flyvevåbnet, jf. bilag 2, pkt.  

 4. - På landsmøder for værnepligtige menige landstalsmænd vælges eet medlem  

 af og blandt alle de i mødet deltagende landstalsmænd, jf. bilag 2.
 6. Valghandlingerne kan kun overværes af de  

 landstalsmænd, der indgår i den pågældende valggruppe, jf. ovenfor i pkt. 4  

 og 5.
7. Repræsentanter for de enkelte grupper vælges hver  

 for sig, idet afstemningen er hemmelig og skriftlig, og følgende regler  

 følges: - Såfremt der kun opstilles een kandidat, er denne valgt uden  

 afstemning. - Såfremt der er opstillet flere kandidater, kan hver  

 landstalsmand afgive een stemme på een af de opstillede kandidater.
Opnår een  

 af de opstillede kandidater over halvdelen af de afgivne stemmer, er  

 vedkommende valgt.
I modsat fald foretages en ny afstemning, idet den  

 kandidat, der opnåede det laveste stemmetal, udgår (såfremt flere opnår samme  

 lave stemmetal, udgår disse). Herefter fortsættes afstemninger på denne måde,  

 indtil een kandidat har opnået mere end halvdelen afde afgivne stemmer,  

 hvorefter denne kandidat er valgt.
Skulle stemmelighed opstå ved sidste  

 afstemning, afgøres valget endeligt ved lodtrækning mellem disse 2  

 kandidater.
 8. Som 1. suppleant for et medlem af  

 forretningsudvalget er valgt den kandidat, som ved den sidste afstemning  

 opnåede det næsthøjeste stemmetal eller tabte lodtrækningen.
Som 2. suppleant for et medlem af forretningsudvalget er valgt den  

 kandidat, som ved den næstsidste afstemning opnåede det trediehøjeste  

 stemmetal.
Ved stemmelighed afgøres valget ved lodtrækning.
 Såfremt der kun opstilles een kandidat til en post, er der ingen suppleant  

 for denne.
 9. En stemmeseddel er ugyldig, hvis den indeholder  

 navnet på mere end een af de opstillede kandidater, samt hvis den indeholder  

 andet end navnet på een af de opstillede kandidater.
 En ugyldig stemmeseddel betragtes som blank og medregnes ikke ved  

 optællingen af stemmer, der er afgivet på en enkelt kandidat, men medregnes  

 ligesom øvrige blanke stemmesedler ved opregningen af hvor mange stemmer, der  

 er afgivet.
 10. En kandidat, som har opnået valg, kan ikke  

 indtræde i Forretningsudvalget for værnepligtige sergenter og sergentelever,  

 før han er udnævnt til befalingsmand.
BILAG 6 FORRETNINGSORDEN FOR FORRETNINGSUDVALGENE Underbilag: Forsvarsministeriets skr. 6.kt.82-13.e.-0267 af 7 FEB 1980.
FORMÅL 1. Formålet med denne forretningsorden, der gælder for  

 Forretningsudvalget for værnepligtige sergenter og sergentelever samt for  

 Forretningsudvalget for værnepligtige menige talsmænd, er at fastsætte visse  

 rammer for forretningsudvalgenes virksomhed.
GENERELT 2. Lov om samarbejdsregler i forsvaret med tilhørende  

 administrative bestemmelser og vejledning, som er udsendt ved Kundgørelse for  

 Forsvaret B.6-1981, giver bl.a. personel til pligtig tjeneste medindflydelse  

 på egne tjenestevilkår inden for de enkelte kommandomyndigheders  

 kompetenceområder.
Bestemmelserne indeholder regler for medindflydelse gennem det samarbejde,  

 som udøves i medfør af loven.
Ved samarbejde forstås herved de fælles  

 anstrengelser, der skal udøves med henblik på at nå det fælles mål.
Det  

 fælles mål for dette samarbejde er - som beskrevet i loven - at fremme den  

 enkeltes trivsel, styrke fællesskabet og øge forsvarets effektivitet.
 Endvidere giver bestemmelserne mulighed for, at forretningsudvalgene gives  

 medindflydelse på forhold, der vedrører danske, militære værnepligtiges  

 tjenstlige forhold gennem den adgang, som forretningsudvalgene har til at  

 begære sådanne emner drøftet med kompetente kommandomyndigheder over lokalt  

 plan, samt disses pligt til at afgive forslag til sådanne bestemmelser til  

 drøftelse med forretningsudvalgene.
 Ved udøvelse af medindflydelsen skal der gives parterne gode muligheder  

 for at udveksle synspunkter og forslag, der herefter indgår i grundlaget for  

 ledelsens beslutning, uden at dette dog begrænser ledelsens ret til at lede  

 og fordele arbejdet.
OPGAVER 3. Samarbejde.
 Forretningsudvalgene indgår i de overordnede samarbejdsorganer, der er  

 oprettet i medfør af samarbejdscirkulæret, jf - Kundgørelse for Forsvaret  

 B.3-1980, efter Forsvarskommandoens Samarbejdsudvalgs bestemmelse, som  

 repræsentanter for de værnepligtige personelgrupper.
Forretningsudvalgene medvirker gennem udøvelsen af deres virksomhed til at  

 realisere de grundlæggende ideer for samarbejdet i forsvaret, jf. ovenstående  

 pkt. 2 samt §1 i lov om samarbejdsregler i forsvaret.
Herunder medvirker de  

 til at udbygge forståelsen for samarbejdsreglerne blandt værnepligtige  

 talsmænd, samt for at opretholde et roligt og stabilt samarbejde i forsvaret.
 4. Information og rådgivning.
 Forretningsudvalgene informerer i nødvendig udstrækning talsmændene om  

 status i og resultater af drøftelser med forsvarets øverste myndigheder, samt  

 om øvrige sager under behandling.
Såfremt talsmændene på et tjenestested måtte have et særligt behov for at  

 blive informeret om et specifikt emne, kan der efter anmodning fra  

 tjenestestedet afholdes et møde mellem talsmændene og det pågældende  

 forretningsudvalg.
En sådan anmodning indeholdende en motiveret beskrivelse  

 af det aktuelle informationsbehov fremsættes skriftligt af landstalsmanden,  

 når der er enighed herom med tjenestestedschefen, idet en kopi af anmodningen  

 samtidigt tilsendes tjenestestedschefen.
 Ved vurdering af om tilladelse skal gives, skal tjenestestedschefen lægge  

 de samme præmisser til grund, som han ville gøre, hvis anmodningen var  

 fremsat af en faglig organisation.
Såfremt en talsmand skriftligt eller telefonisk anmoder derom, rådgiver  

 forretningsudvalget ham om vedkommende emne i overensstemmelse med gældende  

 regler, tjenestebestemmelser og reglementariske bestemmelser m.v.
Denne  

 rådgivning er normalt skriftlig eller telefonisk.
 Forretningsudvalgene bidrager bl.a. gennem sådan informations- og  

 rådgivningsvirksomhed til at opretholde rolige og stabile samarbejdsforhold  

 ved forsvarets enheder.
 5. Varetagelse af tjenstlige spørgsmål m.v.
 Forretningsudvalgene har adgang til at fremføre sager af økonomisk, social  

 og tjenstmæssig karakter for Forsvarsministeriet, Forsvarskommandoen samt  

 andre ministerier m.v.
 Henvendelser om sådanne spørgsmål sker normalt skriftligt, men kan dog i  

 mindre eller særligt hastende sager ske telefonisk.
 6. Lands- og gruppemøder.
 Forretningsudvalgene varetager den praktiske gennemførelse af lands- og  

 gruppemøder i henhold til bestemmelserne herfor.
 Forretningsudvalgene virker gennem ledelse og koordination af arbejdet på  

 møderne for at fremme samarbejdsordningens formål, herunder for at uddybe  

 landstalsmændenes forståelse for ordningens grundlæggende ideer og for at  

 opretholde et roligt og stabilt samarbejde i forsvaret.
 7. Talsmandsuddannelse.
 Ved deltagelse i talsmandskursernes orientering om samarbejde bidrager  

 forretningsudvalgene til at øge forståelsen for samarbejdets betydning og for  

 samarbejdsordningens virkemuligheder som en fri og i begge retninger åben  

 informationskanal mellem ledelse og medarbejdere, herunder  

 samarbejdsordningens funktion i relation til at fremme den enkeltes trivsel,  

 styrke fællesskabet og øge forsvarets effektivitet gennem et aktivt  

 medarbejderskab.
SAMARBEJDSSYSTEMETS NIVEAUOPDELING 8. Forretningsudvalgene overholder i deres arbejde de  

 niveauopdelinger, der er såvel i samarbejdssystemet som i kommandosystemet.
 Såfremt en sag ikke kan løses på samarbejdssystemets laveste niveau, kan  

 den forelægges til videre behandling på næste samarbejdsniveau, idet den kan  

 fremmes til dette niveau gennem kommandosystemet og/eller talsmandssystemet  

 og for sager over lokalniveau gennem forretningsudvalgene.
Forretningsudvalgene vil således normalt ikke kunne forelægge en sag for  

 Forsvarskommandoen, medmindre den har været behandlet i kontaktudvalg eller  

 lokaludvalg.
Undtaget herfra er generelle spørgsmål, som rejses af  

 forretningsudvalgene eventuelt efter drøftelse på lands- eller gruppemøder.
 Forretningsudvalgene kan ikke deltage i det lokale samarbejde.
INTERNATIONALT SAMARBEJDE 9. Forretningsudvalgenes muligheder for at deltage i  

 internationalt samarbejde fremgår af Forsvarsministeriets skr.  

 6.kt.82-13.e.-0267 af den 7 FEB 1980, som er vedlagt som underbilag.
 ADMINISTRATIVE BESTEMMELSER M.V.
 10. Forretningsudvalgene følger de administrative  

 bestemmelser og de tjenestebestemmelser, der gælder på det tjenestested, hvor  

 de er tildelt kontorfaciliteter m.v.
Underbilag til Bilag 6 FORSVARSMINISTERIET Til Forretningsudvalget for værnepligtige menige talsmænd.
 Forretningsudvalget for værnepligtige befalingsmænd og  

 befalingsmandselever.
 Forsvarskommandoen.
 Forsvarets Oplysnings- og Velfærdstjeneste.
 Til efterretning for:
 Forsvarsministeriets 1.kontor, 2.kontor og 5.kontor.
Ved skrivelse af 29.oktober 1979 har forretningsudvalget for værnepligtige  

 menige talsmænd anmodet om en skriftlig tilkendegivelse angående  

 forretningsudvalgets talsmands deltagelse i det internationale  

 værnepligtssamarbejde.
I den anledning skal det oplyses, at internationalt  

 værnepligtssamarbejde efter forsvarsministeriets opfattelse ligger uden for  

 de rammer, der er fastsat i lov nr.244 af 7.juni 1967 om samarbejdsregler i  

 forsvaret, jfr.
Kundgørelse for Forsvaret B.8-1977.
Såfremt forretningsudvalget for værnepligtige menige talsmand ønsker at  

 deltage i møder m.v. uden for Danmark som officielle danske repræsentanter,  

 skal forsvarsministeriet henlede opmærksomheden på, at dette kun kan ske  

 efter reglerne i Love og bestemmelser for forsvaret, 25.hæfte, Den militære  

 sikkerhedstjeneste, samt Kundgørelse for Forsvaret B.19-1979. Disse regler  

 indebærer, at officielle henvendelser til og fra udenlandske myndigheder skal  

 fremsendes gennem forsvarsministeriet, der herefter træffer bestemmelse om,  

 hvorvidt og på hvilken måde den pågældende sag skal nyde fremme.
Deltagelse i  

 møder vedrørende værnepligtsforhold på nordisk plan er bl.a. omfattet heraf.
I forbindelse med internationale værnepligtssamarbejdsmøder og  

 -konferencer, der er lovlige i henhold til vedkommende lands love, og hvor  

 forretningsudvalgenes medlemmer ikke deltager som officielle danske  

 repræsentanter, kan der af forsvarsministeriet i det enkelte tilfælde  

 meddeles den fornødne tjenestefrihed.
Det forudsættes, at  

 forretningsudvalgsmedlemmernes deltagelse i disse møder og konferencer ikke  

 må medføre udgifter for forsvaret til rejser, ophold m.v.
