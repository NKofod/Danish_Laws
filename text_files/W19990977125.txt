Kendelse fra Pressenævnet i sag nr.  

 63/1999 En kvinde (K1) og hendes datter (K2) har klaget til  

 Pressenævnet over en artikel bragt i Århus Stiftstidende den 1.  

 april, idet de mener, at god presseskik er tilsidesat.
 Artiklen havde overskriften "Hesteejer dømt for  

 at lokke mindreårige rideelever til sex" og bl.a. følgende  

 indhold:
"Hestesportsmiljø: 47-årig fik to  

 års fængsel for misbrug og vold mod unge piger I flere år havde en nu 47-årig mand et  

 avanceret og til tider voldeligt seksuelt forhold til en  

 ridesportsinteresseret pige   før hun blev 15 år.
Det fik han i  

 går dom for ved Retten i Århus, der også mente, at han har  

 krænket en anden pige på 11 år.
Domsmandsretten brugte flere timer på at finde frem  

 til straffen på to års fængsel.
Manden har under sagen  

 nægtet at have haft samleje og anden form for sex med de to  

 mindreårige piger.
Han har dog indrømmet, at have haft et intimt  

 forhold med sadomasochistiske elementer til den ene, men først efter  

 hun var fyldt 15.
Men Retten lagde vægt på vidners og pigernes  

 forklaring.
Til gengæld understregede den juridiske dommer, at det i  

 strafudmålingen talte til den tiltaltes fordel, at den ældste af  

 pigerne havde fortsat sine seksuelle møder med ham i flere år  

 efter hun var fyldt 15 år.
Sagen kom første gang frem sidste sommer.
Den  

 47-årige blev anmeldt for at have krænket en 11-årig pige,  

 da han overnattede sammen med hende i et telt ved en gård med heste syd  

 for Århus.
Det fik også den nu 21-årige pige til at  

 gå til politiet for at fortælle om sin fortid med manden.
Pige lagde an Begge piger har været vilde med hestesport, og det  

 var indgangsvinklen til det intime bekendtskab med den 47-årige.
 Om det lange forhold til den nu 21-årige kvinde  

 forklarede han under retssagen, at han på fritidscentret ved Jydsk  

 Væddeløbsbane havde fattet interesse for hende, da hun var 13  

 år.
 Han havde heste opstaldet der, og pigen kom på grund  

 af sin interesse for dyrene.
Den tiltalte mente, at hun havde potentiale til at blive  

 en dygtig jockey.
Hun fik særskilt undervisning af ham, og han begyndte  

 at køre hende hjem fra ridesportscentret.
Han sagde i Retten, at den mindreårige pige lagde an  

 på ham, men han ville vente med sex, til hun blev 15 år.
Efter  

 den tid var de til gengæld intimt sammen mange gange i et par år,  

 til hun blev 17-18 år.
Deres hemmelige møder fandt sted i blandt  

 andet lejede værelser på Mols, og i et sadelrum ved  

 væddeløbsbanen.
Han brugte forskellige remedier i deres sexlege  

 og slog hende med ridepisk og bøjle.
Men det var fordi hun  

 ønskede det, fastslog den tiltalte i Retten.
Fik vin før sex Under den to dage lange domsmandssag forklarede den nu  

 21-årige kvinde selv om sin nu afsluttede følelsesmæssigt  

 indviklede affære med den tiltalte.
Som 13-årig blev hun første gang lokket til  

 samleje og oral sex med manden, der først havde drukket hende fuld.  

 Seancerne gentog sig.
Senere fik han på "et fornuftsplan" overbevist  

 hende om forholdets rigtighed, men hun var ikke forelsket i manden.
Hun  

 isolerede sig mere og mere fra sine jævnaldrende og holdt i en periode  

 næsten op med at spise.
Dagbog om sex På et tidspunkt   efter et ridestævne i en  

 anden by   ville hun bryde med ham.
Men han græd, og hun fortsatte  

 derfor forholdet "af medlidenhed", forklarede hun.
Til sidst lærte hun at "kontrollere sin krop",  

 så hun ikke reagerede på de seksuelle aktiviteter.
Derefter var  

 der kun tale om ren afstraffelse fra mandens side, sagde hun.
Den tiltalte havde, ifølge den nu 21-årige,  

 også bedt hende skrive dagbog for på skrift at få  

 bekræftet, at hun nød de forskellige sex-lege.
Hendes mor fik  

 fat på optegnelserne, da pigen stadig var under 15 år og  

 overvejede at anmelde manden til politiet.
Men hun undlod, fordi hun i smug  

 havde læst dagbogen.
 Forholdet til den 26 år ældre mand sluttede,  

 da pigen mødte jævnaldrende på en skole og fik en  

 kæreste på sin egen alder.
 Hun gik først til politiet, da sagen om den  

 11-årige pige kom frem.
Begge piger har haft psykiske problemer og får  

 professionel hjælp.
Den 11-årige pige blev tilkendt 30.000 kroner  

 i erstatning for tort, mens den 21-årige fik 5.000 kroner i  

 erstatning." Klagerne har anført, at K2 er den nu 21-årige  

 kvinde, der er omtalt i artiklen.
Klagerne har videre anført, at det rent faktisk var  

 K2, der anmeldte sagen og ikke den 11-årige pige, der er nævnt i  

 artiklen.
Klagerne har i tilknytning hertil anført, at grunden til, at  

 der ikke blev foretaget anmeldelse i 1991, var, at K2 på det tidspunkt  

 over for sin mor benægtede, at der var et forhold.
 Klagerne har deruden anført, at det er urimeligt,  

 at bladet bringer den tiltaltes påstande som faktum i mellemrubrikken  

 "pige lagde an".
 Klagerne har herudover anført, at der ikke er vist  

 størst muligt hensyn over for ofre for forbrydelser, og at artiklen  

 på grund af sit ordvalg ikke er objektiv.
Bladet har i en udtalelse om sagen anført, at det  

 af klagerens oprindelige henvendelse til bladet var uklart, om klageren  

 ønskede et genmæle eller en berigtigelse fra bladet.
Bladet  

 kontaktede derfor klageren og tilbød denne at bringe et genmæle  

 eller en berigtigelse af de to mindre fejl, der er i retsreferatet.
Dette  

 ønskede klageren at overveje.
 Bladet har i den forbindelse nærmere anført,  

 at man ventede med en rettelse, idet bladets normale politik er at være  

 large med et genmæle og dets måske lidt mere personlige,  

 subjektive præg.
 Bladet har videre anført, at bladet straks  

 indrykkede rettelsen, da man modtog klagen fra Pressenævnet, idet det  

 heraf fremgår, at klageren ikke ønsker et genmæle.
 Bladet har yderligere anført, at den anklagedes  

 påstande står for hans egen regning i afsnittet "Pige lagde an",  

 og bladet har herudover afvist, at ordvalg og tone på nogen måde  

 er i strid med god presseskik.
 Bladet har fremlagt kopi af forsiden af 2. del  

 "Århus", 23. maj 1999, hvoraf fremgår:
"Rettelse I forbindelse med et retsreferat om en 47-årig mand  

 fra Århus, der blev idømt to års fængsel for at have  

 sex med to mindreårige piger, skrev vi torsdag 1. april, at det var en  

 11-årig pige, som først anmeldte ham.
Hun var den ene forurettede.
Det var imidlertid den anden  

 forurettede, en nu 21-årig kvinde, der sammen med en 18-årig pige  

 først gik til politiet med en anmeldelse om de ulovlige forhold.
Ved  

 en fejl byttede avisen desuden om på de beløb, som den  

 11-årige pige og den nu 21-årige kvinde blev tilkendt af retten i  

 erstatning for tort.
Den 11-årige pige fik 5.000 kroner, mens den  

 21-årige fik tilkendt 30.000 kroner i erstatning.
Vi beklager  

 fejlene." I sagens behandling har følgende  

 nævnsmedlemmer deltaget: Per Sørensen, Bo Maltesen, Ulrik  

 Holmstrup og Preben Sørensen.
 Pressenævnet udtaler:
 Pressenævnet kan ikke foretage en  

 bevisførelse, og nævnet kan derfor ikke tage stilling til, om  

 bladet har refereret korrekt fra forklaringerne i retten.
 Pressenævnet finder ikke grundlag for at kritisere,  

 at bladet har gengivet den dømtes forklaring under sagen, og heller  

 ikke grundlag for at kritisere den dertil hørende mellemrubrik.
 Da bladet endvidere på eget initiativ har rettet  

 nogle forkerte oplysninger i artiklen, finder Pressenævnet ikke  

 grundlag for at udtale kritik af bladet.
 Afsagt den 16. juni 1999.
