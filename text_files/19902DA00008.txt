Nr BTB 8 Betænkning over Forslag til folketingsbeslutning om anvendelse af  

 genetiske test   

 Nr B 8 1990-91, 2. samling Afgivet af Retsudvalget Afgivet: 19910418 Udvalget har behandlet beslutningsforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Endvidere har udvalget modtaget skriftlig og mundtlig henvendelse fra  

 Assurandør-Societetet.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) beslutningsforslaget til  

vedtagelse uændret.
Et andet mindretal (Det Konservative Folkepartis, Venstres,  

 Fremskridtspartiets og Centrum-Demokraternes medlemmer af udvalget)  

 indstiller beslutningsforslaget til forkastelse.
Mindretallet skal  

 henvise til, at man i dag ikke anvender genetiske test til de beskrevne  

 formål.
Efter det over for udvalget oplyste har man heller ikke planer om at  

 bruge genetiske test inden for den nærmeste fremtid.
Mindretallet finder endvidere, at man ikke har en tilstrækkelig viden om  

 mulighederne ved brugen af genetiske test.
Der er således behov for nøje at  

 overvåge udviklingen, men der er ikke grundlag for at vedtage et forbud på  

 nuværende tidspunkt.
Et mindretal inden for mindretallet (Fremskridtspartiets medlem af  

 udvalget) finder ikke indførelse af et forbud aktuelt, dels fordi problemet  

 ikke er nået til Danmark, og dels fordi det er en bekostelig ordning, der kun  

 vil blive brugt i ganske få tilfælde.
Det er desuden bedre at lade testene  

 foregå legalt og dermed åbent end at indføre et forbud, der sandsynligvis vil  

 bevirke, at testene alligevel vil foregå, men i det skjulte.
 Et tredje mindretal (Det Radikale Venstres medlem af udvalget)  

 indstiller beslutningsforslaget til forkastelse.
 Et fjerde mindretal (Kristeligt Folkepartis medlem af udvalget)  

 vil redegøre for sin stilling til beslutningsforslaget ved 2. (sidste)  

 behandling.
