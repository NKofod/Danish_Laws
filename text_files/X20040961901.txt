Erhvervslejlighed betragtes som sommerbolig når den anvendes af  

 personalet  


1) Spørgsmål Svar Ad spørgsmål 1:  

 Nej Ad spørgsmål 2: Ja Beskrivelse af de faktiske forhold X ejer lejligheden  

 Y i København.
Lejligheden er ifølge BBR-ejermeddelelsen på 103 m² fordelt på  

 3  

 værelser.
Det fremgår af BBR-ejermeddelelsen, er der tale om en  

 "erhvervsenhed hovedsagelig anvendt til kontor og liberale  

 erhverv".  

 Lejligheden er traditionelt indrettet med et gennemsnitligt møblement mv. og  

 med plads til 4 overnattende personer.
Den offentlige vurdering af  

 lejligheden  

 er på 1,55 mio. kr.
 Lejligheden  

 anvendes af X´s medarbejdere ved møder og anden erhvervsmæssig aktivitet i  

 hovedstadsområdet.
X tilbyder de  

 ansatte, at de kan anvende lejligheden til privat brug i de perioder, hvor  

 lejligheden ikke anvendes til erhvervsmæssige formål.
X ønsker at få  

 klarlagt,  

 om den skattepligtige værdi af den private anvendelse af lejligheden skal  

 fastsættes efter ligningslovens § 16, stk. 3 eller § 16, stk. 5.
 X består af flere  

 filialer, hvor der er ca. 160 personer ansat, som alle får tilbuddet om at  

 anvende  

 lejligheden.
Forespørgers opfattelse Ligningsloven §  

 16, stk. 1 fastslår, at værdien af goder, der stilles helt eller delvist  

 vederlagsfrit til rådighed for en medarbejder af arbejdsgiveren, skal  

 medregnes  

 til medarbejderens skattepligtige indkomst.
LL § 16, stk. 3  

 fastslår, at værdien af godet fastsættes til den værdi, som det måtte antages  

 at koste den skattepligtige at erhverve godet i almindelig fri handel, dvs.  

 til  

 markedsværdien.
Dette gælder, medmindre andet følger af specialreglerne i LL  

 §  

 16, stk. 4-13.
LL § 16, stk. 5  

 indeholder en specialregel om sommerboliger, der stilles til rådighed for  

 medarbejderen af en arbejdsgiver.
Ifølge LL § 16, stk. 5 fastsættes den  

 skattepligtige værdi af sommerboligen som 0,5 % af boligens ejendomsvurdering  

 pr. uge for ugerne 22-34 og som 0,25 % af boligens ejendomsvurdering for  

 årets  

 øvrige uger.
 Af cirkulære nr.  

 72 af 17.4.1996 fremgår, at "udtrykket sommerbolig i LL § 16, stk. 5,  

 dækker over enhver form for bolig, der har karakter af fritidsbolig, herunder  

 sommerhus, fjeldhytte, ferielejlighed og lign.".
 Betaler  

 medarbejderen vederlag for brugen af det pågældende gode, reduceres den  

 skattepligtige værdi efter LL § 16 med det betalte vederlag.
Den skattepligtige  

 værdi af medarbejdernes brug af lejligheden skal efter forespørgerens  

 opfattelse  

 fastsættes til markedsværdien, jf.
LL § 16, stk. 3.
Denne vurdering  

 bygger forespørgeren på en sammenholdelse af formuleringen i cirkulære nr. 72  

 af 17.4.1996 med det forhold, at lejligheden, jf.
BBR-ejermeddelelsen, består  

 af erhvervslokaler i en kontorbygning, og dermed ikke har karakter af en  

 sommerbolig.
 Den private  

 anvendelse af lejligheden adskiller sig endvidere fra lån af traditionelle  

 sommerboliger ved, at en medarbejders reservation af lejligheden til privat  

 brug til en hver tid kan annulleres, hvis det viser sig, at lejligheden skal  

 bruges  

 erhvervsmæssig i samme periode.
Styrelsens indstilling og begrundelse Styrelsen  

 indstiller at svare nej til spørgsmål 1, idet der i ligningslovens § 16, stk.  

 3  

 er taget forbehold for beskatning i medfør af stk. 4-13, og der findes en  

 særskilt hjemmel til beskatning af godet i stk. 5 jf. besvarelsen af  

 spørgsmål  

 2 nedenfor.
 Styrelsen  

 indstiller at svare ja til spørgsmål 2, fordi det efter styrelsens opfattelse  

 er afgørende, hvordan den pågældende ejendom anvendes og ikke hvordan den er  

 kategoriseret ved ejendomsvurderingen.
 I cirkulære nr. 72  

 af 17. april 1996 punkt 12.5, 3. afsnit er anført: "Udtrykket  

 sommerbolig  

 dækker over enhver form for bolig, der har karakter af fritidsbolig, herunder  

 sommerbolig, fjeldhytte, ferielejlighed og lign." Der er altså tale om  

 en  

 bred forståelse af udtrykket "sommerbolig" i ligningslovens § 16,  

 stk. 5, hvorfor man er nødt til at se på den faktiske anvendelse af den  

 enkelte  

 bolig, når det skal afgøres, om brugeren skal beskattes efter ligningslovens  

 §  

 16, stk. 3 eller 5.
Det fremgår af det  

 oplyste, at lejligheden er indrettet med almindelige møbler og med  

 sovepladser  

 til 4 personer.
Det, sammenholdt med at de ansatte anvender boligen som  

 fritidsbolig, fører efter styrelsens opfattelse til det resultat, at der er  

 tale om et personalegode, der skal beskattes efter bestemmelsen i  

 ligningslovens § 16, stk. 5.
 Om størrelsen, af  

 de beløb brugerne vil blive beskattet af med den nuværende vurdering, kan  

 eksempelvis  

 nævnes, at én uges anvendelse i ugerne 22-34 vil medføre en beskatning af  

 7.750  

 kr. og af 3.875 kr. i årets øvrige uger.
 Der findes ikke  

 offentliggjorte afgørelser direkte vedrørende spørgsmålet, men det fremgår af  

 besvarelsen  

 af alm. del spørgsmål 78 til Folketingets skatteudvalg i samling 2002-03  

 bilag  

 247, at opfattelsen er den, at det er den faktiske anvendelse af en given  

 ejendom, der er afgørende for om brugeren skal beskattes efter ligningslovens  

 §  

 16, stk. 5. Sagen drejede sig om en person, der anvendte et sommerhus som  

 helårsbolig, han havde fået dispensation hertil, og han havde ingen anden  

 helårsbolig.  

 Han skulle efter ministerens opfattelse ikke beskattes efter ligningslovens §  

 16, stk. 5, men efter reglerne om helårsbolig.
 Der er ikke taget  

 stilling til, hvorvidt erhvervslejemålet må anvendes til beboelse.
1)  

 Forskriften blev den 25. november 2004 offentliggjort i det elektroniske  

 Ministerialtidende og i Retsinformation men følgende fejl, men er pr. 14.  

 december 2004 rettet.
Rettelsen er sket på grund af fejl i: Som sidste linje  

 tilføjes Ligningsrådet tiltræder indstillingen..
