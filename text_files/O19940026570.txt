Resumé Ombudsmanden havde i en konkret sag modtaget oplysninger om  

 skattemyndighedernes  

 praksis ved behandlingen af sager om indeholdelse i løn m.v. efter  

 kildeskattelovens § 73 hvoraf det blandt andet fremgik, at skatteydere i hvis  

 løn det blev besluttet at foretage lønindeholdelse, ikke fik meddelelse om  

 indeholdelsesafgørelsen.
På den baggrund besluttede ombudsmanden af egen  

 drift  

 at indlede en undersøgelse af skattemyndighedernes fremgangsmåde i  

 forbindelse  

 med beslutning om lønindeholdelse efter kildeskattelovens § 73.
I en foreløbig udtalelse til Skatteministeriet (SKM) anførte  

 ombudsmanden at beslutninger om lønindeholdelse må anses for afgørelser i  

 forvaltningslovens forstand, og at skattemyndighederne i forbindelse med  

 behandlingen af lønindeholdelsessager derfor er forpligtede til at efterleve  

 forvaltningslovens krav til sagsbehandlingen.
Ombudsmanden udtalte endvidere  

 at  

 forvaltningsafgørelser i almindelighed først kan anses for gyldige, når de er  

 meddelt afgørelsens adressat.
SKM tilsluttede sig ombudsmandens opfattelse og erkendte at den  

 af skattemyndighederne fulgte praksis ikke opfyldte disse krav.
SKM ville  

 derfor anmode Told- og Skattestyrelsen (TOS) om at præcisere  

 forvaltningslovens  

 krav til behandlingen af lønindeholdelsessager under drøftelser med de  

 kommunale repræsentanter i TOS' kontaktudvalg med kommunerne vedrørende  

 opkrævningen.
 Ombudsmanden tog dette til efterretning og foretog herefter ikke  

 videre i sagen. (J. nr. 1990-1869-29).
 Skattemyndighedernes fremgangsmåde i forbindelse med  

 beslutning om lønindeholdelse efter kildeskattelovens § 73.
 På baggrund af min behandling  

 af en konkret sag bad jeg ved skrivelse af 21. januar 1991 Skatteministeriet,  

 departementet, om en redegørelse for skattemyndighedernes praksis og  

 fremgangsmåde i forbindelse med beslutningen om indeholdelse i løn m.v. efter  

 kildeskattelovens § 73.
 I skrivelsen anførte jeg  

 følgende:
 "...
 1. Efter kildeskattelovens §  

 73, stk. 3, kan indeholdelsen "højst udgøre 15% ...".
 Jeg anmoder om at få belyst,  

 på hvilket grundlag de kommunale skattemyndigheder træffer beslutning om  

 omfanget af den lønindeholdelse, der skal ske (0-15%), herunder hvordan  

 skatteyderen får lejlighed til at udtale sig herom.
Jeg bemærker i den  

 forbindelse, at lovens formulering efter min opfattelse lægger op til en  

 konkret (trangs)bedømmelse.
De oplysninger, som jeg modtog fra den i den  

 konkrete sag omhandlede kommune, efterlod det indtryk, at der  

 "automatisk" indeholdes 15%.
Endvidere anmoder jeg om  

 oplysning om, hvorvidt denne bedømmelse foretages efter kontakt med  

 socialforvaltningen, eller der på anden måde søges opnået en samordning med  

 socialforvaltningen.
Såfremt skatteforvaltningen ikke generelt inddrager  

 socialforvaltningen ved trangsbedømmelsen, anmoder jeg om oplysning om,  

 hvorvidt det sker for grupper af skyldnere, f.eks. skatteydere, som modtager  

 sociale ydelser.
2. Beslutning om  

 lønindeholdelse meddeles efter kildeskattelovens § 73, stk. 1, skriftligt til  

 arbejdsgiveren.
Jeg anmoder om oplysning om, i hvilken form skatteyderen  

 bliver  

 gjort bekendt med afgørelsen om indeholdelse for restskat." Skatteministeriet indhentede  

 i den anledning en udtalelse af 22. april 1991 fra Told- og Skattestyrelsen.  

 Styrelsen oplyste følgende:
"Tilbagesendes med bilag  

 (til)  

  

 Skatteministeriet, Departementet  

  

 ,  

 idet Styrelsen skal udtale, at kommunerne i praksis i forbindelse med  

 beslutning om omfanget af lønindeholdelse i medfør af kildeskattelovens § 73,  

 stk. 3, i de tilfælde, hvor lønindeholdelsen sker i sædvanlig løn m.v., som  

 udgangspunkt har den opfattelse, at der ved den fastsatte overgrænse på 15%  

 for  

 lønindeholdelsen, allerede er taget hensyn til, at den pågældende skyldner er  

 levnet tilstrækkelige midler til hans og familiens underhold.
Denne  

 opfattelse  

 deles af Styrelsen og departementet, jf.
Skattedepartementets skrivelse af  

 20.  

 juni 1980, j.nr.
SKD VIII 88 D-11/1980. (...) Uanset denne opfattelse  

 anvendes lønindeholdelse som hovedregel kun efter en nærmere vurdering af  

 skyldnerens betalingsevne.
Ved skatteyderens eventuelle  

 møde i de kommunale opkrævningskontorer indgås mundtlige betalingsaftaler  

 vedrørende gæld til det offentlige, og det er herunder normalt, at  

 pantefogeden overfor en skyldner, der er lønmodtager, tilkendegiver, at  

 såfremt betalingsaftalen misligholdes, vil der blive fremsendt begæring til  

 arbejdsgiveren om lønindeholdelse.
Det følger heraf, at lønindeholdelsen kun  

 anvendes overfor skyldnere, der enten misligholder en betalingsaftale eller  

 slet ikke ønsker at betale og således, at der i forbindelse med skyldners  

 eventuelle møde på kontoret foretages en nærmere vurdering af skyldners  

 betalingsevne- og vilje.
 Bedømmelsen af, hvorvidt der  

 skal foretages lønindeholdelse i en skyldners sædvanlige arbejdsvederlag,  

 foretages efter det af kommunerne oplyste - ikke efter kontakt med  

 Socialforvaltningen.
For så vidt angår skyldnere,  

 der modtager pension o.lign. understøttelser, følger det af bestemmelsen i  

 kildeskattelovens § 73, stk. 4, at reglerne i bestemmelsen, stk. 1 - 3,  

 finder  

 tilsvarende anvendelse, for så vidt ikke særlige hensyn efter  

 skattemyndighedernes skøn taler derimod.
Det er almindelig praksis i  

 kommunerne, at man før, der sker lønindeholdelse i pension m.v., foretager en  

 egentlig økonomisk vurdering af skyldnernes mulighed for at tåle en  

 lønindeholdelse, og i givet fald om størrelsen af denne.
Denne vurdering sker på  

 grundlag af de oplysninger, kommunerne som helhed har om den pågældende  

 skyldners forhold og betalingsevne.
Det bemærkes iøvrigt, at kommunerne ofte  

 efter forhandling med skyldnerne i disse tilfælde aftaler størrelsen af det  

 beløb, som lønindeholdelsen skal udgøre under hensyn til skatteyderens  

 økonomiske forhold.
 I de tilfælde, hvor  

 skatteyderens betalingsevne forringes på grund af ændrede økonomiske forhold,  

 er  

 det op til skyldneren at rette henvendelse til kommunen herom for at få  

 ændret  

 aftalen om lønindeholdelsesprocentens størrelse.
 For så vidt angår spørgsmålet  

 om, i hvilken form skyldnere bliver gjort bekendt med afgørelsen om  

 lønindeholdelse, skal det oplyses, at der på alle indbetalingskort vedrørende  

 skatter er fortrykt en bestemmelse om, at eventuelle restancer vil blive  

 opkrævet af bopælskommunen ved udlæg eller ved indeholdelse i løn m.v.
 De af Told- og  

 Skattestyrelsen udsendte rykkerskrivelser indeholder en tilsvarende  

 bestemmelse, og de af kommunen udsendte tilsigelser indeholder en udvidet  

 underretning om, at restancen i tilfælde af manglende betaling kan indeholdes  

 i  

 løn, dagpenge, efterløn, pension, understøttelse m.v.
Det bemærkes iøvrigt, at der  

 af kommunerne på årsbasis fremsendes ca. 250.000 begæringer om  

 lønindeholdelse." Skatteministeriet,  

 departementet, sendte mig styrelsens udtalelse og henviste til styrelsens  

 oplysninger om praksis.
 Efter at have haft lejlighed  

 til at overveje de modtagne oplysninger besluttede jeg af egen drift at  

 indlede  

 en undersøgelse af spørgsmålet om den fremgangsmåde der i praksis blev fulgt  

 i  

 forbindelse med meddelelse til skyldnere om, at der var foretaget  

 lønindeholdelse.
 Jeg skrev i den anledning følgende  

 til Skatteministeriet, departementet:
 "1) Jeg har forstået  

 Told- og Skattestyrelsens redegørelse således, at skatteydere, i hvis løn der  

 foretages indeholdelse, ikke får meddelelse om indeholdelsesafgørelsen.  

 Derimod gives der inden afgørelsen en orientering om, at lønindeholdelse er  

 en  

 mulighed, såfremt betalingsaftaler misligholdes, eller de fastsatte  

 indbetalingsfrister  

 på indbetalingskort ikke overholdes.
 Jeg beder ministeriet meddele  

 mig, om denne forståelse er korrekt.
 2) Beslutninger om at  

 foretage lønindeholdelse må anses for afgørelser, som er omfattet af  

 forvaltningsloven, jf. forvaltningslovens § 2, stk. 1. Det følger heraf, at  

 skattemyndighederne i forbindelse med behandlingen af lønindeholdelsessager  

 er forpligtet til at efterleve forvaltningslovens sagsbehandlingskrav,  

 herunder især § 19 om partshøring, §§ 22 og 24 om begrundelse samt desuden §  

 25  

 om klagevejledning.
 Der gælder desuden et  

 almindeligt forvaltningsretligt princip, hvorefter forvaltningsafgørelser  

 først  

 kan anses for gyldige, når de er blevet meddelt afgørelsens adressat, jf.  

 Juridisk Grundbog, bind 4, 4. udgave 1989, s. 190-195.
Jeg anmoder Skatteministeriet  

 om at udtale sig om, hvorvidt praksis som beskrevet under 1) kan anses for  

 forenelig med de retlige krav, der er omtalt under 2)." Skatteministeriet,  

 departementet, afgav den 2. juni 1993 en udtalelse i sagen.
Ministeriet  

 anførte  

 heri bl.a. følgende:
 "...
 Til brug for besvarelsen af  

 de to spørgsmål er indhentet følgende udtalelse fra Told- og Skattestyrelsen:
 "Ad 1. Told- og  

 Skattestyrelsens redegørelse af 22. april 1991 tog udgangspunkt i det  

 forhold,  

 at klagen til Ombudsmanden drejede sig om en kommunalt iværksat  

 lønindeholdelse.
 Skatteministeriet kan - med  

 udgangspunkt i ministeriets generelle kendskab til de kommunale myndigheders  

 administration - bekræfte, at Ombudsmandens forståelse på dette punkt er  

 korrekt.
 For så vidt angår  

 lønindeholdelser iværksat af de statslige told-og skatteregioner kan det  

 oplyses, at skyldnere senest samtidig med iværksættelsen af lønindeholdelsen  

 får meddelelse herom med klagevejledning til Told- og Skattestyrelsen.
 Ad 2. Det er  

 Skatteministeriets opfattelse, at den under 1) i Ombudsmandens brev beskrevne  

 praksis ikke er forenelig med de retlige krav under 2).
 Told- og Skattestyrelsen har  

 derfor allerede med udgangspunkt i den af Ombudsmanden nævnte konkrete sag  

 taget kontakt til Kommunernes Landsforening samt Københavns og Frederiksberg  

 kommuner med henblik på en justering af kommunernes administration vedrørende  

 iværksættelse  

 af lønindeholdelse.
Spørgsmålet har senest været  

 drøftet på et møde i styrelsens kontaktudvalg med kommunerne vedrørende  

 opkrævning med udgangspunkt i vedlagte kopi af et udkast af 3. februar (1993)  

 til en meddelelse fra Told-og Skattestyrelsen til kommunerne om  

 problemstillingen.
De kommunale repræsentanter i kontaktudvalget udbad sig en  

 kortere udsættelse med udsendelsen af Told- og Skattestyrelsens  

 kommuneskrivelse med henblik på færdiggørelsen af et vejledningsmateriale om  

 procedurer og forretningsgange i tilslutning til den ændrede administration,  

 herunder fastlæggelse af klagemyndighed vedrørende lønindeholdelse, som  

 iværksættes for andre restancer end skatte- og afgiftsrestancer.
De kommunale  

 repræsentanter i kontaktudvalget er enige i, at forvaltningsloven skal  

 overholdes, (...).
 ...
 Departementet kan henholde  

 sig til Told- og Skattestyrelsens udtalelse om forståelsen af styrelsens  

 redegørelse af 22. april 1991 og til udtalelsen om, at den praksis, som er  

 beskrevet under 1) i Ombudsmandens brev, ikke er forenelig med de retlige  

 krav,  

 der er omtalt under 2) i Ombudsmandens brev.
 Departementet har til brug  

 for en gennemgang af hvilke krav, der kan stilles til sagsbehandlingen i  

 forbindelse med afgørelser om lønindeholdelse efter kildeskattelovens § 73,  

 sendt et udkast til notat om spørgsmålet til udtalelse hos  

 Justitsministeriet,  

 Hypotekbanken og Socialministeriet. ...
 På baggrund af de indkomne  

 udtalelser er det Skatteministeriets opfattelse, at følgende  

 sagsbehandlingskrav skal overholdes:
Underretning:  

  

 Den myndighed, som træffer afgørelse om lønindeholdelse  

 for skatterestancer, skal meddele afgørelsen til skatteyderen.
Meddelelse  

 skal  

 ske senest samtidig med, at den indeholdelsespligtige pålægges at indeholde i  

 skatteyderens løn mv.
Begrundelse:  

  

 Meddelelse om lønindeholdelsesafgørelser for  

 skatterestancer skal ledsages af en begrundelse.
Begrundelsen skal henvise  

 til  

 kildeskattelovens § 73 og til den manglende eller misligholdte  

 betalingsordning, som danner grundlag for afgørelsen.
Klagevejledning:  

  

 Meddelelse om lønindeholdelsesafgørelser for  

 skatterestancer skal ledsages af klagevejledning.
Er afgørelsen truffet af en  

 kommune som første instans, skal vejledningen indeholde oplysning om, at  

 påklage kan ske til den lokale told- og skatteregion.
Er afgørelsen truffet  

 af  

 en told- og skatteregion som første instans, skal vejledningen indeholde  

 oplysning om, at påklage kan ske til Told- og Skattestyrelsen.
Partshøring:  

  

 Den myndighed, som træffer afgørelse om  

 lønindeholdelse for skatterestancer, skal før afgørelsen træffes foretage  

 nødvendig partshøring.
Partshøring er nødvendig, når myndigheden er i  

 besiddelse  

 af faktiske oplysninger, som skatteyderen ikke kan antages at være bekendt  

 med  

 indgår i sagen, og disse oplysninger er til ugunst for skatteyderen samt af  

 væsentlig betydning for sagens afgørelse. ...
 ...
Det kan endvidere oplyses, at  

 Told- og Skattestyrelsen dags dato er anmodet om, at tage initiativ til, at  

 indholdet af dette brev indgår i drøftelserne med de kommunale repræsentanter  

 i  

 styrelsens kontaktudvalg med kommunerne vedrørende opkrævning." Udtalelsen var vedlagt en  

 kopi af et udkast af 3. februar 1993 til meddelelse fra Told- og  

 Skattestyrelsen til kommunerne om underretning, begrundelse og  

 klagevejledning  

 ved lønindeholdelse samt kopi af et notat af 19. marts 1993 om  

 forvaltningslovens indflydelse på lønindeholdelse, udarbejdet af Direktoratet  

 for Københavns Skatte- og Registerforvaltning.
 I notatet af 19. marts 1993  

 var anført følgende:
 "...
 Aktindsigt har enhver part i  

 en sag, herunder også i inkassosager, og muligheden anvendes da også, selvom  

 det er yderst sjældent, når det betænkes, at der på landsplan er over 1 mio.  

 inkassosager, omfattende mellem 600.000 - 700.000 borgere.
 Partshøring skal kun finde sted,  

 når der benyttes oplysninger, som restanten ikke kan antages at være bekendt  

 med, og når oplysninger er til ugunst for parten.
De faktiske oplysninger, der  

 indgår i en afgørelse om og i hvilket omfang indeholdelse skal finde sted, er - Oplysninger om skyldnerens husstand, herunder oplysninger om  

 forsørgelsesforhold - Oplysninger om skyldnerens økonomiske forhold, herunder  

 oplysninger om erhvervsindkomster, overførselsindkomster i bred forstand og  

 visse udgiftsposter.
 Har skyldneren givet møde hos  

 den kommunale inddrivelsesmyndighed (umiddelbart) forud for iværksættelse af  

 lønindeholdelsen, og er betalingsevnen klarlagt på dette møde, må kravet om  

 partshøring anses for opfyldt.
 Har skyldneren ikke givet  

 møde hos den kommunale inddrivelsesmyndighed forud for beslutningen om  

 iværksættelse af lønindeholdelsen, skal der (kun) foretages partshøring,  

 såfremt der træffes afgørelse på grundlag af faktiske oplysninger, som  

 skyldneren ikke kan antages at være bekendt med indgår i sagen.
På det kommunale område er  

 "vedkommende skattemyndighed", i relation til KSL § 73, lig med  

 kommunalbestyrelsen, og kommunalbestyrelsen er indenfor styrelseslovens  

 rammer  

 frit stillet med hensyn til hvilken del af den kommunale administration, der  

 i  

 den enkelte kommune tillægges beføjelsen til at iværksætte lønindeholdelse i  

 m.a.
KSL § 73.
 I den altovervejende del af  

 landets kommuner er al kommunal inddrivelse samlet i en central funktion, der  

 sidder inde med så godt som alle faktiske oplysninger, der er nødvendige for  

 at  

 iværksætte lønindeholdelse.
Dette er almindeligt kendt og  

 anerkendt af borgerne, og borgernes forventninger til de kommunale  

 inddrivelsesmyndigheders viden om og indsigt i borgernes forhold er derfor  

 ikke  

 afgrænset til skatteoplysninger.
Den enkelte kommune er, og opleves af  

 borgerne, som en enhed.
 Det vil således kun være rent  

 undtagelsesvis, at der af de kommunale inddrivelsesmyndigheder inddrages  

 faktiske oplysninger, som skyldneren ikke på forhånd må antages at være  

 bekendt  

 med indgår i afgørelsen om iværksættelse af lønindeholdelsen.
Mangler der undtagelsesvis -  

 p.g.a. restantens udebliven eller tilbageholdelse af oplysninger - helt  

 nøjagtige indtægtsoplysninger i en sag, vil disse som absolut hovedregel være  

 til ugunst for det offentlige, idet ekstraindtægter ikke altid er  

 oplyst/kendte.
Betalingsevnen er i disse situationer rent faktisk højere end  

 forudsat ved fastsættelsen af indeholdelsens størrelse.
 På dette grundlag findes der  

 hverken behov eller grundlag for partshøring i sådanne sager.
 Dette stemmer også med  

 Justitsministeriets notat fra 1988, der kun omtaler underretning, begrundelse  

 og klagevejledning ved iværksættelse af lønindeholdelse.
Forvaltningsloven omfatter  

 ikke partshøring i indeholdelsessager og ville i givet fald stort set kun  

 være  

 til glæde for dem, der vil forhale betalingen og inddrivelsen.
Samtidig ville  

 man belønne passivitet fra restantens side, idet udsendte regninger,  

 rykkerskrivelser, tilsigelser mv. alle "indbyder til" at kontakte  

 opkrævningsmyndigheden med henblik på at redegøre for restantens økonomiske  

 forhold og træffe en rimelig betalingsordning for at undgå lønindeholdelse.
..." Efter forud indhentet  

 udtalelse fra Justitsministeriet om kommunernes notat af 19. marts 1993  

 udtalte  

 Skatteministeriet, departementet, i en skrivelse af 26. november 1993  

 følgende:
 "...
Justitsministeriet udtaler,  

 at man ikke er enig i kommunernes synspunkt - således som det kommer til  

 udtryk  

 i notatet af 19. marts 1993 - at forvaltningsloven ikke omfatter partshøring  

 i  

 indeholdelsessager.
Efter Justitsministeriets opfattelse er  

 skattemyndighedernes  

 beslutning om at iværksætte lønindeholdelse en afgørelse i forvaltningslovens  

 forstand.
Forvaltningslovens kapitel 5 om partshøring gælder derfor også for  

 sådanne sager.
Skatteministeriet, Departementet er, som tidligere nævnt i  

 skrivelsen af 2. juni 1993, enig i denne opfattelse.
Justitsministeriet anfører  

 endvidere, at afgørende for, om en oplysning som udgangspunkt skal undergives  

 partshøring efter forvaltningslovens § 19, er om oplysningen er af en sådan  

 karakter, at den bidrager til at supplere sagens bevismæssige grundlag eller  

 i  

 øvrigt tilvejebringes for at skaffe klarhed med hensyn til sagens faktiske  

 omstændigheder.
Skatteministeriet, Departementet kan derfor tilslutte sig den  

 opfattelse, at oplysninger der skal undergives partshøring ikke alene kan  

 begrænses til oplysninger, der efter deres indhold må karakteriseres som  

 faktisk eller ej, men vil også i den konkrete situation kunne omfatte mere  

 subjektive vurderinger, hvis de fungerer som oplysninger af betydning for den  

 administrative bevisoptagelse.
Efter Justitsministeriets  

 opfattelse må der antages at bestå en vis formodning for, at parten ikke har  

 kendskab til, at en bestemt oplysning indgår i afgørelsesgrundlaget for en  

 sag,  

 medmindre parten selv har givet oplysninger til brug for behandlingen af den  

 pågældende  

 sag, eller det i øvrigt klart fremgår af omstændighederne, at sådanne  

 oplysninger indgår i afgørelsesgrundlaget.
Dette må efter Skatteministeriet,  

 Departementets opfattelse føre til, at det i den konkrete sag må vurderes, om  

 parten i fornødent omfang er tilsikret de oplysninger, der efter  

 forvaltningsloven er påkrævet.
Det vil derfor antageligt kunne stille  

 forskellige krav alt efter om parten - f.eks. ved tidligere sager - med  

 sikkerhed må antages at kende fremgangsmåden ved den pågældende sagstypes  

 oplysning og de tilfælde, hvor dette ikke er tilfældet.
Det forhold, at parten forud  

 for beslutningen om lønindeholdelse har været til et møde hos  

 inddrivelsesmyndigheden, kan efter Justitsministeriets opfattelse kun fritage  

 for at foretage skriftlig partshøring med hensyn til oplysninger, der er til  

 ugunst for parten og af væsentlig betydning for sagens afgørelse, hvis  

 inddrivelsesmyndigheden på mødet har gjort parten bekendt med, at man er i  

 besiddelse af de pågældende oplysninger, og har givet parten lejlighed til at  

 udtale sig herom på mødet eller efterfølgende.
Skatteministeriet,  

 Departementet kan tilslutte sig dette synspunkt.
 Endelig er man enig med  

 Justitsministeriet i det synspunkt, at det forhold, at en skatteyder har  

 afslået at deltage i et møde med inddrivelsesmyndigheden, i almindelighed  

 ikke  

 vil kunne opfattes således, at den pågældende derved har givet afkald på at  

 medvirke til sagens oplysning gennem den almindelige partshøring.
På baggrund af  

 Justitsministeriets udtalelse har man fra Departementets side anmodet om, at  

 Told- og Skattestyrelsen inddrager udtalelsen samt nærværende skrivelse i  

 drøftelserne med de kommunale repræsentanter i styrelsens kontaktudvalg med  

 kommunerne vedrørende opkrævningen." Jeg meddelte herefter  

 Skatteministeriet, departementet, at jeg havde noteret mig det af ministeriet  

 anførte, og at jeg herefter ikke ville foretage videre i sagen.
