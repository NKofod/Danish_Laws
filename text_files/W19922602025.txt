 På baggrund af bl.a. en mundtlig redegørelse fra de to radioer, og det  

 oplyste om den ene radios problemer i opstartsfasen, traf udvalget afgørelse  

 om, at der på indeværende tidspunkt ikke skrides ind, men at begge radioers  

 fremtidige programvirksomhed nøje følges, og at der efter et halvt år  

 vurderes, om radioerne lever op til lovens krav om selvstændig  

 programvirksomhed.
På sine møder den 12. november, 10. december 1991 og 15. januar 1992 har  

 Udvalget vedr.
Lokal Radio og TV behandlet en sag vedrørende  

 samarbejdsforholdet mellem Danmarks Erhvervsradio i Københavns og Søllerød  

 kommuner.
Danmarks Erhvervsradio har sendetilladelse i begge de nævnte  

 kommuner og sender på henholdsvis 90,4 MHz og 96,1 MHz.
Sagen er rejst på  

 baggrund af klager fra henholdsvis Eric Hansen, Hanshop, Holte af 22. august  

 1991 og Bo Otterstrøm, The Voice, Nærum af 23. august 1991 over, at Danmarks  

 Erhvervsradio tidsforskudt udsender de samme programmer fra de to frekvenser.  

 Udvalget vedr.
Lokal Radio og TV har behandlet sagen på grundlag af følgende  

 oplysninger: I skrivelser af 30. august 1991 har Udvalget vedr.
Lokal Radio  

 og TV indhentet udtalelse fra de lokale radionævn i København og Søllerød med  

 henblik på at få belyst, om der er tale om samsending af udsendelser imellem  

 Danmarks Erhvervsradio København og Søllerød.
Af de indsendte udtalelser af  

 18. september 1991 fra lokalradionævnet i Søllerød Kommune og af 20.  

 september 1991 fra Lokalradionævnet i København vedlagt bilag fastslår begge  

 nævn, dels på baggrund af indhentede båndoptagelser af programmerne på de to  

 frekvenser i tidspunktet fra mandag den 9. september 1991 til tirsdag den 10.  

 september 1991 og dels på baggrund af udtalelse fra Danmarks Erhvervsradio,  

 at de udsendte programmer på de ovennævnte tidspunkter ikke er identiske, og  

 at der derfor ikke er tale om samsending.
Danmarks Erhvervsradio oplyser i  

 den medsendte udtalelse af 14. september 1991, at Danmarks  

 Erhvervsradio/København og Danmarks Erhvervsradio/Søllerød har selvstændige  

 bestyrelser, at begge har til huse i Børsen, 1217 København K, at de to  

 radioer har selvstændige redaktioner: Danmarks Erhvervsradio/Søllerød ved  

 lokalredaktør Gulle Ekstrom, og Danmarks Erhvervsradio/København ved  

 redaktionschef Hanne Preisler, og at programmerne i de to radioer produceres  

 af en fælles medarbejderstab.
Om Danmarks Erhvervsradio/Søllerød oplyses det  

 uddybende, at radioen fik sendetilladelse af nævnet den 27. marts 1991, efter  

 at man på et møde med nævnet havde redegjort for radioens struktur,  

 programplaner og indhold samt forholdet til Danmarks Erhvervsradio København.  

 På denne baggrund fik radioen tildelt følgende sendetider på 96,1 MHz i  

 Søllerød: Mandag til fredag kl. 7:30 - 9:00 og igen kl. 16:30 - 18:00. Til  

 sammenligning anføres det, at radioens sendetider på 90,4 MHz i København er:  

 Mandag til fredag kl. 7:30 - 9:00 og igen kl. 16:00 - 18:00. Vedrørende de to  

 radioers programvirksomhed fastholdes det, at der hverken udøves decideret  

 samsending eller samsending med en vis tidsforskydning, da der er tale om  

 forskellige morgen- og eftermiddagsprogrammer på de to frekvenser - såvel  

 redaktionelt som tidsmæssigt.
Udvalget vedr.
Lokal radio og TV har fra  

 Danmarks Erhvervsradio i brev af 28. november 1991 indhentet  

 registreringsbånd vedrørende Danmarks Erhvervsradios programvirksomhed i de  

 to områder i uge 42. (Mandag den 14. oktober - fredag den 18. oktober 1991).  

 Det anføres supplerende i medsendte materiale, at hver af de to radioers  

 programoversigter er den samme for alle sendedage, dog er der skiftende  

 programværter på de to radioer.
Endvidere anføres det, at begge radioer  

 udsender hvert sit selvstændige program henholdsvis et program om morgenen og  

 et program om eftermiddagen og afviser således, at der er tale om samme  

 sendeflade i de to radioers to daglige udsendelser - endsige samsending.
Af  

 de medsendte programoversigter og ved gennemlytning af registreringsbåndene  

 for begge radioer fremgår det, at der til trods for forskellige programværter  

 og vekslende programflader dog er tale om identiske og tidsforskudte  

 nyhedsprogrammer på henholdsvis Danmarks Erhvervsradio, Københavns  

 morgenudsendelser og Danmarks Erhvervsradio, Søllerøds aftenudsendelser.  

 Desuden tilkendegiver begge radioer under udsendelserne, at Danmarks  

 Erhvervsradio kan aflyttes på to frekvenser henholdsvis i Søllerød og  

 København.
Ved gennemlytning fremgår det også, at der er fælles  

 medarbejderstab på de to radioer.
Udvalget vedr.
Lokal Radio og TV har den  

 15. januar 1992 afholdt møde med repræsentanter for tilladelseshaverne for at  

 få forholdet nærmere oplyst.
I overensstemmelse med den i mødereferatet  

 gengivne konklusion træffer udvalget følgende afgørelse: Der kan ikke nu  

 gives klageren medhold.
Udvalget vil genoptage sagen om 6 måneder med henblik  

 på at vurdere, hvorvidt tilladelseshavernes programplaner er ført ud i livet.  

 I forbindelse med udvalgets behandling af sagen om samarbejdsforholdet mellem  

 Danmarks Erhvervsradio, København, Søllerød gav Preben Christensen, Danmarks  

 Erhvervsradio, Søllerød, og Hanne Preisler, Danmarks Erhvervsradio,  

 København, møde for udvalget den 15. januar 1992. Preben Christensen oplyste,  

 at han var programansvarlig for Søllerød-radioen, medens Hanne Preisler var  

 ansvarlig for Københavner-radioen.
Udvalgets formand, H.H.
Brydensholt  

 redegjorde for sagens tidligere forløb og udvalgets anledning til at indkalde  

 repræsentanter for de to radioer: På grundlag af programoversigter og  

 registreringsbånd af de to radioers programmer, var det udvalgets opfattelse,  

 at Danmarks Erhvervsradio, Søllerød i et meget stort omfang bruger  

 programmateriale produceret af Københavner-radioen suppleret i mindre omfang  

 med lokalt produceret stof.
Således at Københavner-radioens  

 eftermiddagsprogram er grundlag for næste formiddags udsendelser i Søllerød,  

 og Københavns morgenprogram er grundlaget for Søllerøds eftermiddagsprogram.  

 Man er opmærksom på de særlige forhold vedr. eftermiddagens oplæsning af  

 kurslister, og at Søllerød-sendetiden er 1/2 time kortere end  

 Københavner-sendetiden, således at der ikke er tale om en samlet  

 genudsendelse.
Spørgsmålet er imidlertid, hvorledes det nærmere forhold er  

 mellem de dele af programmet, der faktisk gentages.
I hvilket omfang er der  

 tale om et reelt, frit redaktionelt valg.
Udvalget ønskede for det første  

 oplyst, om Danmarks Erhvervsradio i Søllerød på nogen måde er juridisk bundet  

 til at aftage stof fra søsterorganisationen i København.
Preben Christensen  

 oplyste, at der ikke forelå nogen form for juridisk forpligtigelse.
Danmarks  

 Erhvervsradio er et særligt koncept, bygget op omkring en morgenudsendelse og  

 en eftermiddagsudsendelse med vægten lagt på politik og erhvervsstof, som  

 sendes når målgruppen i bil kører til og fra arbejde.
For Søllerøds  

 vedkommende foretager lokalredaktionen reelt en selvstændig udvælgelse uden  

 at være bundet til at aftage københavner-radioens programmer.
H.H.  

 Brydensholt ønskede dernæst oplyst, i hvilket omfang det overhovedet er  

 praktisk muligt at foretage en selvstændig redaktionel vurdering.
I det  

 omfang man ikke fandt Københavner-stoffet egnet, havde man vel ikke praktisk  

 mulighed for at producere selvstændige programmer i nævneværdigt omfang.  

 Hertil oplyste Preben Christensen, at såfremt Søllerød-redaktionen vurderer,  

 at der ikke er noget lokalt stof til erstatning for stof produceret af  

 Københavner-radioen, bliver den tiloversblevne tid udfyldt med jazz-musik.  

 Dette sker faktisk i et vist omfang.
Men under hensyn til målgruppen er der  

 normalt interesse for de samme udsendelser.
Man kan derfor anvende samme  

 koncept.
Udvalgsmedlem Gerda Louw Larsen spurgte, om det fælles koncept for  

 de to afdelinger af Danmarks Erhvervsradio betød, at de to radioer var  

 underlagt en fælles bestyrelse.
Preben Christensen oplyste, at der var tale  

 om to selvstændige bestyrelser uden personsammenfald.
Udvalgsmedlem Merete  

 Stagetorn ønskede oplyst, hvordan de to radioers personale var sammensat,  

 herunder om der benyttes de samme journalister og teknikere.
Hanne Preisler  

 oplyste, at Danmarks Erhvervsradio København har en aftale med 5 free-lance  

 journalister om produktion af nyhedstof.
De eneste fastansatte er det  

 tekniske personale og de to radioers redaktionschefer: Gulle Ekstrom,  

 Søllerød og Hanne Preisler, København.
De free-lance ansatte studieværter  

 aflønnes på timebasis.
Preben Christensen oplyste supplerende, at  

 Søllerød-radioen efter aftale med redaktionschefen for København kan anvende  

 de samme journalister og studieværter som følge af, at alle er ansatte i et  

 fælles produktionsselskab.
Sammenklipningen af programmaterialet til  

 Søllerøds morgenprogrammer foretages af egne teknikere i samarbejde med ham  

 selv og redaktionschefen for Søllerød på grundlag af Københavner-radioens  

 programmer.
Ansvaret for Søllerøds programmer ligger hos Preben Christensen  

 selv eller i hans fravær hos Gulle Ekstrom, som er tilstede på radioen hele  

 dagen, idet Preben Christensen er fuldtidsansat andetsteds og derfor kun kan  

 være til stede i morgentimerne og midt på dagen.
Udvalgets formand spurgte på  

 ny, hvilke muligheder Søllerød-radioen ville have for at producere en egen  

 programflade uden at have programstof til rådighed fra den forudgående  

 udsendelse på Københavner-radioen.
Preben Christensen svarede, at Danmarks  

 Erhvervsradio, Søllerød siden starten den 15. august 1991 har været inde i en  

 opstartsperiode og af den grund har benyttelsen af den forholdsvise store  

 andel af programmmer baseret på programmateriale hentet fra  

 Københavner-radioen været omkostningsbetinget.
Udvalgets formand erindrede  

 om, at det afgørende kriterium i udvalgets vurdering af om en radio lever op  

 til lovens krav om selvstændig programvirksomhed må være, om radioen reelt  

 har en mulighed for at foretage et selvstændigt valg blandt programmer, man  

 har sikret sig ret til at benytte.
Som situationen tegner sig for øjeblikket,  

 er Søllerøds reelle muligheder for at udøve selvstændig programvirksomhed  

 begrænsede.
Preben Christensen søgte i den forbindelse oplyst, hvordan  

 udvalget bedømte Voice-stationernes samarbejde.
Sagen mod Danmarks  

 Erhvervsradio blev oprindelig rejst på grundlag af klager indgivet af  

 personer med tilknytning til stationer i Voice-organisationen.
Han kunne  

 imidlertid oplyse, at The Voice i Søllerød er flyttet, og at der d.d.  

 samsendes i tidsrummet 13.15 - 16.30 på frekvenserne 96.1 og 92.1 MHz.  

 Danmarks Erhvervsradio havde anmeldt samsendingen til Telestyrelsen.  

 Udvalgets formand oplyste, at udvalget på grundlag af de givne oplysninger  

 måtte genoptage Voice-sagen.
The Voice havde over for udvalget oplyst, at de  

 enkelte Voice-stationer i deres aftaler med den centrale Voice-organisation  

 ikke med hensyn til programindhold er juridisk forpligtede over for  

 Voice-organisationen.
Der fandt efter det oplyste ikke samsending sted.  

 Merete Stagetorn spurgte om, hvilke indtægtskilder Danmarks Erhvervsradio  

 havde.
Hanne Preisler redegjorde herfor.
H.H.
Brydensholt konkluderede på  

 baggrund af den mundtlige redegørelse, at spørgsmålet om, hvorvidt Danmarks  

 Erhvervsradio Søllerøds programvirksomhed udøves selvstændigt må anskues i  

 lyset af den udvikling radioen er inde i.
Udvalget har på nuværende tidspunkt  

 konstateret, at radioen er i en opstartsfase, at der foregår en selvstændig  

 vurdering af programstoffet, at radioen arbejder sig frem mod en mere  

 selvstændig produktion af lokale programmer, at radioen ikke er juridisk  

 forpligtet til at bruge noget programstof produceret af København, at  

 nyhedsstof produceret af Københavner-radioen i et vist omfang erstattes med  

 lokalstof eller i nødsfald med jazz-musik.
Desuden udøver de to lokal radioer  

 efter de lokale nævns opfattelse selvstændig programvirksomhed.
Udvalgets  

 formand gjorde Hanne Preisler og Preben Christensen opmærksom på, at udvalget  

 ville udarbejde et referat af mødet, som de ville få lejlighed til at se.  

 Såfremt de havde bemærkninger til referatet, når det forelå, måtte de snarest  

 gøre opmærksom på det, idet udvalget ellers ville opfatte de referede  

 udtalelser som erklæringer afgivet af dem over for udvalget.
Udvalget traf på  

 den baggrund afgørelse om, at der under hensyn til de givne oplysninger om  

 opstartsfasen ikke på indeværende tidspunkt skrides ind over for  

 Søllerød-radioen, men at radioernes fremtidige programvirksomhed følges nøje  

 og at udvalget efter et halvt år påny vurderer, om radioerne lever op til  

 lovens krav om selvstændig programvirksomhed.
