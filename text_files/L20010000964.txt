Bekendtgørelse af aftale af 21. marts  

 2001 med Tyskland  

 om politimæssigt samarbejde i grænseområderne Der er den 21. marts 2001 i Berlin indgået en aftale  

 mellem Kongeriget Danmarks regering og Forbundsrepublikken Tysklands regering  

 om politimæssigt samarbejde i grænseområderne, jf.
Danmarks  

 tiltrædelse af Schengen-konventionen, lov nr. 418 af 10. juni 1997 og  

 bekendtgørelse nr. 1366 af 20. december 2000, begge Lovtidende A samt  

 EF-tidende nr.
L 239 af 22. september 2000.
 Aftalens ordlyd er som følger:
Aftale  

 mellem  

 Kongeriget Danmarks regering  

 og  

 Forbundsrepublikken Tysklands regering  

 om  

 politimæssigt samarbejde i  

 grænseområderne Kongeriget Danmarks regering  

 og  

 Forbundsrepublikken Tysklands regering, som bekræfter deres vilje til at styrke det politimæssige  

 samarbejde mellem myndighederne i de dansk-tyske grænseområder i  

 forståelse med delstaterne Mecklenburg-Vorpommern og  

 Schleswig-Holstein, som lægger vægt på, at denne aftale skal supplere det  

 politimæssige samarbejde mellem de danske og tyske myndigheder, og at  

 den ikke må begrænse det allerede eksisterende dansk-tyske  

 samarbejde og det internationale samarbejde om  

 kriminalitetsbekæmpelse, som bestræber sig på at bekæmpe illegal indvandring og  

 grænseoverskridende kriminalitet, at sikre den offentlige sikkerhed og  

 orden og at opretholde en effektiv kriminalitetsbekæmpelse, som ønsker at udfylde og supplere konventionen af 19. juni 1990 om  

 gennemførelsen af Schengen-aftalen af 14. juni 1985 (i det  

 følgende benævnt Schengen-konventionen) og de i forbindelse  

 hermed vedtagne gennemførelsesbestemmelser, har aftalt følgende:
Artikel 1 Stk. 1. Aftaleparternes kompetente myndigheder samarbejder i  

 de dansk-tyske grænseområder med det formål at  

 afværge trusler mod den offentlige sikkerhed og orden samt at forebygge  

 og forfølge strafbare forhold.
Samarbejdet består fortsat i det  

 tilfælde, hvor en aftalepart midlertidigt genoptager personkontrollen  

 ved grænsen til den anden aftaleparts territorium i medfør af  

 Schengen-konventionens artikel 2, stk. 2.
 Stk. 2. Samarbejdet finder sted på grundlag af og i  

 henhold til national ret, Schengen-konventionen og folkeretlige  

 overenskomster mellem aftaleparterne, uden at dette berører  

 aftaleparternes øvrige forpligtelser i henhold til EU-retten.
 Stk. 3. Det internationale samarbejde inden for de nationale  

 centralmyndigheders kriminalitetsbekæmpelse, i særdeleshed i den  

 Internationale Kriminalpolitiorganisation (ICPO-Interpol), berøres  

 ikke af denne aftale.
Artikel 2 Stk. 1. I Kongeriget Danmark er følgende myndigheder  

 omfattet af aftalen:
Rigspolitichefen Politimesteren i Nykøbing Falster, Politimesteren i Nakskov, Politimesteren på Bornholm, Politimesteren i Svendborg, Politimesteren i Assens, Politimesteren i Sønderborg, Politimesteren i Gråsten, Politimesteren i Tønder, Politimesteren i Haderslev, Politimesteren i Ribe, Politimesteren i Esbjerg, Politimesteren i Varde, Politimesteren i Fredericia, Politimesteren i Kolding, Politimesteren i Vejle, Politimesteren i Horsens, Told- og Skattestyrelsen, Toldcenter Sydjylland, Toldcenter Sydvestsjælland.
 Stk. 2. I Forbundsrepublikken Tyskland er følgende  

 myndigheder omfattet af aftalen:
Bundesgrenzschutzpräsidium Nord for så vidt angår  

 Bundesgrenzschutzamt Flensburg, Bundesgrenzschutzamt See,  

 Bundesgrenzschutzamt Rostock og Bundesgrenzschutzamt Hamburg, I Mecklenburg-Vorpommern:
Polizeidirektion Schwerin for så vidt angår  

 områderne Kreis Nordwestmecklenburg og Hansestadt Wismar, Polizeidirektion Rostock for så vidt angår  

 områderne Kreis Bad Doberan og Hansestadt Rostock, Polizeidirektion Stralsund for så vidt angår  

 områderne Kreis Nordvorpommern og Kreis Rügen samt Hansestadt  

 Stralsund, Polizeidirektion Anklam for så vidt angår områderne  

 Kreis Ostvorpommern og Hansestadt Greifswald, Wasserschutzpolizeidirektion Rostock, I Schleswig-Holstein:
Polizeidirektion Schleswig-Holstein Nord med alle underordnede  

 tjenestesteder, Polizeidirektion Schleswig-Holstein Mitte for så vidt  

 angår Polizeiinspektion Kiel, Polizeiinspektion Plön,  

 Polizeiinspektion Rendsburg (dog kun for så vidt angår  

 Polizeizentralstation Eckernförde, Polizeizentralstation Gettorf og  

 Polizeizentralstation Kronshagen), Kriminalpolizeiaußenstelle  

 Eckernförde, og Bezirkskriminalinspektion Kiel for så vidt  

 angår den del af grænseområdet, der hører under  

 Polizeidirektion Schleswig-Holstein Mitte, Polizeidirektion Schleswig-Holstein Süd for så vidt  

 angår Polizeiinspektion Eutin, Polizeiinspektion Lübeck og  

 Bezirkskriminalinspektion Lübeck for så vidt angår den del  

 af grænseområderne, der hører under Polizeidirektion Schleswig-Holstein Süd, Wasserschutzpolizeidirektion Schleswig-Holstein.
 Aftalen finder for så vidt angår  

 kriminalitetsbekæmpelse og afværgelse af risici inden for de i  

 dette stykke nævnte myndigheders ansvarsområder endvidere  

 anvendelse i forhold til Landeskriminalamt Mecklenburg-Vorpommern og  

 Landeskriminalamt Schleswig-Holstein, Verkehrspolizeidirektion  

 Schleswig-Holstein, Bundeskriminalamt, Grenzschutzdirektion, Zollkriminalamt  

 samt toldmyndighederne i Oberfinanzbezirk Hamburg og Oberfinanzbezirk  

 Hannover.
 Stk. 3. Aftaleparterne underretter hinanden om enhver  

 ændring i udpegningen af myndigheder og myndighedernes  

 ansvarsområder.
Artikel 3 Ved »polititjenestemænd« forstås i denne aftale de  

 polititjenestemænd, der for aftaleparternes vedkommende er omfattet af  

 Schengen-konventionens artikel 40 og 41, samt de toldembedsmænd, der er  

 omfattet af denne aftales artikel 2, stk. 2.
Artikel 4 Stk. 1. De i artikel 2 nævnte myndigheder skal  

 træffe alle egnede forholdsregler til gennemførelse af aftalen.  

 De skal især straks underrette hinanden om forhold, der vedrører  

 risici og kriminalitet, som er af grænseoverskridende betydning i  

 grænseområderne.
Stk. 2. Myndighederne skal i den forbindelse blandt andet  

 sikre en tæt udveksling af information om sager, som er af betydning  

 for grænseområderne, og en fortsat udvikling af  

 kommunikationsstrukturerne inden for politisamarbejdet i henhold til afsnit  

 III i Schengen-konventionen, idet de i overensstemmelse med national  

 lovgivning, blandt andet i enkeltsager udveksler oplysninger om sagsforhold og personer, snarest muligt underretter hinanden direkte om forestående  

 politimæssigt relevante begivenheder og aktioner samt i det enkelte  

 tilfælde videregiver oplysninger i så god tid, at modtageren i  

 tide kan træffe de nødvendige foranstaltninger til  

 afværgelse af trusler mod den offentlige sikkerhed og orden, og indtil videre i nødvendigt omfang etablerer direkte  

 radiokontakt mellem de kompetente myndigheder ved udveksling af  

 radioudstyr.
Stk. 3. Myndighederne skal i den forbindelse endvidere sikre  

 en intensivering af samarbejdet i forbindelse med indsats og efterforskning  

 til forebyggelse og forfølgning af strafbare forhold, idet de blandt  

 andet alt efter nødvendigheden heraf samarbejder i forbindelse med  

 kontrol-, overvågnings- og efterforskningsforanstaltninger, idet den  

 ene aftaleparts kompetente myndigheder inden for rammerne af deres nationale  

 kompetence varetager informations- og rådgivningsopgaver ved indsats  

 på den anden aftaleparts territorium efter nærmere aftale mellem  

 de kompetente myndigheder og under ledelse af den aftaleparts myndigheder,  

 på hvis territorium indsatsen finder sted, deltager i grænseoverskridende eftersøgningsaktioner  

 ifølge fastlagte planer, efter behov kan planlægge og gennemføre fælles  

 initiativer vedrørende kriminalitetsforebyggende arbejde.
Stk. 4. Myndighederne skal meddele hinanden relevante  

 oplysninger vedrørende deres organisationsstruktur, herunder  

 uddannelse, efteruddannelse, kompetencefordeling og kontaktpersoner.
De  

 stiller egnet uddannelsesmateriale, herunder særligt med henblik  

 på grænseoverskridende forfølgelse og observation, til  

 rådighed for hinanden.
 Stk. 5. De kompetente myndigheder udveksler efter behov  

 forbindelsesofficerer i henhold til Schengen-konventionens artikel 47 og  

 artikel 125.
Artikel 5 De i artikel 2 nævnte myndigheder kan indgå aftaler om  

 fælles øvelser, deltagelse i efteruddannelse, deltagelse af  

 repræsentanter for den ene aftalepart som observatører i den  

 anden aftaleparts politimæssige foranstaltninger, om udveksling af  

 ansatte, uden at disse herved får beføjelse til  

 myndighedsudøvelse, og om udstationering af forbindelsesofficerer i  

 medfør af Schengen-konventionens artikel 47 og artikel 125.
Artikel 6 Stk. 1. Anmodninger om bistand efter Schengen-konventionens  

 artikel 39, stk. 1, med henblik på forebyggelse og opklaring af  

 strafbare forhold kan af de kompetente nationale centrale myndigheder og for  

 så vidt angår sager, der alene er af betydning for  

 grænseområderne, af de myndigheder, der er nævnt i denne  

 aftales artikel 2, rettes direkte til den anden aftaleparts kompetente  

 myndigheder, som hurtigst muligt besvarer anmodningen direkte i forhold til  

 den anmodende myndighed.
 Stk. 2. Stk. 1 finder ikke anvendelse på de  

 tilfælde, hvis efterkommelse i henhold til national ret er forbeholdt  

 de retlige myndigheder, eller hvis efterkommelse i øvrigt  

 nødvendiggør straffeprocessuelle tvangsforanstaltninger.
 Stk. 3. Nationale bestemmelser vedrørende  

 underretningspligt berøres ikke heraf.
Artikel 7 Udveksling af personoplysninger mellem de i artikel 2 nævnte  

 myndigheder sker i overensstemmelse med national ret og de relevante  

 bestemmelser i Schengen-konventionen.
Artikel 8 Stk. 1. Grænseoverskridende observation sker i henhold  

 til Schengen-konventionens artikel 40.
Stk. 2. Anmodningerne rettes til 1)	I Kongeriget Danmark til Rigspolitichefen.
2)	I Forbundsrepublikken Tyskland I Mecklenburg-Vorpommern: Chefen for Staatsanwaltschaft Rostock og  

 chefen for Staatsanwaltschaft Stralsund, I Schleswig-Holstein: Ministerium für Justiz, Frauen, Jugend und  

 Familie.
 En meddelt tilladelse til gennemførelse af  

 observation gælder for hele Forbundsrepublikken Tysklands  

 territorium.
 Aftaleparterne underretter hinanden om enhver  

 ændring i udpegningen af myndigheder og myndighedernes  

 ansvarsområder.
 Stk. 3. En kopi af retsanmodningen skal samtidig stiles til de  

 i Schengen-konventionens artikel 40, stk. 1, jf. artikel 40,  

 stk. 5, nævnte myndigheder.
I Forbundsrepublikken Tyskland skal der endvidere sendes  

 kopi til Bundesgrenzschutzpräsidium Nord, Zollkriminalamt, Landeskriminalamt Mecklenburg-Vorpommern, Landeskriminalamt Schleswig-Holstein.
Stk. 4. Ved grænseoverskridende observation i henhold  

 til Schengen-konventionens artikel 40, stk. 2, skal meddelelse udover de  

 i Schengen-konventionens artikel 40, stk. 5, nævnte myndigheder  

 gives til 1.	I Kongeriget Danmark Rigspolitichefen.
2.	I Forbundsrepublikken Tyskland Bundesgrenzschutzpräsidium Nord, I Mecklenburg-Vorpommern til Landeskriminalamt, I Schleswig-Holstein til Indenrigsministeriets Lagezentrum.
Artikel 9 Stk. 1. Grænseoverskridende forfølgelse sker i  

 henhold til Schengen-konventionens artikel 41 og  

 gennemførelsesbestemmelserne dertil under iagttagelse af de nationale  

 erklæringer i henhold til Schengen-konventionens artikel 41,  

 stk. 9.
 Stk. 2. Ved grænseoverskridende forfølgelse i  

 Kongeriget Danmark skal der gives meddelelse til følgende  

 myndigheder:
Politimesteren i den politikreds, hvor grænseoverskridelsen  

 finder sted, Regionspolitilederen i Politiregion III, Politimesteren i  

 Haderslev.
 Stk. 3. Ved grænseoverskridende forfølgelse i  

 Forbundsrepublikken Tyskland skal der gives meddelelse til følgende  

 myndigheder:
Bundesgrenzschutzpräsidium Nord, I Mecklenburg-Vorpommern til Indenrigsministeriets Lagezentrum, I Schleswig-Holstein til Indenrigsministeriets Lagezentrum.
Artikel 10 I det omfang, hvor det af trafikale hensyn er nødvendigt, er det  

 tilladt polititjenestemænd at færdes på den anden  

 aftaleparts territorium frem til nærmeste mulighed for at vende om og  

 nå tilbage til eget territorium.
Der kan ikke i denne forbindelse  

 udøves politimæssige beføjelser på den anden  

 aftaleparts territorium.
Artikel 11 Stk. 1. Kompetencen til at træffe afgørelse i  

 sager om polititjenestemænds adfærd og politimæssige  

 dispositioner, herunder om disciplinære foranstaltninger,  

 berøres ikke af denne aftale.
 Stk. 2. Indgives en klage over forhold som nævnt i  

 stk. 1 til en myndighed hos en aftalepart, hvor den  

 pågældende polititjenestemand ikke er hjemmehørende,  

 videresender denne myndighed klagen til de kompetente myndigheder hos den  

 anden aftalepart og tilvejebringer efter anmodning og i overensstemmelse med  

 national ret og bestemmelserne i Schengen-konventionens artikel 40,  

 stk. 3, litra g), og artikel 41, stk. 5, litra g), de  

 fornødne oplysninger til brug for den i stk. 1 nævnte  

 afgørelse.
 Stk. 3. Denne bestemmelse vedrører ikke strafferetlig  

 forfølgning.
Artikel 12 Ved gennemførelse af grænseoverskridende observation eller  

 forfølgelse er polititjenestemænd fra den anden aftalepart  

 underlagt den samme nationale lovgivning, herunder færdselsretlige  

 bestemmelser, som aftalepartens polititjenestemænd på hvis  

 territorium observationen eller forfølgelsen fortsættes.  

 Aftaleparterne skal gensidigt underrette hinanden om deres respektive  

 gældende retsregler.
Artikel 13 Stk. 1. En aftaleparts polititjenestemænd, der opholder  

 sig på den anden aftaleparts territorium, kan i de tilfælde, der  

 er nævnt i Schengen-konventionens artikel 40 samt i denne aftales  

 artikel 10, bære deres nationale tjenesteuniform eller andet synligt  

 kendetegn.
Schengen-konventionens artikel 41, stk. 5, litra d),  

 berøres ikke heraf.
Stk. 2. I de tilfælde, der er omfattet af  

 Schengen-konventionens artikel 41og denne aftales artikel 10, kan  

 aftaleparternes polititjenestemænd endvidere bære de  

 tjenestevåben, der er tilladt efter den nationale ret i det land, hvor  

 de er hjemmehørende.
Schengen-konventionens artikel 40 berøres  

 ikke heraf.
 Stk. 3. I særlige tilfælde kan den ene aftalepart  

 gøre indsigelse imod, at den anden aftaleparts  

 polititjenestemænd bærer deres nationale tjenesteuniform eller  

 andre synlige kendetegn eller tjenestevåben i overensstemmelse med  

 stk. 1 og stk. 2. I sådanne tilfælde skal  

 polititjenestemændene afstå fra at bære disse.  

 Schengen-konventionens artikel 41, stk. 5, litra d) og e),  

 berøres ikke heraf.
Stk. 4. En aftaleparts polititjenestemænd, der opholder  

 sig på den anden aftaleparts territorium, kan bære deres  

 nationale tjenesteuniform eller andre synlige kendetegn efter konkret  

 bestemmelse af den anden aftaleparts kompetente myndigheder.
Stk. 1  

 berøres ikke heraf.
 Stk. 5. Aftaleparternes kompetente myndigheder underretter  

 hinanden om de til enhver tid tilladte tjenestevåben.
 Stk. 6. Brug af tjenestevåben på den anden  

 aftaleparts territorium er kun tilladt i tilfælde af  

 nødværge.
Artikel 14 Er en aftalepart af den opfattelse, at en anmodning inden for samarbejdet  

 ikke kan opfyldes, eller at en foranstaltning ikke kan gennemføres,  

 uden at være til skade for aftalepartens suverænitet, egen  

 sikkerhed eller andre væsentlige nationale interesser, eller at den er  

 i modstrid med aftalepartens nationale lovgivning, kan den  

 pågældende aftalepart i det konkrete tilfælde helt eller  

 delvist nægte at samarbejde eller gøre samarbejdet  

 afhængigt af bestemte betingelser.
Artikel 15 De i artikel 2 nævnte myndigheder kan på grundlag af og inden  

 for rammerne af denne aftale indgå yderligere aftaler, som tager sigte  

 på den administrative gennemførelse og de praktiske  

 fremgangsmåder for en gennemførelse af samarbejdet.
Artikel 16 Stk. 1. Denne aftale træder i kraft en måned  

 efter, at aftaleparterne ved notifikation har meddelt hinanden, at de  

 nationale forudsætninger for ikrafttrædelsen er opfyldt.  

 Retningsgivende herfor er datoen for modtagelsen af den sidste notifikation.  

 Aftalen anvendes i henhold til national ret midlertidigt fra undertegnelsen,  

 dog tidligst fra den 25. marts 2001, indtil aftalens endelige  

 ikrafttræden.
Stk. 2. Denne aftale indgås på ubestemt tid.
Den  

 kan opsiges af enhver af aftaleparterne skriftligt ad de diplomatiske  

 kanaler.
Opsigelsen træder i kraft seks måneder efter det  

 tidspunkt, hvor den anden aftalepart har modtaget opsigelsen.
 Stk. 3. Bestemmelserne i denne aftale kan på  

 begæring af enhver af aftaleparterne til enhver tid ændres ved  

 gensidigt samtykke. Ændringer træder i kraft en måned efter  

 den dag, hvor aftaleparterne ved notifikation har meddelt hinanden, at de  

 nationale forudsætninger for ikrafttræden er opfyldt.  

 Retningsgivende herfor er datoen for modtagelsen af den sidste  

 notifikation.
Artikel 17 Senest tre år efter denne aftales ikrafttræden vurderer  

 aftaleparterne gennemførelsen og anvendelsen af aftalen, idet  

 aftaleparterne i den forbindelse tillige overvejer behovet for at ændre  

 bestemmelserne vedrørende grænseoverskridende observation og  

 forfølgelse.
I den forbindelse vurderer aftaleparterne endvidere  

 muligheden for at oprette et fælles center for udveksling af  

 information samt analyse og koordinering af samarbejdet mellem  

 aftaleparternes kompetente myndigheder.
Udfærdiget i Berlin, den 21. marts 2001 i to udgaver, hver på dansk og tysk, idet begge tekster  

 har samme gyldighed.
For Kongeriget  

 Danmarks regering Frank Jensen For Forbundsrepublikken  

 Tysklands regering Michael Gerdts  

 Otto Schily Aftalen er i henhold til dennes artikel 16 bragt i  

 midlertidig anvendelse fra den 25. marts 2001 og træder endeligt i  

 kraft en måned efter, at aftaleparterne har meddelt hinanden, at de  

 nationale forudsætninger for ikrafttrædelsen er opfyldt.
