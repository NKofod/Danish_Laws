 I henhold til § 2 a, stk. 3, i lov nr. 296 af 26. juni 1975 om  

 sygehusvæsenets deltagelse i uddannelse inden for kliniske fag ved det  

 lægevidenskabelige studium m.v., som ændret ved lov nr. 457 af 1. juni 1994,  

 fastsættes:
§ 1.  Staten yder refusion til kommuner af merudgifter  

 for ergoterapeutstuderende og fysioterapeutstuderende i praktik efter  

 reglerne herom i bekendtgørelserne om uddannelse af ergoterapeuter og om  

 uddannelse af fysioterapeuter.
Refusionen fastsættes til kr. 37.324 pr.  

 studerende for et samlet uddannelsesforløb.
 Stk. 2.  Refusionen reguleres årligt i henhold til den  

 reguleringsprocent, der anvendes for statens bloktilskud til kommunerne.
 § 2.  Bekendtgørelsen træder i kraft den 15. september  

 1994 og har virkning for studerende, der er optaget på ergoterapeut- og  

 fysioterapeutuddannelserne pr. 1. september 1993 og senere.
 Stk. 2.  Bekendtgørelse nr. 682 af 15. juli 1994 om  

 refusion af kommunernes merudgifter i forbindelse med ergoterapeut- og  

 fysioterapeutstuderendes praktikundervisning ophæves.
