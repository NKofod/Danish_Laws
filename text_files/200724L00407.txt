Bilag 1 Bilag 2 Betænkning afgivet af Trafikudvalget den 3. juni 2008 Betænkning over Forslag til lov om ændring af lov om Post Danmark A/S (Selskabskonstruktion vedrørende Post Danmark A/S og Posten AB) [af transportministeren (Carina Christensen)] 1. Ændringsforslag 2. Udvalgsarbejdet Møder Høring Skriftlige henvendelser Samråd Spørgsmål 3. Indstillinger og politiske bemærkninger 4. Ændringsforslag med bemærkninger Ændringsforslag Til § 1 Af et mindretal (EL), tiltrådt af et mindretal (SF) 1) Nr. 1 affattes således:
 »1. I § 4 indsættes som stk. 2:
»Stk. 2. Transportministeren bemyndiges til som led i etableringen af en selskabskonstruktion vedrørende Post Danmark A/S og Posten AB at ombytte statens aktier i Post Danmark A/S med aktier i et svensk indregistreret holdingselskab.« [Bestemmelse om salg af yderligere aktier i Post Danmark udgår] Bemærkninger Til nr. 1 Jens Vibjerg V Flemming Damgaard Larsen V fmd.
Kristian Pihl Lorentzen V Hans Christian Schmidt V Karsten Nonbo V Kim Christiansen DF Pia Adelsteen DF Henriette Kjær KF nfmd.
Lars Barfoed KF Magnus Heunicke S Jens Christian Lund S Poul Andersen S Klaus Hækkerup S Pia Olsen Dyhr SF Jesper Petersen SF Simon Emil Ammitzbøll RV Per Clausen EL Ny Alliance, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 183 Oversigt over spørgsmål og svar vedrørende L 183 Oversigt over samrådsspørgsmål vedrørende L 183 Bilag 2 Nogle af udvalgets spørgsmål og transportministerens svar herpå Spørgsmål 15, 16 og 17 og svarene herpå er optrykt efter ønske fra udvalget.
 Spørgsmål nr. 15:
Vil ministeren garantere, at en forudsætning for fusionen mellem Post Danmark A/S og Posten AB er, at der udarbejdes en aktionæroverenskomst, som sikrer, at den danske stat bevarer sin bestemmende indflydelse i det fusionerede selskab, og at staten ikke sælger aktier i et omfang, der medfører, at den danske stat mister sin bestemmende indflydelse i det fusionerede selskab? Svar:
 Jeg oplyste i min besvarelse af Trafikudvalgets spørgsmåls 2 ad L 183, at den aktionæroverenskomst, der vil blive indgået mellem den danske stat, den svenske stat og CVC, vil indeholde en liste over vigtige beslutninger, som kun kan træffes, hvis alle tre parter er enige.
 Listen vil omfatte såvel vigtige bestyrelsesbeslutninger som vigtige aktionærbeslutninger og vil eksempelvis omfatte beslutninger om vedtægtsændringer, større investeringer, kapitalnedsættelse eller udvidelse samt større opkøb eller frasalg.
 I henhold til denne aktionæroverenskomst vil den danske stat (ligesom den svenske stat og CVC) således have mulighed for at blokere vigtige beslutninger i selskabet, da de pågældende beslutninger kræver enighed mellem de tre hovedaktionærer.
 Jeg kan således bekræfte, at det er en forudsætning for fusionen, at der opnås enighed om en ak-tionæroverenskomst, der giver den danske stat den beskrevne indflydelse i det fusionerede selskab.
 Jeg kan også bekræfte, at det er en forudsætning for fusionen, at staten også efter et salg af aktier til CVC har den beskrevne indflydelse i det fusionerede selskab.
 Aktionæroverenskomsten, herunder de nævnte vetorettigheder, vil desuden skulle godkendes af Folketingets Finansudvalg som led i godkendelse af fusionen.
 Spørgsmål nr. 16:
Hvor stor en aktieandel mener ministeren at staten skal have for at bevare sin bestemmende indflydelse i det fusionerede selskab? Svar:
 Det er vanskeligt at udtale sig generelt om, hvor stor en ejerandel en aktionær skal have for at kunne sikre sig eksempelvis vetorettigheder vedrørende vigtige beslutninger.
 Det beror bl.a. på sammensætningen af aktionærkredsen og forhandlinger imellem hovedaktionærerne.
 I det konkrete tilfælde med en fusion mellem Post Danmark A/S og Posten AB vil den danske stat imidlertid ikke sælge så mange aktier til CVC, at staten løber risiko for at miste muligheden for at opretholde vetorettigheder vedrørende vigtige beslutninger i det fusionerede selskab.
 Det er således en forudsætning for fusionen, at staten efter et salg af aktier til CVC har vetoret vedrørende vigtige beslutninger i det fusionerede selskab, jf. min besvarelse af Trafikudvalgets spørgsmål 15 ad L 183.
 Spørgsmål nr. 17:
Er ministeren bekendt med, om CVC Capital Partners er mulige købere af de aktier, der sælges af den svenske stat? Svar:
 Jeg skal bemærke, at den svenske stats nedbringelse af sin ejerandel på 100 % i Posten AB til 60 % i det fusionerede selskab sker ved en ombytning af aktier og ikke gennem, at den svenske stat sælger aktier til tredjepart.
 Det svenske Näringsdepartement har i forbindelse med fusionen søgt mandat til  på sigt  at nedbringe den svenske ejerandel til 34 %. En nedbringelse af den svenske ejerandel kan således ske ved den børsnotering, som er planlagt til at skulle gennemføres i løbet af 3-5 år efter fusionen.
 Jeg er ikke bekendt med, at den svenske stat skulle have truffet beslutning om, hvor mange aktier der i givet fald skal sælges ved en børsnotering, og om der i samme forbindelse skal ske et salg af aktier til CVC.
 Jeg skal dog bemærke, at en finansiel investor som CVC typisk vil sælge sin aktiepost ved en børsnotering og ikke købe yderligere aktier.
