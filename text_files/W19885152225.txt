I foråret 1986 blev der søgt om tildeling af en supplerende basisandel  

 med henvisning til overtagelse af hele den ejendom, som hidtil havde været  

 drevet i fællesskab af ansøgeren og dennes far.
På grund af  

 ansøgningstidspunktet blev der ikke godkendt en forhøjelse af  

 tildelingsgrundlaget for afgiftsåret 1985/86. Ansøgeren blev derfor henvist  

 til at indgive genansøgning for det kommende afgiftsår, hvor det endelige  

 koantal skulle realiseres.
På grund af sygdom i kvægbesætningen, og fordi  

 ansøger var af den formening, at Mælkeudvalget allerede var i besiddelse af  

 alle relevante oplysninger, blev der ikke indgivet genansøgning for  

 afgiftsåret 1987/88. Da der endelig blev rettet henvendelse til  

 Mælkeudvalget, var ansøgningsfristen for afgiftsåret 1987/88 udløbet.
 Landbrugsministeriet har efter påklage fundet, at der var grundlag for  

 at dispensere fra ansøgningsfristen, idet der blev lagt vægt på, at  

 Mælkeudvalget allerede i skrivelse af 16. april 1986 havde godkendt det  

 planlagte, endelige koantal som følge af overtagelse af hele bedriften,  

 ligesom det var blevet meddelt, at forudsætningen for forhøjelsen ville blive  

 betragtet som opfyldt, såfremt Mælkeudvalget inden 1. juli 1987 havde  

 modtaget kopi af underskrevet, endeligt skøde.
 Det fremgår af sagen, at ansøgeren i foråret 1986 indgav ansøgning om et  

 forhøjet tildelingsgrundlag med et endeligt antal årskøer på 48 begrundet i  

 en senere overtagelse af hele ejendommen, der hidtil havde været drevet i  

 fællesskab af ansøgeren og dennes far.
 Mælkeudvalget godkendte ansøgningen med det planlagte, endelige antal  

 årskøer på 48.
 I skrivelse af 16. april 1986 fra mælkeudvalget blev der gjort opmærksom  

 på, at der ikke var godkendt nogen forhøjelse for afgiftsåret 1986/87 om det  

 endelige antal køer.
Ligeledes blev opmærksomheden henledt på, at der kunne søges om højere  

 mælkeleverance pr. årsko.
Ansøgeren var imidlertid ikke opmærksom på  

 formuleringen i mælkeudvalgets brev og troede, at den forhøjede tildeling  

 ville blive meddelt, når han endeligt havde overtaget faderens andel, hvilket  

 fandt sted den 1. januar 1987.
 Det anføres i klageskrivelsen til Landbrugsministeriet, at der havde været  

 en del uheld i kvægbesætningen i afgiftsåret 1986/87, hvorfor der ikke var  

 behov for en større basisandel (set i relation til betaling af  

 tillægsafgift).
 Da ansøgeren var af den formening, at mælkeudvalget havde alle relevante  

 oplysninger, blev der heller ikke indgivet ansøgning for afgiftsåret 1987/88,  

 og da der endelig blev rettet henvendelse om, hvornår basisandelen kunne  

 forventes forhøjet, var ansøgningsfristen for afgiftsåret 1987/88 udløbet.
Landbrugsministeriet finder, at der på grund af sagens særlige  

 omstændigheder bør dispenseres fra ansøgningsfristen.
Der er herved lagt vægt  

 på, at mælkeudvalget allerede i skrivelse af 16. april 1986 havde godkendt  

 det planlagte, endelige antal årskøer på grundlag af en senere overtagelse af  

 hele bedriften, og at det i skrivelse af 5. december 1986 fra mælkeudvalget  

 blev meddelt, at forudsætningen for forhøjelsen ville blive betragtet som  

 opfyldt, såfremt der inden den 1. juli 1987 blev fremsendt kopi af  

 underskrevet, endeligt skøde.
 Landbrugsministeriet finder derfor, at tildelingsgrundlaget for  

 afgiftsåret 1987/88 skal forhøjes svarende til det af mælkeudvalget i  

 skrivelse af 16. april 1986 godkendte, endelige koantal på 48 stk.
Man har samtidig anmodet EF-direktoratet om at foretage de videre  

 foranstaltninger i sagen.
Oplysning om den endelige basisandel vil blive  

 meddelt af Danske Mejeriers Mælkeudvalg.
Niels Chr.
Nielsen er herfra underrettet om sagens afgørelse.
 P.M.V.
 E.B.
