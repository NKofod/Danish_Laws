Bekendtgørelse om  

 støtteberettigede udgifter til bygningsfornyelse,  

 støttebortfald, tilbagebetaling af erstatning m.v. efter lov om  

 byfornyelse I medfør af § 76 i lov om byfornyelse, jf. lovbekendtgørelse  

 nr. 135 af 1. marts 2001, fastsættes:
 § 1. Kommunalbestyrelsen kan efter lov om  

 byfornyelse give tilsagn om offentlig støtte til finansiering af  

 udgifter i form af forbedringstilskud, erstatning og engangstilskud til  

 arbejder, der iværksættes efter kapitel 3, samt arbejder der  

 udføres efter påbud i henhold til § 166, stk. 2, i  

 ovennævnte lov.
Stk. 2. Kommunalbestyrelsen godkender i forbindelse med  

 sit tilsagn de arbejder, som er nødvendige for at gennemføre  

 kommunalbestyrelsens beslutning om bygningsfornyelse m.v.
Kommunalbestyrelsen  

 godkender endvidere de rimelige udgifter, som er forbundet med  

 arbejderne.
 Stk. 3. Det er et vilkår for udbetaling af  

 støtte:
1)	at byggearbejdet først påbegyndes, når  

 kommunalbestyrelsen har givet tilladelse hertil, jf. stk. 2, 2)	at bygherren overholder bestemmelserne i Bygge- og Boligstyrelsens  

 cirkulære af 10. oktober 1991 om pris og tid på bygge- og  

 anlægsarbejder, med senere tillæg og 3)	at bygherren lægger ABR og AB (i totalentreprise ABT) til  

 grund uden fravigelser i sine aftaler om teknisk rådgivning og i sine  

 entrepriseaftaler.
Kommunalbestyrelsen kan efter modtaget begrundelse i  

 særlige tilfælde godkende fravigelser fra de i 1. pkt. omtalte  

 bestemmelser.
 Stk. 4. Kommunalbestyrelsen kontrollerer, at bygherren  

 overholder bestemmelserne i stk. 3.
 Stk. 5. Kommunalbestyrelsen oplyser i tilsagnet, efter  

 hvilke regler arbejderne finansieres og støttes.
 § 2. Kommunalbestyrelsen kan godkende  

 følgende typer af udgifter:
1)	håndværkerudgifter, 2)	udgifter til arkitekt- og ingeniørbistand, 3)	udgifter til byggesagsadministration og anden bygherrebistand for  

 ejeren, 4)	sædvanlige bygherreudgifter, herunder bl.a. driftstab for en  

 periode fra højst 3 måneder før byggearbejdernes  

 påbegyndelse og højst indtil 6 måneder efter at arbejderne  

 i det væsentlige er afsluttede (for ejendomme, som kommunalbestyrelsen  

 råder over, medtages driftstabet dog tidligst fra tidspunktet for  

 byggearbejdernes påbegyndelse), samt 5)	udgifter til byggelånsrenter og sædvanlige  

 finansieringsomkostninger vedrørende byggelån.
Ejeren skal  

 indhente flere tilbud på byggelån med henblik på at  

 opnå den lavest mulige rente på lånet.
Såfremt ejeren  

 selv finansierer byggeriet i byggeperioden, forrentes ejerens udlæg med  

 en rentesats svarende til den af Danmarks Nationalbank til enhver tid  

 fastsatte diskonto med tillæg af 3 procentpoint.
I  

 byggelånsrenterne modregnes husleje opkrævet i henhold til § 50,  

 stk. 2, i lov om byfornyelse for perioden fra færdiggørelsen og  

 indtil udbetaling af støtte.
 § 3. Der kan ikke ydes støtte til arbejder,  

 der er påbudt efter anden lovgivning, såfremt påbudet er  

 afgivet mere end 2 år, forinden kommunalbestyrelsen har meddelt en  

 opfordring i henhold til § 23, stk. 1, i lov om byfornyelse.
§ 4. I de støtteberettigede udgifter, jf.  

 §§ 1-3, fradrages 1)	støtte efter anden lovgivning, 2)	indestående på udvendige vedligeholdelseskonti, jf. lov  

 om midlertidig regulering af boligforholdene, samt indestående på  

 konto for forbedringer, jf. lov om leje, i det omfang beløb fra de  

 pågældende konti kan anvendes til dækning af  

 udgifterne, 3)	indestående på indvendige vedligeholdelseskonti, jf. lov  

 om leje, i det omfang der som led i forbedringen gennemføres  

 hvidtning, maling og tapetsering, samt 4)	for indkomstskattepligtige ejere en andel af de godkendte udgifter  

 til byggelånsrenter, der vedrører midlertidig finansiering af  

 udgifter til ombygningstab.
Andelen udgør 30 pct. for  

 indkomstskattepligtige selskaber m.v. og 33 pct. for indkomstskattepligtige  

 personer.
§ 5. Kommunalbestyrelsen skal påse, at  

 forudsætningerne for støttens udbetaling til stadighed er til  

 stede.
Viser det sig, at forudsætningerne ikke er til stede, skal  

 kommunalbestyrelsen foranledige bortfald af støtte, herunder hel eller  

 delvis tilbagebetaling af udbetalt tabserstatning, jf. lov om byfornyelse §  

 71.
 Stk. 2. Ejere, der modtager forbedringstilskud eller har  

 modtaget tabserstatning efter lov om byfornyelse, har pligt til at give  

 kommunalbestyrelsen meddelelse, såfremt en støttet bolig helt  

 eller delvis skifter status til erhverv eller fra udlejningsbolig til  

 ejerbolig.
 § 6. Bekendtgørelsen træder i kraft  

 den 1. september 2001.
 Stk. 2. Bekendtgørelsen har virkning for  

 beslutninger efter lov om byfornyelse, hvortil kommunalbestyrelsen hjemtager  

 bindende tilsagnsramme om offentlig støtte efter den 31. december  

 2000.
 Stk. 3. Bekendtgørelsen har endvidere virkning for  

 ejendomme omfattet af § 2, stk. 3, i lov nr. 1255 af 20. december 2000 samt  

 private udlejningsejendomme, hvor ejeren har valgt finansiering,  

 støtte og lejefastsættelse efter bestemmelserne i § 2, stk. 4, i  

 lov nr. 1255 af 20. december 2000.
 Stk. 4. Samtidig ophæves bekendtgørelse nr.  

 87 af 7. februar 2001 om støtteberettigede udgifter til  

 bygningsfornyelse, støttebortfald, tilbagebetaling af erstatning m.v.  

 efter lov om byfornyelse.
 Stk. 5. Bekendtgørelse nr. 460 af 14. juni 1999  

 har fortsat virkning for beslutninger, hvortil kommunalbestyrelsen har  

 hjemtaget tilsagnsramme om offentlig støtte før den 1. januar  

 2001, i det omfang ejendommen ikke er omfattet af stk. 3.
Stk. 6. Lån, hvortil der ydes støtte, udmålt  

 efter bestemmelserne i stk. 2, 2. pkt., udmåles i mill. kr. med 3  

 decimaler.
Afrunding foretages efter sædvanlige afrundingsregler.
