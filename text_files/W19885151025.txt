En 23-årig svensker var sigtet for vold mod per sonalet ved en  

 flyvebådsterminal i København.
Sigtede befandt sig i hjemlandet.
Han kunne på  

 grund af beruselse intet huske om episoden.
På grund af den manglende erkendelse og forholdets grovhed blev  

 tiltalefrafald ikke meddelt.(* 2) En 23-årig svensk statsborger var sigtet for overtrædelse af straffelovens § 119, stk. 1. Han havde efter at være  

 blevet afvist af en billetkontrollør ved flyvebådsterminalen i København, der  

 drives af et aktieselskab, tildelt kontrolløren et knytnæveslag i ansigtet,  

 ligesom sigtede havde bidt en styrmand i armen, da han var ved at blive  

 overmandet af personalet.
Sigtede kunne på grund af beruselse intet huske om  

 episoden.
Han afviste dog at have bidt styrmanden, og såfremt han havde givet  

 kontrolløren et knytnæveslag, havde den pågældende sikkert fortjent det.  

 Udlændingedirektoratet havde i medfør af udlændingelovens § 51, stk. 1,  

 truffet bestemmelse om udvisning af sigtede.
 Statsadvokaten indstillede tiltalefrafald, idet sigtede ikke ville kunne  

 kræves udleveret, sammenholdt med, at strafforfølgningen ikke skønnedes at  

 kunne overføres til hjemlandet,hvor sigtede nu befandt sig.
 Rigsadvokaten fandt, at sigtelsen rettelig burde vedrøre straffelovens §  

 244, stk. 4, idet de forurettede ikke kunne betragtes som offentlig ansatte.  

 Under hensyn til forholdets grovhed og sigtedes manglende erkendelse af vold  

 mod sagesløs, fandt Rigsadvokaten ikke, at påtale i sagen burde undlades  

 efter retsplejelovens § 723, stk. 4, jf. stk. 2.
 (* 1) Offentliggjort i Anklagemyndighedens Årsberetning 1988, side 79.
