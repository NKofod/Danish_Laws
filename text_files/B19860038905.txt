 I medfør af § 2, stk. 2, § 3, stk. 2, § 7, § 11, stk. 3, § 21, stk. 4, §  

 27, § 32 og § 38 i lov nr. 268 af 22. maj 1986 om folkekirkens kirkebygninger  

 og kirkegårde fastsættes herved følgende bestemmelser:
Kirkebygninger Afleveringssyn § 1.  Afleveringssyn, jfr. lovens § 2, stk. 2,  

 afholdes af provsten og en af kirkeministeriet udpeget sagkyndig arkitekt.
 Stk. 2.  Ved synet skal det påses, at kirken er opført i  

 overensstemmelse med det godkendte forslag og forsynet med det nødvendige til  

 afholdelse af gudstjenester og foretagelse af kirkelige handlinger.
 Stk. 3.  Meddelelse om tidspunktet for synets afholdelse  

 sendes til menighedsrådet, der kan indbringe synets afgørelse for  

 kirkeministeren.
 Stk. 4.  Udgifter i forbindelse med synets afholdelse  

 udredes af kirkekassen.
Inventar og tilbehør § 2.  Forslag til anskaffelse af alter, døbefont,  

 prædikestol, andet fast inventar, præsterækketavler, varmeanlæg, belysning,  

 orgel, klokker, ur, høre- og højttaleranlæg samt andre installationer skal  

 godkendes af stiftsøvrigheden.
Sker anskaffelsen i forbindelse med kirkens  

 opførelse, godkendes forslaget dog af kirkeministeren.
 Stk. 2.  Forslag til kunstnerisk udsmykning skal  

 godkendes af kirkeministeren.
 § 3.  Forslag til:
1. Anskaffelse af tekstiler og 2. anskaffelse af løse stole i mindre antal skal godkendes af provstiudvalget.
 Stk. 2.  Er kirken undergivet særligt tilsyn, skal de i  

 stk. 1 nævnte forslag dog godkendes af stiftsøvrigheden.
 § 4.  Forslag til anskaffelse af kalk, disk, særkalke,  

 alterkande, æske til oblater, dåbsfad og dåbskande skal godkendes af  

 provstiudvalget.
 Stk. 2.  På alteret skal der være 2 af provstiudvalget  

 godkendte lysestager til levende lys.
 Stk. 3.  Til brug ved sygeberettelser skal der for hver  

 af et pastorats faste præster være en lille kalk og disk med tilhørende  

 oblatæske og vinbeholder.
§ 5.  Alterkarrene skal opbevares forsvarligt.
Hvis de  

 opbevares i kirken, skal det ske i et brand- og dirkefrit skab.
 § 6.  I kirken skal der være:
1. Bibel, alterbog og ritualbog, 2. koralbøger samt bøger med præ- og postludier til  

 brug for organisten, 3. et passende antal salmebøger, 4. bekendtgørelsesbog og 5. indsamlingsbøsser.
 § 7.  Kirken skal have en protokol jfr. lovens § 7.
 Stk. 2.  Protokollen skal indeholde:
1. En udførlig beskrivelse af kirken og kirkegården  

 med oplysninger om ejendoms- og bestyrelsesforhold, 2. en fortegnelse over kirkens løsøre og andet  

 tilbehør, 3. en fortegnelse over kirkens faste ejendomme, 4. oplysning om kirkens forsikringsforhold og 5. synsforretningerne over kirken.
 § 8.  Kirken er pligtig at anskaffe fornødne  

 brandredskaber.
 Stk. 2.  Brandredskabernes anbringelse skal godkendes af  

 det i lovens § 26 nævnte syn.
 Ændringer vedrørende kirkebygningen m.v.
 § 9.  Forslag til udvidelse og ombygning af  

 kirkebygningen skal godkendes af kirkeministeren, jfr. lovens § 2, stk. 1.
 Stk. 2.  Forslag til andre ændringer af kirkebygningen  

 samt til ændringer af kirkens faste inventar skal godkendes af  

 stiftsøvrigheden.
 Stk. 3.  Forslag til ændring af kunstnerisk udsmykning  

 skal godkendes af kirkeministeren.
 § 10.  Kirkeure må ikke fornyes, flyttes eller fjernes  

 uden stiftsøvrighedens godkendelse.
 § 11.  Inventar, som ikke længere anvendes i kirken,  

 må ikke fjernes fra denne uden samtykke fra det i lovens § 26 nævnte syn.  

 Fjernelse af inventar og prydelser af kunstnerisk eller historisk værdi kan  

 dog ikke ske uden tilladelse fra stiftsøvrigheden.
Istandsættelsesarbejder § 12.  Menighedsrådet skal sørge for, at  

 kirkebygningen, dens inventar og installationer holdes i forsvarlig stand, og  

 at mindre skader udbedres hurtigst muligt.
 Stk. 2.  Om større skader skal der foretages  

 indberetning til provstiudvalget, der afgør, hvad der videre skal ske.
 § 13.  Forslag til istandsættelse af kirkebygningen,  

 dens inventar og installationer skal godkendes af stiftsøvrigheden.
 Stk. 2.  Stiftsøvrigheden kan forlange, at et arbejde  

 ved en kirke projekteres og ledes af en arkitekt med grundigt kendskab til  

 kirkebygninger.
Rengøring § 14.  Mindst en gang årligt skal der foretages  

 hovedrengøring af kirken.
Det skal herunder påses, at der ikke henligger  

 affald i kirken, samt at der ikke på lofter eller i tårnrum oplagres  

 uvedkommende genstande.
Endvidere skal det påses, at historiske  

 bygningsfragmenter og inventargenstande, der er henlagt på loftet, opbevares  

 forsvarligt.
Kirkegårde Anlæggelse og udvidelse § 15.  Forslag til placering og anlæggelse af nye  

 kirkegårde og til større udvidelse af bestående kirkegårde skal godkendes af  

 kirkeministeren, jfr. lovens § 11, stk. 1 og stk. 2.
 Stk. 2.  Forslag til mindre kirkegårdsudvidelser skal  

 godkendes af stiftsøvrigheden.
 § 16.  Vejledning med hensyn til, hvor stort et areal,  

 der skal inddrages til kirkegård, kan fås ved at gange den normale størrelse  

 af en gravplads med det gennemsnitlige antal af dødsfald blandt kirkegårdens  

 brugere i de sidste 10 år og det antal år, hvori gravene skal henligge urørt  

 (fredningstiden). Det herved fremkomne areal må forøges med plads til veje,  

 gange, bygninger, beplantning m.m., ligesom der må tages hensyn til fornyelse  

 af gravsteder udover fredningstiden, befolkningens vækst, og andre forhold,  

 der kan medføre et øget behov for gravpladser.
 § 17.  Forslag til anlæggelse af parkeringspladser på  

 kirkens grund skal godkendes af stiftsøvrigheden.
Bygninger på kirkegården eller kirkens grund § 18.  Forslag til opførelse, ombygning,  

 istandsættelse og nedrivning af bygninger til brug for kirken eller  

 kirkegården skal godkendes af stiftsøvrigheden.
 Stk. 2.  Forslag til opførelse af  

 konfirmandstuebygninger, sognegårde og krematorier skal godkendes af  

 kirkeministeren.
§ 19.  Lighuse skal være grundmurede og med ildfast  

 tag.
Indretningen skal muliggøre afskylning af gulvet og tilstrækkelig  

 luftfornyelse.
Indhegning § 20.  Der skal være et forsvarligt hegn omkring  

 kirkegården passende til anlæggets karakter.
 § 21.  Kirkegårdens indhegning og indgangspartier må  

 ikke ændres, omsættes eller nedrives uden tilladelse fra stiftsøvrigheden.
§ 22.  Kemiske midler til bekæmpelse af ukrudt må ikke  

 anvendes på kirkegårdsdiger og på digernes fod.
På kirkegården i øvrigt må  

 ikke anvendes ukrudtbekæmpende midler, som oplagres i jorden.
Kirkegårdens indretning § 23.  Kirkegården skal være hensigtsmæssigt  

 indrettet.
 Stk. 2.  Forslag til ændring og regulering af  

 kirkegårdens indretning skal godkendes af provstiudvalget, jfr. lovens § 18.  

 Til etablering af belysning på kirkegården og befæstelse af gange kræves  

 stiftsøvrighedens tilladelse.
 § 24.  Kister skal kunne stå tørt i sædvanlig  

 gravdybde, jfr. § 27, stk. 2.
Stk. 2.  Forslag til dræning skal godkendes af  

 provstiudvalget.
Dræning kan ikke fordres udført i en større dybde end 2,2 m.  

 Forslag til omfangsdræn omkring kirkebygningen skal godkendes af  

 stiftsøvrigheden.
 § 25.  Træer på kirkegården må ikke fjernes uden  

 tilladelse fra provstiudvalget.
 Stk. 2.  Til indgreb i gammel træbestand af større  

 omfang kræves stiftsøvrighedens godkendelse.
 Stk. 3.  Der må ikke plantes træer eller buske på  

 gravstederne uden kirkegårdsbestyrelsens tilladelse.
§ 26.  Gravgitre og mindesmærker, som ikke i medfør af  

 lovens kapitel IV er registreret som bevaringsværdige, kan, hvis de anses for  

 skæmmende eller upassende, af provstiudvalget forlanges fjernet fra  

 kirkegården.
Det kan ikke fordres, at indskrifter på mindesmærker skal være  

 affattet på dansk.
 § 27.  Kirkegårdsvedtægten skal indeholde bestemmelser  

 om gravpladsernes størrelse, jfr. lovens § 12, stk. 2. Et urnegravsted må  

 ikke være mindre end 0,5 m2.
 Stk. 2.  Over en kiste skal der være mindst 1 m jord og  

 over en urne mindst 0,5 m jord.
 § 28.  Der kan anlægges fællesgrave til kister eller  

 urner, der ikke ønskes nedsat i særskilt gravsted.
Kister og urner § 29.  Ved begravelse og ligbrænding skal liget være  

 anbragt i kiste.
Stk. 2.  Kister til begravelse må ikke helt eller delvis  

 være fremstillet af plasticmateriale.
Plasticindsatse og plasticposer må ikke  

 anvendes.
 Stk. 3.  Krematoriet afgør, om kister er egnede til  

 brænding.
 § 30.  Urner af plasticmateriale eller andet  

 uforgængeligt materiale kan kun jordfæstes på kirkegårde med tilladelse fra  

 kirkegårdsbestyrelsen.
Flytning af lig og urner § 31.  Ligflytning kan kun finde sted med  

 kirkeministerens tilladelse.
 Stk. 2.  Kirkegårdsbestyrelsen kan tillade flytning af  

 nedgravede askeurner.
 Stk. 3.  Opgravede ligrester skal nedgraves samlet på  

 samme eller anden kirkegård.
 Kirkegårdsprotokol m.m.
 § 32.  Kirkegårdsprotokollen, jfr. lovens § 12, skal  

 føres i 2 eksemplarer, der ikke må opbevares på samme sted og skal for hvert  

 gravsted indeholde oplysning om:
1. gravstedets plads, 2. nummer for hver enkelt gravplads i gravstedet, 3. navn, stilling, fødselsdato (personnummer) og  

 dødsdag for de i hver enkelt gravplads begravede, 4. tidspunktet for hver enkelt begravelse, 5. til hvem, gravstedsbrev er udstedt, 6. tidspunktet for brugsperiodens udløb og 7. eventuel registrering af gravminde, jfr. § 38, stk.  

 1, 1. punktum.
 Stk. 2.  I forbindelse med protokollen føres et  

 alfabetisk register over de på kirkegården begravede.
 § 33.  Kortet over kirkegården, jfr. lovens § 12, skal  

 udfærdiges i 2 eksemplarer og godkendes af provstiudvalget.
 Stk. 2.  På kortet skal hver gravplads afmærkes med  

 nummer.
 Stk. 3.  Kortet skal angives de i § 38, stk. 1., 2.  

 punktum, nævnte gravminder.
 § 34.  Protokol og kort skal forevises ved det årlige  

 syn over kirkegården.
 Stk. 2.  Mindst en gang årligt skal det kontrolleres, at  

 protokol og kort er i overensstemmelse med de faktiske forhold på  

 kirkegården.
 § 35.  På ethvert gravsted skal der være anbragt et  

 nummer udført i holdbart materiale.
Miljø § 36.  Menighedsrådet skal søge at forhindre, at  

 kirkens og kirkegårdens nærmeste omgivelser bebygges eller bruges på  

 skæmmende måde.
 Stk. 2.  Det bør så vidt muligt undgås, at der foretages  

 sådanne ændringer i bebyggelsen og beplantningen ved kirken og på  

 kirkegården, at skønhedsværdier, der er knyttet til samspillet mellem kirke,  

 kirkegård og omgivelserne, forringes.
Stk. 3.  Ledningsmaster må ikke anbringes på kirkegården  

 eller i dens hegn.
Ledninger må ikke føres henover kirkegården.
Registrering af gravminder § 37.  Forslag til registrering udarbejdes på  

 kartotekskort.
Disse udfyldes af den i lovens § 21, stk. 2, omtalte  

 sagkyndige i 2 eksemplarer, hvoraf det ene sæt gennem menighedsrådet  

 fremsendes til provsten, til brug ved registreringen, jfr. § 38, stk. 1,  

 medens det andet opbevares af vedkommende museum.
§ 38.  Registreringen sker ved, at synet i  

 kirkegårdsprotokollen sætter et stempel ved det pågældende gravsted.
Står  

 gravmindet ikke på et gravsted, angives gravmindets placering på  

 kirkegårdskortet med et stort bogstav (A, B, C, etc.), der ligeledes forsynes  

 med stempel.
Endvidere stemples det tilsvarende kartotekskort.
Efter  

 registreringen opbevares kartoteket ved kirken.
 Stk. 2.  I provstiets synsprotokol og i kirkens protokol  

 indføres en bemærkning om, at registrering har fundet sted med angivelse af  

 antallet af registrerede gravminder.
 Stk. 3.  Inden udgangen af hvert år sender provsten  

 indberetning til kirkeministeriet om, på hvilke kirkegårde registrering har  

 fundet sted i løbet af året.
§ 39.  Den sagkyndige kan overfor provstesynet gøre  

 indsigelse mod den af synet trufne afgørelse.
Finder provstesynet ikke at  

 kunne tage indsigelsen til følge, skal provsten forelægge spørgsmålet om  

 registrering for kirkeministeren til afgørelse.
 § 40.  For de kirkegårde, hvor registreringen  

 foretages af nationalmuseet, foranlediger museet, at der udarbejdes et  

 kartotek over de bevaringsværdige gravminder, og at notering om  

 registreringen sker ved stempling i kirkegårdsprotokollen eller på  

 kirkegårdskortet.
 Stk. 2.  Inden udgangen af hvert år sender  

 nationalmuseet indberetning til kirkeministeriet om, på hvilke kirkegårde  

 registrering har fundet sted i årets løb.
Tilsyn Dagligt tilsyn (lovens § 23) § 41.  Menighedsrådet har ansvaret for det daglige  

 tilsyn med kirkebygningen, dens inventar, løsøre og tilbehør samt med  

 kirkegården og bygninger til brug for kirken og kirkegården.
Årligt syn (lovens § 24) § 42.  Den i synet deltagende bygningskyndige vælges  

 af menighedsrådet.
Valget gælder for menighedsrådets funktionsperiode.
 Stk. 2.  Medlemskab af menighedsrådet udelukker ikke  

 valg.
 Stk. 3.  Valget skal meddeles til provstiudvalget.
§ 43.  Synet skal foretages omhyggeligt og omfatte 1. kirkebygningens ydre, 2. kirkebygningens indre, herunder lofts- og tårnrum, 3. kirkens inventar og tilbehør.
Tilbehør, som  

 opbevares uden for kirken, skal være til stede ved synet, 4. kirkens forsikringsforhold, 5. kirkegården med tilbehør og bygninger til brug for  

 kirken og kirkegården.
Stk. 2.  Ved synet påses, at mangler, der er konstateret  

 ved tidligere syn, er afhjulpet.
Er dette ikke sket, må grunden hertil  

 oplyses, og en ny frist for afhjælpningen fastsættes.
Stk. 3.  Ved synsforretningen træffes bestemmelse om,  

 hvilke nye arbejder og foranstaltninger, der skal udføres for at bringe  

 kirken i forsvarlig stand.
Der skal sættes en frist for manglernes  

 afhjælpning.
 § 44.  Synsforretningen ledes af menighedsrådets  

 formand.
 Stk. 2.  Synsforretningen indføres i kirkens protokol.  

 Enhver af deltagerne har ret til at få tilført sine bemærkninger til  

 protokollen.
 Stk. 3.  Menighedsrådets formand underskriver  

 protokollen og indsender inden 3 dage til provstiudvalget en fuldstændig  

 udskrift af, hvad der er tilført om synsforretningen.
 § 45.  Provstiudvalget afgør, hvad der skal foretages  

 i anledning af den afholdte synsforretning, jfr. lovens § 25.
Provstesyn (lovens § 26) § 46.  I det år, hvor der afholdes syn, må spækning og  

 kalkning ikke finde sted, før synet har været afholdt.
 § 47.  Menighedsrådet sørger for, at den i § 42 nævnte  

 bygningskyndige kommer til stede ved synet.
 § 48.  Kirkens protokol og forsikringsdokumenter skal  

 være fremlagt ved synet.
 § 49.  Provstiets synsprotokol autoriseres af  

 stiftsøvrigheden.
 Stk. 2.  Enhver af deltagerne har ret til at få sine  

 bemærkninger protokolleret.
Tilsynet med ikke-selvejende kirker Dagligt tilsyn § 50.  Kirkens ejer har det daglige tilsyn med  

 kirkebygningen m.v. jfr. lovens § 41.
Årligt syn § 51.  Synet foretages af kirkens ejer sammen med en  

 af denne valgt bygningskyndig.
Stk. 2.  Det i lov om menighedsråd § 22 nævnte udvalg  

 deltager i det årlige syn af kirken og kirkegården.
Af hensyn hertil sender  

 kirkens ejer meddelelse til menighedsrådet om tidspunktet for  

 synsforretningens afholdelse.
 § 52.  Synsforretningen indføres såvel i kirkens  

 protokol som i menighedsrådets forhandlingsprotokol.
 Stk. 2.  Tilførelsen til kirkens protokol underskrives  

 af kirkens ejer og af en af menighedsrådets repræsentanter.
 Stk. 3.  Kirkens ejer indsender snarest muligt udskrift  

 af forretningen til provstiudvalget.
Provstesyn § 53.  Den i § 51, stk. 1, nævnte bygningssagkyndige  

 og det i lov om menighedsråd § 22 nævnte udvalg skal være til stede ved  

 synet.
Stk. 2.  Synsforretningen indføres i kirkens protokol,  

 menighedsrådets forhandlingsprotokol og provstiets synsprotokol.
Provsten  

 underskriver alle tilførsler.
Vederlag m.v. ved synsforretninger § 54 1. Valgte medlemmer af menighedsråd modtager diæter.
 2. De bygningskyndige modtager vederlag, diæter og  

 befordringsgodtgørelse.
 3. Provster modtager diæter og befordringsgodtgørelse.
 4. Medlemmer af de i lovens §§ 33 og 37 nævnte særlige  

 kirkesyn modtager vederlag, diæter og befordringsgodtgørelse.
 Stk. 2.  Om udgifternes afholdelse henvises til lovens  

 §§ 39-41.
Særlige bestemmelser § 55.  Ekspropriation i henhold til lovens § 47 skal  

 foretages således, at grundvandet ikke tager skade.
Ved bedømmelsen af  

 arealets egnethed skal embedslægen så vidt muligt søge bistand hos amtsrådet.
Ikrafttræden § 56.  Bekendtgørelsen træder i kraft den 1. juli  

 1986.
