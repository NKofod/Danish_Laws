§ 1 I Direktoratet for Arbejdsløshedsforsikringens bekendtgørelse nr. 461 af  

 27. juni 1989 om supplerende (nedsatte) dagpenge til et  

 arbejdsløshedskassemedlem, der er lønmodtager og har nedsat arbejdstid  

 foretages følgende ændring:
 1. I § 1 ophæves stk. 3.
 Stk. 4  og 5, bliver herefter stk. 3 og 4.
 2. § 4, stk. 1, affattes således:
 For et fuldtidsforsikret medlem, der enten har arbejde på fast nedsat tid  

 eller i turnusordning, bortfalder retten til supplerende dagpenge, når  

 medlemmet har fået supplerende dagpenge i sammenlagt 52 uger inden for de  

 sidste 70 uger, indtil medlemmet har haft 26 ugers arbejde med mere end 30  

 timer i hver uge inden for 12 måneder.
 3. I § 4 indsættes efter stk. 2, som nyt stykke:
 Stk. 3.  Ved vurderingen af om der jf. stk. 2, nr. 1, er  

 tale om beskæftigelse hos forskellige arbejdsgivere, skal  

 arbejdsløshedskassen alene se på beskæftigelsen i de 13 forudgående uger.
 Stk. 4.  Arbejdsløshedskassen skal orientere  

 medlemmerne, forinden de mister retten til supplerende dagpenge i henhold til  

 stk. 1.
 Stk. 5.  Til et medlem, der har mistet retten til  

 supplerende dagpenge, kan der udbetales supplerende dagpenge, såfremt  

 beskæftigelsen i den pågældende uge ikke er omfattet af tidsbegrænsningen i  

 stk. 1.
 4. I § 11 indsættes efter stk. 2, som nyt stykke:
 Stk. 3.  Til medlemmer - bortset fra dimittender - der  

 er delvis ledige i en uge f.eks. i forbindelse med påbegyndelse eller ophør  

 af beskæftigelse, og som ikke er omfattet af tidsbegrænsningen i § 4, stk. 1,  

 udbetales dagpenge for den pågældende uge uanset den pågældendes hidtidige  

 indtjening - med 90 pct. af højeste dagpenge efter lovens § 47.
 5. I § 12 indsættes efter stk. 2, som nyt stykke:
Stk. 3.  Til et medlem, der er delvis ledig i en uge og  

 hvor beskæftigelsen hidhører fra udbetales dagpenge for den pågældende uge - uanset den pågældendes  

 hidtidige indtjening - med 90 pct. af det dagpengebeløb, der er fastsat i  

 henhold til lovens § 70.
 6. § 13, stk. 1, affattes således:
§ 13.  Et medlem, der er omfattet af § 11, eller § 12,  

 og som er beskæftiget kan få supplerende dagpenge med den i § 11, stk. 1, 2. pkt., nævnte sats  

 (den individuelle sats), hvis medlemmets ugentlige arbejdstid ikke overstiger  

 15 timer.
§ 2 Bekendtgørelsen træder i kraft den 1. oktober 1991.
§ 3 Stk. 1.  Ved administrationen af den i § 4, stk. 1,  

 omhandlede begrænsning i retten til supplerende dagpenge medtages kun uger  

 efter den 1. juni 1991.
 Stk. 2.  For medlemmer, der i perioden fra og med uge 47  

 i 1990 til og med uge 20 i 1991, i 4 uger eller mere har været omfattet af §  

 4, stk. 1, bortfalder retten til supplerende dagpenge, når medlemmet har  

 modtaget supplerende dagpenge i sammenlagt 78 uger inden for 2 år, længst  

 indtil 1. juli 1993.
