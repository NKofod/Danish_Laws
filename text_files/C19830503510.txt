 Kalkulationsregler for elforsyningsvirksomheder af 26. oktober 1977, som  

 ændret pr. 1. januar 1983.
1. Budgetbasis Ved priskalkulation anvendes budgetprincippet.
Herved forstås, at  

 virksomhedens budget for det kommende år danner grundlag for  

 priskalkulationen, der foretages i overensstemmelse med bestemmelserne i  

 elforsyningslovens § 9, stk. 1 og 3, og handelsministeriets bekendtgørelse  

 nr. 108 af 23. marts 1977 om driftsmæssige afskrivninger og henlæggelser m.v.  

 Henlæggelser beregnes på grundlag af virksomhedens langtidsbudgetter.
Det  

 forudsættes, at der hvert år gennemføres en samlet revision af  

 langtidsbudgetterne.
 Efter regnskabsårets slutning foretages en eftervisning på grundlag af  

 konstaterede indtægter og udgifter.
2. Indtægter 2.1. Salg af elektricitet Den budgetterede indtægt ved salg af elektricitet udregnes på grundlag af  

 gældende tariffer/priser.
For produktionsselskaber oplyses salget til distributionsselskaber så vidt  

 muligt opdelt i energi og effekt.
Endvidere redegøres for nettoresultatet af  

 udvekslingen med andre områder, herunder udlandet.
 For distributionsselskaber oplyses til forbrugere i eget område og til  

 andre selskaber, herunder transformerforeninger.
2.2. Investeringsbidrag For distributionsselskaber anfører de samlede indtægter ved  

 investeringsbidrag (tilslutningsafgifter, anlægstilskud, m.v.).
2.3. Andre indtægter Denne post omfatter f.eks. lejeindtægter, fortjeneste ved salg af fast  

 ejendom og materiel, administrationstillæg og nettoindtjening ved arbejder  

 for andre; ligeledes medtages kompensationsydelser fra det offentlige, hvis  

 disse ikke direkte modregnes andetsteds.
Distributionsselskaber medregner her  

 tillige inkassogebyr m.v.
Specifikation kan eventuelt foretages i bilag.
3. Udgifter 3.1. Brændselspris Årets forbrug af brændsel kan indregnes i elprisen til gennemsnitsprisen  

 for det brændsel, som er tilført an lager samme år.
I opgørelsen over brændselsleverancer an lager kan medregnes beholdninger  

 i skibe, som med henblik på losning er ankommet til havn, og hvor  

 havneformaliteterne er afsluttet.
Beholdninger, der befinder sig i direkte  

 international transit kan ikke medregnes.
Forskellen mellem årets forbrug og årets tilførsler reguleres via  

 brændselslageret.
Overstiger brændselstilførslerne årets forbrug af brændsel,  

 tillægges forskellen lageret til gennemsnitsprisen for årets tilførsler.
Hvis  

 tilførslerne af brændsel er mindre end årets brændselsforbrug dækkes  

 forskellen af lageret til dettes gennemsnitspris.
 Der foretages særskilt opgørelse for de anvendte brændselsarter (kul,  

 heavy fuel, dieselolie, gas m.v.).
I eftervisningen kan for kullagre indregnes et svind på 0,5-1 pct. af  

 forbruget.
Svindet efterreguleres, når lageropgørelse foretages.
3.2. Køb af elektricitet For distributionsselskaber oplyses køb elektricitet så vidt muligt opdelt  

 i energi og effekt.
Ved budgettering baseres beløbene på  

 leverandørsselskabets anmeldte priser.
3.3. Drift og vedligeholdelse af anlæg Ved anlæg forstås alle bygninger og driftsmateriel.
Udgifterne omfatter  

 bl.a. løn, materialer, kørsel, entreprenørbetalinger m.v.
 I et bilag søges så vidt muligt redegjort for disse udgifters fordeling;  

 for produktionsselskabernes vedkommende opdelt i produktions- og  

 transmissionsanlæg, for distributionsselskabernes vedkommende opdelt efter  

 spændingsniveauer.
3.4. Administration og andet Denne post omfatter udgifter til bl.a. løn, herunder pensionsudgifter,  

 kontorhold, afregning og salg, målere, EDB, konsulentbistand, honorarer,  

 mødevirksomhed, kontingenter, forsikringer, ydelser til det offentlige,  

 personaleomkostninger, kundevejledning, tilsyn med installationer m.v.
 Kommunale værker/forsyninger, der delvis har administration fælles med  

 kommunen, anfører såvel værkets/forsyningens egne administrationsudgifter som  

 andel i kommunens administrationsudgifter.
3.5. Renter Renteudgifter - til fremmedkapital - og renteindtæger anføres særskilt.
I  

 prisen kan indregnes de faktiske rente- og provisionsbetalinger i kroner samt  

 udgifter til kurssikring.
3.6. Finansieringsudgifter Realiserede valutakursændringer i forbindelse med tilbagebetaling af gæld,  

 herunder valutakursdifferencer vedrørende leverandørmellemværender, samt  

 stiftelsesomkostninger og kurstab ved låneoptagelser kan indregnes i prisen  

 det år de konstateres.
3.7. Henlæggelser til nyinvesteringer Med elprisudvalgets tiltræden kan henlæggelser til nyinvesteringer  

 indregnes i priserne efter reglerne i §§ 4 og 5 i handelsministeriets  

 bekendtgørelse nr. 108 af 23. marts 1977.
 Oversigt over beregningen af henlæggelser til de enkelte års investeringer  

 eventuelt opdelt svarende til, hvad der er anført under punkt 3.3. og med  

 angivelse af henlæggelsesprocent samt eventuelle overførsler, jfr.  

 bekendtgørelsens § 4, stk. 4, vedlægges.
3.8. Driftsmæssige afskrivninger Driftsmæssige afskrivninger kan indregnes i priserne efter reglerne i §§  

 1, 2 og 3 i ovennævnte bekendtgørelse.
 Oversigt over beregning af afskrivninger vedlægges.
4. Andet 4.1. Fjernvarme For elforsyningsvirksomheder, som i kombineret produktion leverer varme og  

 elektricitet, skal omkostningerne fordeles på de pågældende produkter efter  

 rimelige, driftsøkonomiske principper, jfr. elforsyningslovens § 9, stk. 3.  

 Redegørelse for fordelingen vedlægges.
4.2. Forrentning af indskudskapital Med elprisudvalgets tiltræden kan en elforsyningsvirksomhed, der ifølge  

 sine vedtægter drives med henblik på at opnå forrentning af aktiekapital  

 eller indskudskapital, indregne en rimelig forrentning i priserne efter  

 reglerne i § 6, stk. 1, i ovennævnte bekendtgørelse.
 For kommunale elforsyninger kan forrentning af indskudte, rimelige  

 driftskapitalmidler og indskudskapital tilført efter 1. januar 1977 indregnes  

 i prisen i henhold til § 6, stk. 2, i den nævnte bekendtgørelse.
 Beregning af forrentningen vedlægges.
4.3. forskydning i statusposter I eftervisning kan indregnes forskydning i debitorer, kreditorer og  

 materialebeholdninger.
4.4 Overført over- eller underdækning Over- eller underdækning, der konstateres ved regnskabsårets slutning,  

 indgår i kalkulationen for det følgende år.
