 Cirkulæreskrivelse om de redningsbelønninger, der henhører under  

 Justitsministeriet.
 Justitsministeriet finder anledning til på ny at henstille, at der afgives  

 indstilling til Justitsministeriet i alle tilfælde, hvor der kan være  

 anledning til at belønne en redningshandling med Medaljen for ædel dåd,  

 Medaljen for druknendes redning eller et diplom, udstedt af  

 Justitsministeriet.
 Medaljen for ædel dåd som tidligere meddelt, når den reddende har været i  

 yderste livsfare, og den reddede har været i livsfare, i særdeleshed når  

 flere i forening reddes.
 Medaljen for druknendes redning uddeles, når den reddede har været i  

 livsfare, og den reddende utvivlsomt også har været det.
 Har den reddende ikke været i en sådan livsfare, at betingelserne for at  

 tildele en medalje kan anses for opfyldt, kan der efter Justitsministeriets  

 praksis tildeles den pågældende et diplom til minde om redningshandlingen.
Hans Engell / Claes Nilas (Cirkulæreskrivelse til politidirektøren i København og samtlige  

 politimestre).
