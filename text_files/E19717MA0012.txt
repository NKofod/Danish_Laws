 Entreprenører, håndværkere og arkitekter mv., der udfører arbejde for et  

 byggekonsortium (håndværkerkonsortium), hvori de selv er deltagere, skal  

 afgiftsberigtige deres leverancer til konsortiet efter de almindeligt  

 gældende regler om byggeri for fremmed regning, dvs. på grundlag af det ydede  

 vederlag.
 Såfremt en del af vederlaget ydes i form af pantebreve i de opførte huse,  

 anses pantebrevene som vederlag svarende til pantebrevenes pålydende.  

 Afgiften skal således beregnes af det fulde fakturabeløb, og der kan ikke ske  

 nedsættelse af den afgiftspligtige værdi, selv om pantebrevenes kursværdi er  

 lavere end den pålydende.
