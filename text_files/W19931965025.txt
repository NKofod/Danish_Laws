Moderselskab efterg. af fordring - Moderselskabs eftergivelse af en fordring i datterselskab, - ligningslovens § 15, stk. 2-3 Sagens omstændigheder var følgende:
D A/S var et helejet datterselskab af M A/S.
Selskaberne var  

 sambeskattede.
Gennem de senere år havde resultatopgørelsen for D A/S udvist  

 store underskud.
Pr. 31/8 1992 var egenkapitalen negativ med 5.930.533 kr.,  

 som bestod af en aktiekapital på 300.000 kr. og et overført  

 negativt resultat på 6.230.533 kr.
I selskabets seneste  

 revisionspåtegninger var der bl.a. anført, at en fortsat drift  

 af selskabet måtte forudsætte en væsentlig forbedring i  

 resultatudviklingen, samt at den fornødne kapital skulle  

 tilføres selskabet i takt med behovet.
Som følge af datterselskabets økonomiske situation havde M  

 A/S gennem de seneste år ydet lån til D A/S.
Pr. 31/8 1992 havde  

 D A/S således en gæld til M A/S på 5.024.429 kr.
D A/S'  

 underskud var desuden finansieret ved banklån.
Moderselskabet havde afgivet tilbagetrædelseserklæring over  

 for D A/S' øvrige kreditorer samt afgivet tilsagn om fortsat finansiel  

 støtte til selskabet.
Moderselskabet havde endvidere kautioneret og  

 stillet sikkerhed for D A/S' bankgæld.
 M A/S vurderede fordringens værdi til 0 kr., idet D A/S' samlede  

 gæld, bortset fra gælden til M A/S, pr. 31/8 1992 udgjorde  

 5.902.791 kr., mens aktiverne udgjorde i alt 4.996.687 kr.
 Moderselskabets eftergivelse af fordringen skulle ske som et led i en  

 rekonstruktion af datterselskabet.
 Det var M A/S' opfattelse, at der ikke ville være tale om en  

 frivillig akkord omfattet af ligningslovens § 15, stk. 3.
 Da moderselskabet ikke har fradrag for tabet ved eftergivelsen af  

 gælden samtidig med, at gælden ikke nedskrives til et lavere  

 beløb end fordringens værdi for moderselskabet, anser selskabet  

 gevinsten for omfattet af kursgevinstlovens § 6 B, stk. 2.
 Gældseftergivelsen skulle efter selskabets opfattelse derfor ikke  

 påvirke opgørelsen af selskabets skattepligtige indkomst,  

 ligesom der ikke skulle ske nedsættelse af uudnyttede  

 fradragsberettigede underskud for det pågældende og tidligere  

 indkomstår.
 Skattemyndigheden udtalte, at fordringen ikke var opstået som led i  

 vederlagsnæring, men efter det oplyste som følge af almindelig  

 långivning.
 Værdien af fordringen ansås at udgøre 0 kr., idet det  

 forelå oplyst, at moderselskabet havde kautioneret for selskabets  

 bankgæld samt afgivet tilbagetrædelseserklæring over for  

 selskabets øvrige kreditorer.
 Gældseftergivelsen ansås for omfattet af ligningslovens § 15,  

 stk. 3.
Ligningsrådet fandt, at den påtænkte  

 gældseftergivelse ville være omfattet af kursgevinstlovens § 6 B,  

 stk. 1 og stk. 2, idet der var tale om koncernforbundne selskaber, jf. stk.  

 3, og idet der forudsættes at være tale om et  

 koncernmellemværende i danske kroner uden for  

 næringstilfælde, jf.
Skatteministeriets cirkulære nr. 134  

 af 29/7 1992, punkt 65.
 Ligningsrådet kunne, i overensstemmelse med selskabets og kommunes  

 begrundelse herfor, tiltræde, at fordringen var  

 værdiløs.
 Den påtænkte gældseftergivelse vurderes at kunne anses  

 som en frivillig akkord med en hovedkreditor, idet moderselskabets fordring  

 udgjorde knap 50 pct. af datterselskabets samlede gæld pr. 31/8 1992,  

 og idet moderselskabet havde afgivet tilbagetrædelseserklæring  

 over for øvrige kreditorer samt kautioneret og stillet sikkerhed for  

 bankgælden.
 Ligningsrådet fandt derfor, at D A/S' underskud skulle reguleres  

 efter bestemmelse i ligningslovens § 15, stk. 3, jf. stk. 2.  

 Ligningsrådet henviste i denne forbindelse også til  

 Skatteministeriets cirkulære om kursgevinstloven nr. 134 af 29/7 1992,  

 pkt. 72, sidste punktum, som henviser til ligningslovens § 15 i sin helhed,  

 samt cirkulære nr. 68 af 20/5 1992, pkt. 20  

 (underskudsbegrænsning ved akkord m.v.).
