 I medfør af § 149, stk. 10, og § 151, stk. 1, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, herunder i  

 bekendtgørelse nr. 446 af 1. oktober 1972 om benyttelse af svæveplaner,  

 modelluftfartøjer m.v., § 3, følgende:
1. Referencedokumenter 1.1 BL 6-80, Teorikrav I, teoripensum for privatflyvercertifikat, seneste  

 udgave, for tiden 1. udgave af 1. oktober 1978.
 1.2 BL 6-101, Lokalflyvningstilladelse, svæveplan, seneste udgave, for  

 tiden 1. udgave af 1. februar 1984.
 1.3 BL 7-1, Lufttrafikregler, seneste udgave, for tiden 4. udgave af 20.  

 november 1986.
 1.4 BL 7-16, Særligt følsomme naturområder, seneste udgave, for tiden 2.  

 udgave af 21. november 1985.
 1.5 Ministeriet for Offentlige Arbejders bekendtgørelse om minimumsgrænser  

 for ansvarsforsikring for luftfartøjer i henhold til luftfartslovens § 130,  

 stk. 1, for tiden bekendtgørelse nr. 491 af 23. september 1984.
 1.6 Aeronautical Chart ICAO/RDAF Danmark 1:500.000.
 1.6.1 Kortet kan købes ved henvendelse til Statens Luftfartsvæsen,  

 Luftfartsinformationstjenesten, Ellebjergvej 50, 2450 København SV.
2. Definitioner Dragefly (Hangglider):
Et bemandet, ikke-motordrevet luftfartøj, som er tungere end luft, og som  

 under flyvning alene bæres oppe af aerodynamiske reaktioner på faste  

 bæreflader.
Luftfartøjet skal endvidere kunne startes og landes ved hjælp af  

 førerens egen muskelkraft, og dets egenvægt må ikke overstige 50 kg.
 Flyveplads, offentlig:
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Kontrolzone (Control Zone - CTR):
 Et kontrolleret luftrum, der strækker sig opefter fra jordens eller  

 vandets overflade til en fastsat øvre grænse.
 Terminalområde (Terminal Control Area TCA):
 Et kontrolområde oprettet i tilknytning til en eller flere flyvepladser.
 Trafikinformationsområde (Traffic Information Area - TIA):
 Et nærmere afgrænset, ikke-kontrolleret luftrum, der strækker sig opefter  

 fra en nærmere fastsat grænse over jordens eller vandets overflade til en  

 nærmere fastsat øvre grænse, og som er oprettet i tilknytning til en  

 trafikinformationszone.
 Trafikinformationszone (Traffic Information Zone -TIZ):
 Et nærmere afgrænset, ikke-kontrolleret luftrum, der strækker sig opefter  

 fra jordens eller vandets overflade til en nærmere angivet øvre grænse, og  

 som er oprettet omkring en ikke-kontrolleret flyveplads.
 Trafikzone (Aerodrome Traffic Zone - ATZ):
 Et nærmere afgrænset luftrum, oprettet omkring en flyveplads til  

 beskyttelse af flyvepladstrafik.
3. Anvendelsesområde Denne BL gælder for flyvning med dragefly inden for dansk område.
4. Generelt 4.1 Føreren af et dragefly er ansvarlig for, at flyvning med dragefly sker  

 i overensstemmelse med bestemmelserne i denne BL.
 4.2 Flyvning med dragefly må ikke foregå i erhvervsmæssigt øjemed.
 4.3 Ved flyvning med dragefly skal der være tegnet ansvarsforsikring i  

 overensstemmelse med luftfartslovens § 130 og de forskrifter, der er  

 udfærdiget i medfør heraf, for tiden bekendtgørelse nr. 491 af 23. september  

 1984 om minimumsgrænser for ansvarsforsikring for luftfartøjer.
 4.4 Ved spilstart skal føreren af drageflyet sikre sig, at startwiren ikke  

 kan falde ned til skade, gene eller fare for personer eller ejendom.
 4.4.1 Ved spilstart af dragefly må optræk til højder over 100 m over  

 terræn ikke finde sted uden tilladelse fra Statens Luftfartsvæsen.
 4.5 Start af et dragefly ved hjælp af et andet luftfartøj må ikke finde  

 sted uden tilladelse fra Statens Luftfartsvæsen.
 4.6 Der må kun være en person ombord under flyvning med dragefly,  

 medmindre flyvningen foregår som led i uddannelsen af en af de ombordværende  

 til drageflyver.
 4.7 Flyvning med dragefly over tæt bebyggede områder, herunder  

 sommerhusområder og beboede campingpladser, samt over områder, hvor et større  

 antal mennesker er samlet i fri luft, er ikke tilladt.
 4.8 Flyvning med dragefly til og fra eller nærmere end 7,5 km fra  

 banen/banerne på en offentlig flyveplads eller 8 km fra banen/banerne på en  

 militær flyvestation, begge som angivet på Geodætisk Instituts kort (1:25.000  

 eller 1:50.000), skal foregå efter retningslinier, der er godkendt af Statens  

 Luftfartsvæsen, og for en militær flyvestation efter bestemmelser, fastsat af  

 Flyvertaktisk Kommando.
 4.8.1 Hvis der foreligger retningslinier for beflyvning af en offentlig  

 flyveplads, skal der tillige foreligge tilladelse fra flyvepladsledelsen til,  

 at flyvepladsen benyttes til flyvning med dragefly.
 4.8.2 Flyvning med dragefly nærmere end 8 km fra banen/banerne på en  

 militær flyvestation må kun finde sted efter særlig aftale med Flyvertaktisk  

 Kommando.
 4.9 Flyvning med dragefly i højder over 100 m inden for kontrolzoner og i  

 terminalområder, for Københavns terminalområde dog kun inden for Special  

 Rules Area uden for en afstand af 7,5 km fra banen/banerne, skal foregå i  

 overensstemmelse med tilladelse fra den pågældende flyvekontrolenhed.  

 Flyvning med dragefly over samme højde inden for trafikinformationszoner,  

 trafikinformationsområder og trafikzoner må kun finde sted efter forudtruffet  

 aftale med den pågældende lufttrafiktjenesteenhed og i overensstemmelse med  

 de betingelser, som enheden har meddelt.
 4.9.1 Flyvning med dragefly i højder over 100 m inden for kontrolzoner og  

 i terminalområder omkring en militær flyvestation uden for en afstand af 8 km  

 fra banen/banerne må dog kun finde sted efter særlig aftale med Flyvertaktisk  

 Kommando.
 4.9.2 Kontrolzoner, terminalområder, Special Rules Area,  

 trafikinformationszoner, trafikinformationsområder og trafikzoner fremgår af  

 Aeronautical Chart ICAO/RDAF Danmark.
5. Bestemmelser for flyvning med dragefly i højder  

 under 150 m (500 ft) over jorden eller vandet 5.1 For flyvning med dragefly i højder under 150 m (500 ft) gælder udover  

 bestemmelserne i afsnit 4 kun luftfartslovens bestemmelser af privatretligt  

 og strafferetligt indhold, mens lovens øvrige bestemmelser ikke finder  

 anvendelse.
 5.2 Flyvning med dragefly i højder under 150 m (500 ft) er dog ikke  

 tilladt over de følsomme naturområder, der er nævnt i BL 7-16.
6. Supplerende bestemmelser for flyvning med dragefly  

 i højder af og over 150 m (500 ft) over jorden eller vandet 6.1 Bortset fra luftfartslovens regler om registrering, mærkning,  

 nationalitet, luftdygtighed og bemanding gælder luftfartsloven og de  

 ministerielle bekendtgørelser og BL'er, der er udfærdiget i medfør af denne  

 med de ændringer, der følger af bestemmelserne i pkt. 4.5 - pkt. 4.9 og pkt.  

 5.2 samt afsnit 6 for flyvning med dragefly i højder af og over 150 m (500  

 ft) over jorden eller vandet.
 6.2 Flyvning med dragefly er kun tilladt i tiden mellem solopgang og  

 solnedgang.
6.3 Føreren af et dragefly skal have bestået den prøve i love og  

 bestemmelser, der er fastsat af Statens Luftfartsvæsen for A-certifikat, jf.  

 BL 6-80, eller lokalflyvningstilladelse/svæveplan, jf.
BL 6-101.
6.4 Føreren af et dragefly skal under flyvning medføre en højdemåler, som  

 kan vise drageflyets højde over jorden eller vandet med en nøjagtighed på +/-  

 100 ft.
Højdemåleren skal kunne aflæses af føreren under flyvning.
6.5 Der må kun udføres VFR-flyvning.
Bestemmelserne i BL 7-1, kapitel 4,  

 Visuelflyveregler, skal overholdes.
 6.6 Flyvning med dragefly uden for kontrolleret luftrum må kun finde sted,  

 når flyvesigtbarheden er mindst 5 km.
 6.7 Flyvning med dragefly i en større højde end 900 m (3000 ft MSL) er  

 ikke tilladt.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf 9.1 Overtrædelse af bestemmelserne i pkt. 4.1 i denne BL straffes med  

 bøde.
 9.2 Overtrædelse af bestemmelserne i pkt. 4.3 i denne BL straffes i  

 henhold til luftfartslovens § 149, stk. 3, med bøde, hæfte eller fængsel  

 indtil 2 år.
10. Ikrafttræden 10.1 Denne BL træder i kraft den 1. maj 1989.
 10.2 Samtidig ophæves BL 9-5, 1. udgave af 1. juni 1986.
 Statens Luftfartsvæsen, den 28. marts  

 1989.
