Klage over hul i tarm i tilknytning til fjernelse af livmoderen Nævnet fandt ikke grundlag for at kritisere den pågældende  

 overlæge på gynækologisk afdeling.
Hverken ved operationen eller i  

 efterforløbet.
Nævnet lagde herved vægt på, at operationen, hvorved  

 livmoderen blev fjernet, blev udført i overensstemmelse med almindelig  

 anerkendte retningslinier, og at overlægen tilså kvinden et par timer efter  

 operationen.
Der blev videre lagt vægt på, at den pågældende overlæge  

 konfererede med en speciallæge i mave-tarmsygdomme to dage efter operationen,  

 og at denne speciallæge ikke havde nogen behandlingstilbud ud over det  

 allerede  

 iværksatte.
 Der blev yderligere lagt vægt på, at overlægen på  

 gynækologisk afdeling foranledigede overflyttelse til et andet sygehus med en  

 specialeafdeling to dage efter operationen, da mistanken om tarmperforation  

 var  

 vakt.
 Nævnet fandt, at uanset at tarmperforationen opstod i  

 forbindelse med underlivsoperationen, var dette en utilsigtet og hændelig  

 komplikation til indgrebet, som ikke kunne tilskrives en forkert  

 operationsmetode  

 eller teknik.
 Der blev herved lagt vægt på, at der ikke under selve underlivsoperationen  

 var mistanke om, at der var sket en læsion af tarmene, hvorfor det er nævnets  

 opfattelse, at det ikke er almindelig procedure at gennemgå mavetarmkanalen  

 for  

 eventuelle perforationer.
