Bekendtgørelse om ændring af bekendtgørelse om selvforskyldt ledighed § 1 I bekendtgørelse nr. 178 af 19. februar 2007 om selvforskyldt ledighed, som ændret ved bekendtgørelse nr. 750 af 22. juni 2007, bekendtgørelse nr. 193 af 25. marts 2008, bekendtgørelse nr.723 af 3. juli 2009 og bekendtgørelse nr. 242 af 10. marts 2010 foretages efter forhandling med Beskæftigelsesrådet følgende ændringer:
 1. § 5, stk. 1, 3. pkt., affattes således:
»Det er endvidere et krav, at aktiviteten 1) har et konkret beskæftigelsesrettet sigte, eller 2) er en læse- og skrivetest, når medlemmet er under 30 år og ikke har en ungdomsuddannelse.« 2. I § 15, stk. 2, indsættes efter »på arbejdspladsen«: », medmindre det godtgøres, at der på arbejdspladsen ikke findes arbejde, som medlemmet vil kunne varetage«.
 3. I § 28, stk. 1, udgår »ægtefælle eller samlever«.
 4. I § 28, stk. 2, ændres »samboende ægtefælle eller samlevers« til: »samboendes«.
§ 2 Bekendtgørelsen træder i kraft den 1. maj 2010.1) Arbejdsmarkedsstyrelsen, den 28. april 2010 Marie Hansen / Vibeke Dalbro 1) Der udarbejdes en skrivelse om ændring af vejledningen til bekendtgørelsen.
