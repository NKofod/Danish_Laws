 Under forudsætning af tidligere angivne vilkår godkendte ministeriet  

 et detailprojekt til udvidelse af en havn med en lystbådehavn.
 I brev af 1. december 1989 (ref. 3824/JJe/cj) har Hostrup-Schultz  

 og Sørensen Rådgivende Ingeniører A/S på vegne af den selvejende  

 institution Fonden for Agersø lystbådehavn søgt om godkendelse af et  

 detailprojekt til udvidelse af Agersø Havn med en lystbådehavn.
 Havneudvidelsen udføres som nærmere angivet i ministeriets brev af 3.  

 januar 1989, idet øst- og sydmolerne udføres som stenkastningsmoler med  

 ralkerne, afdækket med 0,5 m grabsten og yderst 0,8 - 1,0 m storsten (i 2  

 lag). Molerne får topkote +1,5, kronebredde 1,0 m, anlæg 2 mod søen og anlæg  

 1,5 mod havnebassinet.
 Broer udføres som åbne pælebroer med Ø 20 - 25 cm pæle pr. 4 m og  

 overbygning i trykimprægneret træ.
 Den gamle sydmole afkortes med ca. 45 m og erstattes med en ca. 25 m lang  

 pælebro.
 Mod land sikres opfyldningsskråningen med kastning af grabsten på 30 cm  

 ral, anlæg 1,5.
 Havnebassinet uddybes til kote -2,5.
 Ministeriet har i sagens anledning brevvekslet med Kystinspektoratet og  

 Farvandsvæsenet.
 Skælskør kommune har endvidere i et brev til ministeriet af 21. marts  

 1989 udtalt, at kommunen er indforstået med det foreliggende projekts  

 gennemførsel, og at kommunen har vedtaget at stille det nødvendige landareal,  

 opmålt til ca. 3.453 (m2) til rådighed for Fonden for Agersø lystbådehavn.
 Ministeriet skal herefter meddele tilladelse til udvidelsen af Agersø Havn  

 med en lystbådehavn som nærmere angivet i detailprojektet.
 For tilladelsen gælder de i ministeriets brev af 3. januar 1989 angivne  

 vilkår.
