I medfør af § 10, § 11, stk. 2, § 17, stk. 1, § 21, stk. 3, og § 23, stk. 1,  i lov om folkekirkens økonomi, jf.  

 lovbekendtgørelse nr. 627 af 4. juli 1994 fastsættes:
Fællesfonden § 1.  Fællesfondens kassebeholdning og reservefondens  

 midler anbringes efter stiftsøvrighedens bestemmelse til bedst mulig  

 forrentning under hensyn til en rimelig likviditet.
 Stk. 2.  Kirkeministeriet kan bestemme, at midler af  

 fællesfondens kassebeholdning overføres fra et stift til et andet.
Reservefonden § 2.  Stiftsøvrighederne henlægger hvert år hver for  

 sit stift et beløb af fællesfondens indtægter til en reservefond.  

 Henlæggelsen skal svare til 1 pct. af præsteembedernes kapitaler.
 Stk. 2.  Tab, der vedrører stiftsøvrighedernes  

 bestyrelse af kirkers og præsteembeders kapitaler, samt andre udgifter kan  

 efter kirkeministerens bestemmelse afholdes over reservefonden.
Budgetforslag § 3.  Hvert år inden den 1. marts indsender  

 stiftsøvrighederne hver for sit stifts vedkommende et budgetforslag for  

 fællesfondens indtægter og udgifter i det følgende regnskabsår til  

 Kirkeministeriet.
 Regnskabsaflæggelse m.v.
 § 4.  Regnskabsåret for fællesfonden er kalenderåret.  

 Stiftsøvrighederne aflægger hver for sit stifts vedkommende årsregnskab og  

 delregnskab for fællesfonden og stiftsøvrighedens administration af kapitaler  

 tilhørende kirker og præsteembeder samt andre kapitaler, hvis administration  

 efter Kirkeministeriets bestemmelse varetages af stiftsøvrigheden, til  

 Rigsrevisionen og Kirkeministeriet.
Stk. 2.  Årsregnskab aflægges inden den 1. marts i året  

 efter regnskabsårets udløb.
Delregnskab for perioden 1. januar til 30. juni  

 aflægges senest 2 måneder efter periodens udløb.
 Stk. 3.  Årsregnskaberne udarbejdes under hensyntagen  

 til tilgodehavender, forudbetalte og skyldige beløb m.v., så regnskabet giver  

 et retvisende billede af indtægter og udgifter i det pågældende år samt af  

 aktiver og passiver ved årets udløb.
Stk. 4.  Stiftsøvrigheden giver revisor de oplysninger,  

 som må anses af betydning for bedømmelsen af stiftets regnskab.
Revisor har  

 adgang til at gennemgå stiftets regnskabsmateriale og til at få de  

 oplysninger og den bistand, som revisor finder af betydning for hvervet.
 Budget- og regnskabsmæssige forskrifter m.v.
 § 5.  Stiftsadministrationernes budget- og  

 regnskabsmæssige registreringer vedrørende fællesfonden, fællesfondens  

 reservefond og kirkernes og præsteembedernes kapitaler m.v., der  

 administreres af stiftsøvrighederne, føres i »Stifternes  

 Økonomisystem« og foretages i henhold til »Konteringsvejledning for  

 Stifternes Økonomisystem med tilhørende Kontoplan«, samt andre  

 forskrifter og brugervejledninger m.v., der er fastsat eller godkendt af  

 Kirkeministeriet og udsendt til stiftsadministrationerne.
Regnskabsinstruks § 6.  Stiftsøvrigheden udarbejder en instruks  

 vedrørende regnskabsvæsenets tilrettelæggelse i stiftsadministrationen.  

 Instruksen skal godkendes af Kirkeministeriet og indsendes til Rigsrevisionen  

 til underretning.
 Stk. 2.  Stiftsøvrigheden sørger for, at stiftets  

 regnskabsinstruks er ajourført, og kontrollerer at denne overholdes.
 Stk. 3.  Instruksen skal være udarbejdet i  

 overensstemmelse med de af Finansministeriet fastsatte almindelige  

 retningslinier for udarbejdelse af sådanne instrukser for statens  

 regnskabsvæsen.
Ikræfttrædelsesbestemmelse § 7.  Bekendtgørelsen træder i kraft den 5. juni 1996.
