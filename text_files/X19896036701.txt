 Et amtsskatteinspektorat forespurgte, som skatteydere, der arbejder på  

 boreplatforme m.v. og under opholdet modtager fri kost og logi, er berettiget  

 til fradrag for merudgifter til småfornødenheder.
 Spørgsmålet besvaredes af Statsskattedirektoratet benægtende.
 Statsskattedirektoratet har fået forelagt spørgsmålet, om skatteydere, der  

 udfører arbejde på fartøjer og installationer, der anvendes i tilknytning til  

 efterforskning og udnyttelse af naturforekomster, er berettiget til fradrag  

 for udgifter til småfornødenheder, idet de pågældende under opholdet på  

 boreplatformene m.v. modtager fri kost og logi.
 Spørgsmålet er rejst i forbindelse med anmodninger fra et større antal  

 skatteydere om genoptagelse af tidligere skatteansættelser med henblik på  

 fradrag for rejsemontører med satsen for andre merudgifter end merudgifter  

 til ophold og fortæring.
 De pågældende anser sig for omfattet af Ligningsrådets anvisning for  

 rejsemontører, idet de ikke er ansat direkte på boreplatformene m.v., men af  

 underentreprenører, der udfører arbejde på platformene og eventuelt ligeledes  

 andre steder.
Statsskattedirektoratet svarede, at personer, der arbejder på fartøjer og  

 installationer, der anvendes i tilknytning til efterforskning og udnyttelse  

 af naturforekomster, ikke kan anses for berettiget til fradrag for  

 merudgifter.
Der er herved henset til, at de pågældende modtager fri kost og  

 logi og ikke kan antages at have merudgifter af fradragsberettiget karakter.
