Efter at en skelsætningsforretning er afsluttet søger landinspektøren  

 at sikre sig betalingen af honoraret, ved at tilbageholde et skøde, som  

 landinspektøren havde fået ved skelsætningsforretningen.
Grundejeren vil ikke  

 betale honoraret, bl.a. under henvisning til, at der ikke er afsat nogen  

 skelpæle, og meddeler landinspektøren, at sagen er overgivet til politiet.
Landinspektøren fremsender herefter skødet, men da sagen nu var  

 overgivet til politiet, mente landinspektøren, at det var rigtigst at afvente  

 den videre udvikling, hvorfor han ikke udarbejdede måleblad og matrikelkort,  

 ligesom han ikke indsendte sagen til Matrikeldirektoratet.
En medvirkende  

 årsag til, at landinspektøren ikke foretog videre var også, at regningen ikke  

 blev betalt.
Grundejeren klager herefter til landinspektørnævnet over  

 landinspektørens skelfastlæggelse og over at landinspektøren nægtede at  

 tilbagelevere skødet.
Under behandlingen af sagen besluttede  

 landinspektørnævnet at inddrage spørgsmålet om, hvorvidt landinspektøren i  

 forbindelse med skelsætningsforretningen havde iagttaget bestemmelsen i  

 udstykningslovens § 33. Landinspektørnævnet udtalte, at det havde været at  

 foretrække, at landinspektøren ikke havde tilbageholdt skødet, men at han  

 inden skelsætningsforretningens påbegyndelse havde sikret sig et depositum.  

 Nævnet fandt det også rigtigst, om den skelsætningsforretning, som  

 landinspektøren havde påbegyndt, var blevet bragt til afslutning af denne ved  

 indsendelse af det fornødne materiale til matrikeldirektoratet, jf.  

 udstykningslovens § 33, eller ved at indsende en redegørelse til direktoratet  

 om de særlige forhold, der medførte, at den sædvanlige fremgangsmåde ikke  

 kunne følges.
I sag nr. 40, klage fra frøken Jensen over landinspektør L, afsagde  

 landinspektørnævnet den 5. oktober 1972 sålydende -KENDELSE:
Ved skrivelse af 17. maj 1972 har frøken Jensen klaget til  

 landinspektørnævnet over en af landinspektør L i sommeren 1969 foretaget  

 skelsætningsforretning, idet klageren bl.a. har anført 1) at afmærkningen af skel på hendes grund matr.nr. 10 m og 10 z Nyby by  

 og sogn, ikke er sket med tydelige og varige mærker, 2) at landinspektøren efter skelsætningsforretningen har nægtet at  

 tilbagelevere hendes skøde, og 3) at landinspektøren i forbindelse med  

 forretningen har frataget hende et areal på 95 (m2) og givet det til hendes  

 østlige nabo, der ejer matr.nr. 10 s smst.
 Under behandlingen af sagen har nævnet besluttet at inddrage spørgsmålet  

 om 4) hvorvidt landinspektøren i forbindelse med skelsætnigsforretningen har  

 iagttaget bestemmelserne i udstykningslovens § 33.
I forbindelse med sagen har landinspektøren afgivet en skriftlig  

 redegørelse.
Endvidere har landinspektøren og klageren afgivet forklaring for  

 nævnet.
Landinspektøren har bl.a. forklaret, at han fik en telefonisk anmodning  

 fra klagerinden om at sætte skel af mod vest og øst specielt mod vest.
Efter  

 en foreløbig besigtigelse indvarslede landinspektøren frk.
Jensen og de to  

 naboer mod vest og øst til en skelsætningsforretning.
Den 1/7 1969 afholdtes  

 forretningen, under hvilken hegnssynet var til stede, øjensynlig på  

 klagerindens foranledning.
Landinspektøren konstaterede, at bredden af  

 grundene passede med de bestående skel.
I den østlige side bestod dette af et  

 gammelt hegn.
I den vestlige side stod der ude ved vejen mod nord en  

 faststøbt stolpe.
Herfra og omtrent til midten af det vestlige skel var der  

 intet hegn.
På midten havde naboen uretmæssigt anbragt en trægarage op mod  

 frk Jensens baghus, der lå lidt inde på frk. jensens grund, og fra denne  

 garage og videre mod syd markeredes skellet ved et gammelt hegn.
Den omtalte  

 måling foregik ved, at bredden af grunden blev målt dels i den nordlige ende  

 og dels i den sydlige ende.
Det konstateredes, at bredden passede med  

 udstykningsmålingen fra 1898, dog var der iflg. matrikeldirektoratet en  

 trekant i det sydøstlige hjørne, der ikke kunne findes i marken.  

 Landinspektøren foretog sig dog ikke videre i den anledning, da han mente, at  

 hans opgave alene angik det østlige og vestlige skel.
Landinspektøren talte  

 derefter med begge naboerne, der ikke kunne huske, at skellene havde forløbet  

 anderledes end de nuværende.
Også B, den østlige nabo, der havde ejet sin  

 ejendom i ca. 4o år, udtalte sig sådan og erindrede intet om trekanten.
Frk.  

 jensen udtalte sig næsten ikke, og landinspektøren erindrer ikke, hvad hun  

 sagde.
Landinspektøren markerede ved to træpæle skellet mod vest på det  

 stykke, hvor der ikke var hegn, hvilket skete for at præcisere skellet  

 overfor naboen og dermed opfordre ham til at fjerne trægaragen.
De to naboer  

 underskrev en erklæring af 1. juli 1969, hvorefter de godkendte skellene.  

 Frk.
Jensen skrev derefter under efter at have fået erklæringen oplæst.
Den  

 12. september 1969 anmodede frk.
Jensen om at få sit skøde tilbage, hvilket  

 skøde landinspektøren havde fået ved skelsætningen.
Hun meddelte samtidig, at  

 hun havde »overgivet sagen til politiet«.
Den 18. september s.å.  

 tilsendte landinspektøren klageren en faktura på 446 kr. for honorar og udlæg  

 ved forretningen og afsendte samtidig en postopkrævning på beløbet tilligemed  

 skødet.
Klageren returnerede imidlertid opkrævningen bl.a. under henvisning  

 til, at der ikke var afsat nogen skelpæle.
Landinspektøren har senere påny  

 afkrævet klageren beløbet uden resultat.
I et brev af 22.september 1969  

 meddelte hun igen, at hun havde overgivet sagen til politiet.
Da sagen nu var  

 overgivet til politiet, mente landinspektøren, at det var rigtigst at afvente  

 den videre udvikling, hvorfor han ikke udarbejdede måleblad og matrikelkort,  

 ligesom han ikke indsendte sagen til matrikeldirektoratet.
En medvirkende  

 årsag til, at der ikke er foretaget videre var også, at regningen ikke blev  

 betalt.
Klageren har bl.a. forklaret, at hendes telefoniske anmodning om afsætning  

 af skel angik det sydlige og det vestlige skel.
Landinspektøren foretog sig  

 imidlertid intet som helst med hensyn til sydskellet, og han foretog sig  

 heller intet med hensyn til vestskellet, navnlig ikke anbringelse af to  

 træpæle.
Klagerinden har i hvert fald aldrig kunnet finde dem.
Overbetjent  

 Larsen har også været der og har heller ikke fundet dem.
Når klagerinden  

 underskrev erklæringen af 1.juli skete dette udelukkende, fordi hun, der har  

 dårlige nerver og var ked af det, blev presset til at underskrive  

 erklæringen.
De tilstedeværende sagde også til hende, at de nok skulle sørge  

 for, at trægaragen blev fjernet, men det er ikke sket.
Hun husker ikke, om  

 erklæringen blev oplæst, men det er muligt.
Landinspektøren har fastholdt sin forklaring og bestridt, at han var  

 anmodet om at foretage noget for så vidt angår sydskellet.
Det er rigtigt, at  

 frk.
Jensen var ked af det, men hun sagde, at det blev vel ikke anderledes,  

 og hun underskrev erklæringen.
 Under sagens behandling for nævnet har landinspektøren tilbageleveret  

 skødet og frafaldt sit regningskrav, idet han samtidig har tilkendegivet, at  

 han betragter sin medvirken ved skelsætningsforretningen som afsluttet, med  

 den følge, at en ny landinspektør kan påbegynde en skelsætningsforretning hos  

 klagerinden, såfremt hun ønsker det.
Nævnet skal bemærke -Ad 1:
 Efter det foreliggende findes det ikke godtgjort, at den af  

 landinspektøren foretagne afmærkning ikke er sket med tydelige og varige  

 skelmærker, hvor dette var fornødent, og der findes derfor ikke anledning til  

 at foretage videre på dette punkt.
 -Ad 2:
Det ville efter nævnets opfattelse have været at foretrække, at  

 landinspektøren ikke havde tilbageholdt skødet, men at han inden  

 skelsætnigsforretningens påbegyndelse havde sikret sig et depositum.
Efter  

 omstændighederne finder nævnet dog ikke anledning til at foretage videre på  

 dette punkt.
 -Ad 3:
Det findes ikke med sikkerhed at kunne antages, at skelsætnigsforretningen  

 også omfattede sydskellet.
Herefter, og idet spørgsmålet om det rette  

 ejerforhold til arealet ved sydskellet falder uden for nævnets kompetence,  

 findes der ikke at kunne foretages videre på dette punkt.
 -Ad 4:
Det ville efter nævnets opfattels have været rigtigst, om den  

 skelsætningsforretning, som landinspektøren havde påbegyndt, var blevet bragt  

 til afslutning af denne ved indsendelse af det fornødne materiale til  

 matrikeldirektoratet, jfr. udstykningslovens § 33, eller ved at indsende en  

 redegørelse til direktoratet om de særlige forhold, der medførte, at den  

 sædvanlige fremgangsmåde ikke kunne følges.
Nævnet finder dog ikke, at der i  

 det foreliggende tilfælde er begået en sådan fejl fra landinspektørens side,  

 at der er grundlag for at foretage videre.
 I overensstemmelse med det foran anførte finder nævnet derfor i det hele  

 ikke grundlag for at foretage videre i sagen.
Hvidberg.
Dilling.
Hans Nielsen.
 (* 1) Offentliggjort i tidsskriftet Landinspektøren 27. bind, side 34.
