Bekendtgørelse  

 om fastsættelse af prislofter og maksimalpriser for fjernvarme fra  

 affaldsforbrændingsanlæg I medfør af § 20, stk. 4, og § 26 i lov om varmeforsyning,  

 jf. lovbekendtgørelse nr. 347 af 17. maj 2005, fastsættes:
Kapitel 1 Anvendelsesområde § 1.  

  

 Bekendtgørelsen  

 fastsætter regler for prislofter og maksimalpriser for levering af damp og  

 varmt vand fra et affaldsforbrændingsanlæg til et varmeproduktions- eller  

 distributionsanlæg.
 Stk. 2.  

  

 Som  

 affaldsforbrændingsanlæg forstås alle affaldsforbrændingsanlæg, der er  

 godkendt  

 til forbrænding af affald efter miljøbeskyttelsesloven.
 § 2.  

  

 Bekendtgørelsen  

 omfatter leveringsaftaler, der indgås mellem affaldsforbrændingsanlæg og  

 varmeproduktions- eller distributionsanlæg om levering af opvarmet vand eller  

 damp fra et affaldsforbrændingsanlæg til et varmeproduktions- eller  

 distributionsanlæg.
 Stk. 2.  

  

 Bekendtgørelsen  

 omfatter ikke leveringsaftaler, der indgås mellem affaldsforbrændingsanlæg og  

 distributionsanlæg, hvor distributionsanlægget har bestemmende indflydelse på  

 affaldsforbrændingsanlægget.
 § 3.  

  

 For  

 leveringsaftaler der indgås efter bekendtgørelsens ikrafttræden gælder, at  

 bekendtgørelsen får virkning fra aftaleindgåelsen.
 Stk. 2.  

  

 For  

 leveringsaftaler, der er indgået før bekendtgørelsens ikrafttræden, og som  

 ikke  

 genforhandles efter bekendtgørelsens ikrafttræden, gælder, at bestemmelserne  

 i  

 bekendtgørelsen får virkning fra og med 1. januar 2011.
Stk. 3.  

  

 Leveringsaftaler,  

 der er indgået før bekendtgørelsens ikrafttræden, men som genforhandles efter  

 bekendtgørelsens  

 ikrafttræden, omfattes af bekendtgørelsen fra tidspunktet for  

 genforhandlingen,  

 hvorved forstås leveringsaftalernes ophør eller det i leveringsaftalerne  

 fastsatte ophørstidspunkt.
For disse leveringsaftaler gælder, i tilfælde hvor  

 varmeafregningsprisen afviger væsentligt fra den i kapitel 2 fastsatte  

 maksimalpris, at varmeafregningspriserne kan reduceres med 25 pct. af  

 afstanden  

 til maksimalprisen på genforhandlingstidspunktet pr. år over fire år, således  

 at varmeafregningsprisen fire år efter bekendtgørelsens ikrafttræden svarer  

 til  

 maksimalprisen på genforhandlingstidspunktet, jf. kapitel 2.
Kapitel 2 Fastsættelse af maksimalpriser for fjernvarme  

 leveret fra et affaldsforbrændingsanlæg § 4.  

  

 I  

 de i § 2 nævnte aftaler kan affaldsforbrændingsanlægget for levering af  

 opvarmet  

 vand eller damp maksimalt kræve den laveste af følgende  

 varmeafregningspriser:
1)  

 	  

 prisen fastsat i  

 medfør af varmeforsyningslovens § 20, eller 2)  

 	  

 det i § 5 fastsatte  

 prisloft.
Fastsættelse af prisloftet § 5.  

  

 Prisloftet  

 for opvarmet vand produceret på et affaldsforbrændingsanlæg fastsættes til  

 gennemsnitsprisen  

 for opvarmet vand produceret på et fjernvarmeværk, som ville være blevet  

 etableret i overensstemmelse med de energipolitiske retningslinier, således  

 at  

 der opstår et prisloft for:
 1)  

 	  

 Affaldsforbrændingsanlæg  

 beliggende i decentrale områder, der forsynes med naturgas.
 2)  

 	  

 Affaldsforbrændingsanlæg  

 beliggende i decentrale områder, der forsynes med andet end naturgas.
 3)  

 	  

 Affaldsforbrændingsanlæg  

 beliggende i centrale områder.
 Stk. 2.  

  

 Prisloftet for  

 damp produceret på et affaldsforbrændingsanlæg fastsættes efter et konkret  

 skøn.
 § 6.  

  

 I  

 de i § 2 nævnte aftaler, hvor varmeafregningsprisen fastsættes på baggrund af  

 prislofterne, kan affaldsforbrændingsanlæggene og varmeproduktions- eller  

 distributionsanlæggene tage højde for, at særlige forhold, der har væsentlig  

 betydning for distributionsanlægget, kan medføre en reduktion af prisloftet.
Udmelding af prisloftet § 7.  

  

 Energitilsynet  

 foretager den faktiske beregning og udmelding af prislofterne efter § 5.
Stk. 2.  

  

 Prislofterne  

 udmeldes første gang den 1. oktober 2006. Herefter udmeldes prislofterne  

 hvert år  

 den 1. oktober.
Det udmeldte prisloft gælder for det følgende kalenderår.
Anmeldelse af leveringsaftaler til Energitilsynet § 8.  

  

 De  

 i § 2 nævnte aftaler anmeldes til Energitilsynet efter reglerne i  

 varmeforsyningslovens  

 § 21.
 Stk. 2.  

  

 Fastsættelse af  

 maksimalpriserne, jf. § 4 afgøres af Energitilsynet, såfremt der ikke kan  

 opnås  

 enighed mellem affaldsforbrændingsanlæggene og varmeproduktions- eller  

 distributionsanlæggene.
 Stk. 3.  

  

 Ved indbringelse  

 af en sag for Energitilsynet kan Tilsynet i den konkrete afgørelse tage højde  

 for særlige forhold, som har væsentlig betydning for distributionsanlægget,  

 og  

 som skal medføre en reduktion af prisloftet.
 Stk. 4.  

  

 Energitilsynet  

 kan give dispensation og dermed hæve det af Tilsynet fastsatte prisloft, hvis  

 særlige forhold af hensyn til forsyningssikkerheden taler for det.
 Stk. 5.  

  

 Energitilsynet  

 kan give dispensation fra bestemmelserne i § 3, stk. 2 og 3 og dermed  

 forlænge  

 perioderne inden for hvilken varmeafregningsprisen skal nedsættes til  

 maksimalprisen, jf. § 4, hvis særlige forhold af hensyn til  

 forsyningssikkerheden taler for det.
Kapitel 3 Klagebestemmelser § 9.  

  

 Energiklagenævnet  

 behandler klager over afgørelser truffet af Energitilsynet efter denne  

 bekendtgørelse.
 Stk. 2.  

  

 Klage skal være  

 indgivet skriftligt til Energiklagenævnet inden fire uger efter, at afgørelse  

 er meddelt.
 Stk. 3.  

  

 Energiklagenævnets  

 afgørelser kan ikke indbringes for anden administrativ myndighed.
Kapitel 4 Ikrafttrædelsesbestemmelser § 10.  

  

 Bekendtgørelsen træder i kraft den 1. april 2006.
