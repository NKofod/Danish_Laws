Nyt fra Ankestyrelsen - tendenser i  

 afgørelser efter retssikkerhedsloven - af fuldmægtig Jesper  

 Paludan Pedersen Sag 1 Sagen vedrørte en døende kvinde, der  

 ønskede at dø i sin søns hjem.
En datter søgte om  

 hjælp efter servicelovens § 104 til at passe moderen.
Den  

 døende kvinde havde bevaret bopæl og folkeregisteradresse i sin  

 oprindelige opholdskommune.
Den døende kvindes oprindelige  

 opholdskommune (A) udbetalte datteren plejevederlag efter § 104.
 Nævnet fandt, at sønnens opholdskommune (B)  

 ved udskrivningen fra sygehus blev ny opholdskommune for den døende  

 kvinde.
 Nævnet lagde ved afgørelsen vægt  

 på, at der var tale om et terminalt sygeleje, og at der ikke var nogen  

 udsigt til, at den døende kvinde igen ville tage ophold i sin  

 oprindelige opholdskommune (A).
 Nævnet fandt, at sønnens opholdskommune (B)  

 som følge heraf skulle refundere den oprindelige opholdskommune (A)  

 udgifterne til datterens plejevederlag.
Ankestyrelsens kommentar Ankestyrelsen har ikke kommentarer til nævnets  

 afgørelse om den døende kvindes opholdskommune.
Ankestyrelsen  

 har således ikke behandlet en tilsvarende sag.
Sag 2 Sagen vedrørte en mand, der blev indsat i et dansk  

 fængsel i A kommune.
 Manden søgte A kommune om hjælp til  

 opmagasinering af møbler.
I ansøgningen anførte han, at han var  

 bosiddende i Norge.
Dette var understøttet af sagens øvrige  

 oplysninger, der viste, at han var udrejst af Danmark i januar 1999 og  

 indrejst igen i september 2000. Han havde en lejlighed i Norge og forventede  

 at flytte tilbage til Norge efter afsoningen.
 A kommune ønskede refusion efter § 9a fra  

 mandens seneste opholdskommune (B) inden udrejsen til Norge.
 Nævnet fandt, at A kommune var opholdskommune for  

 manden under fængselsopholdet.
Nævnet fandt det ikke dokumenteret, at B kommune var  

 seneste opholdskommune for manden, inden han fik ophold i  

 fængselskommunen (A). Nævnet lagde i den forbindelse vægt  

 på, at manden havde opgivet sin bopæl i B kommune, og at  

 lejligheden i Norge var fremlejet under fængselsopholdet Ankestyrelsens kommentar Ankestyrelsen har i SM R-17-00 behandlet en sag om  

 opholdskommune for en mand, der blev indlagt på hospital direkte fra  

 udlandet.
 Ankestyrelsen har ikke behandlet sager om mellemkommunal  

 refusion i tilfælde, hvor en person har haft ophold i udlandet forud  

 for et fængselsophold, og der i øvrigt var tale om afholdelse af  

 udgifter i udlandet.
