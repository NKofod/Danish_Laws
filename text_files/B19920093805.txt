 I medfør af § 210 g, stk. 2, i lov om forsikringsvirksomhed, jf.
lovbekendtgørelse nr. 511 af 16. juni 1992, og efter forhandling med Arbejdsskadestyrelsen fastsættes:
 § 1.  Med henblik på at udligne udgifterne ved  

 erhvervssygdomme m.m. oprettes en fællesordning (pool) til overtagelse af  

 erhvervssygdomsrisici.
 § 2.  For poolen gælder de i bilaget til  

 bekendtgørelsen anførte vedtægter.
 § 3.  Bekendtgørelsen træder i kraft den 10. december  

 1992.
 Stk. 2.  Bekendtgørelsen har virkning fra den 31.  

 december 1987.
Finanstilsynet, den 27. november 1992 Eigil Mølgaard / Heidi Jensen Bilag Vedtægter for en fællesordning (pool) til overtagelse af  

 erhvervssygdomsrisici Formål § 1.  Poolen har til formål at udligne udgifterne til  

 erhvervssygdomme efter lov om arbejdsskadeforsikring (ASFL).
 Stk. 2.  Ved erhvervssygdomme forstås sygdomme som nævnt  

 i ASFL § 10.
 § 2.  For så vidt angår erhvervssygdomme efter lov om  

 forsikring mod følger af ulykkestilfælde finder bestemmelserne i vedtægternes  

 §§ 3-13 tilsvarende anvendelse.
 Stk. 2.  Bestemmelserne i §§ 3-13 finder ligeledes  

 anvendelse på erhvervssygdomme efter anordning for Grønland om forsikring mod  

 følger af ulykkestilfælde og anordning for Grønland om  

 arbejdsskadeforsikring.
Udligning af udgifterne til erhvervssygdomme § 3.  Med virkning fra det regnskabsår, som påbegyndes  

 den 1. januar 1988, udligner poolen på de deltagende forsikringsselskaber  

 udgifterne til de af poolen omfattede skader.
 Stk. 2.  Fordelingen skal ske, således at udgiften til  

 erhvervssygdomme ikke påvirker de deltagende selskabers driftsresultat eller  

 solvens på en måde, der står i misforhold til den risiko, det enkelte selskab  

 har overtaget i henhold til ASFL.
Skader omfattet af poolen § 4.  Poolen omfatter alle skader, som af  

 Arbejdsskadestyrelsen (tidligere Sikringsstyrelsen) fra og med 1. januar 1988  

 afgøres som erhvervssygdomme.
 Stk. 2.  Skader, som omtalt i ASFL § 5, stk. 3, § 6,  

 stk. 3, § 44, stk. 4, og § 48, stk. 4, er dog ikke omfattet af poolen.  

 Tilsvarende gør sig gældende for skader, som henføres til de i ASFL § 41  

 omtalte arbejdsgivere.
Stk. 3.  Administration af og udbetaling på skader  

 omfattet af poolen foretages af det forsikringsselskab, hvorunder risikoen  

 henhørte på den af Arbejdsskadestyrelsen fastsatte skadedato.
I tilfælde,  

 hvor et forsikringsselskabs forsikringsbestand er eller bliver overdraget til  

 et andet forsikringsselskab, vil administrationen af og udbetaling på skader  

 omfattet af poolen være at foretage af det overtagende forsikringsselskab,  

 som om risikoen henhørte under dette på skadedatoen.
Deltagerkredsen § 5.  Berettiget og forpligtet til at anmelde skader  

 til poolen er alle forsikringsselskaber, der har koncession til dækning af  

 risiko ved erhvervssygdomme.
 Stk. 2.  Bestemmelsen i stk. 1 gælder ikke for  

 Ulykkesforsikringsforbundet for Dansk Fiskeri, Ulykkesforsikringsforbundet  

 for Dansk Søfart samt forsikringsselskaber, som alene har koncession til  

 indirekte tegning (genforsikring) af arbejdsskadeforsikringer.
Opgørelse af udgifterne til erhvervssygdomme § 6.  Udgifterne til skader omfattet af poolen opgøres  

 for hvert kalenderår som summen af følgende poster:
a.
Betalte erstatninger i kalenderåret vedrørende ydelser efter ASFL §§  

 18, 21 og 25 samt rentedagpenge, jf.
Sikringsstyrelsens cirkulære af 22.  

 februar 1983.
b.
Erstatninger efter ASFL §§ 27, 28, 30, 31, 32 og 33 for skader med  

 afgørelsesdato i kalenderåret.
Erstatningsbeløbet for den enkelte skade  

 andrager det til den tilkendte løbende ydelse svarende kapitalbeløb eller  

 hensættelsen for løbende ydelser på afgørelsestidspunktet efter de regler  

 herfor, der til enhver tid fastsættes af Arbejdsskadestyrelsen eller  

 Finanstilsynet.
c. Ændringer efter ASFL § 29 for skader med revisionsafgørelsesdato i  

 kalenderåret.
Beløbet opgøres som forskellen imellem det senest forud  

 afgjorte erstatningsbeløb og det ved ændringerne afgjorte erstatningsbeløb,  

 jf. pkt. b. ovenfor.
Ved nedsættelse eller bortfald af løbende ydelser efter  

 ASFL § 27 kan der således fremkomme et provenu.
Ved løbende ydelser efter  

 ASFL § 27 fastsættes det senest forud afgjorte erstatningsbeløb som  

 størrelsen af hensættelsen for løbende ydelser på revisionsafgørelsesdatoen.
 Stk. 2.  Det enkelte forsikringsselskabs udgift for  

 kalenderåret indberettes til poolen inden udløbet af januar måned i det  

 efterfølgende år.
 Stk. 3.  Den i stk. 1 opgjorte udgift opgøres pr.  

 risikogruppe på grundlag af det enkelte medlemsselskabs indberetning om  

 fagnumrene for de af poolen omfattede skader.
Opgørelse af medlemsselskabernes andel af poolens tilsvar § 7.  De i henhold til § 6 opgjorte udgifter til  

 erhvervssygdomme pålignes som udgangspunkt de enkelte forsikringsselskaber i  

 forhold til det antal helårsbeskæftigede, som det enkelte selskab har haft  

 forsikret i året.
Ansatte hos de i ASFL § 41 omtalte arbejdsgivere medregnes  

 ikke.
Udgiften skal pålignes det enkelte forsikringsselskab efter  

 sammensætningen på risikogrupper af antal helårsbeskæftigede, som det enkelte  

 forsikringsselskab har haft forsikret i året.
 Stk. 2.  Risikogrupperne defineres for hvert år som  

 erhvervsgrupperinger efter den af Sikringsstyrelsen udarbejdede  

 fagnummerfortegnelse fra 1. april 1978, som hviler på Danmarks Statistiks  

 erhvervsgrupperingskode af 1. april 1977 (DSE-koden). Der skal fastsættes et  

 antal risikogrupper enten svarende til de af Danmarks Statistik fastlagte  

 erhvervshovedgrupper eller efter bestyrelsens vedtagelse.
 Stk. 3.  Hvert forsikringsselskab indberetter til poolen  

 antal helårsbeskæftigede beregnet på pro rata-basis i kalenderåret for hvert  

 fagnummer inden udgangen af januar måned i det efterfølgende år.  

 Indberetningen sker på grundlag af de senest kendte oplysninger, som  

 forsikringsselskabet har herom, jf. dog stk. 6.
 Stk. 4.  Forud for hvert kalenderår beregnes for hver af  

 de i stk. 2 definerede risikogrupper en udgift pr. helårsbeskæftiget (benævnt  

 risikopræmiesats) i de enkelte risikogrupper baseret på de seneste 3 års  

 udgifter og antal helårsbeskæftigede.
Stk. 5.  Medlemsselskabernes tilsvar i kalenderåret over  

 for poolen pålignes herefter de enkelte medlemsselskaber i forhold til det  

 enkelte medlemsselskabs samlede risikopræmie.
Den samlede risikopræmie  

 beregnes som summen af risikopræmierne pr. risikogruppe.
Risikopræmien for en  

 risikogruppe beregnes som risikopræmiesatsen i henhold til stk. 4  

 multipliceret med antal helårsbeskæftigede i henhold til stk. 3.
 Stk. 6.  Bestyrelsen er bemyndiget til og forpligtet til  

 at søge at få oplysninger om antal helårsbeskæftigede fra Det centrale  

 Erhvervsregister og Arbejdsmarkedets Tillægspension i samkøring med  

 oplysninger fra det enkelte forsikringsselskab.
Udligning af medlemsselskabernes mellemværende med poolen § 8.  Differencen for det enkelte forsikringsselskab  

 imellem forsikringsselskabets forpligtigelse over for poolen i henhold til §  

 7 og de af forsikringsselskabet i henhold til § 6 indberettede udgifter til  

 erhvervssygdomme, udlignes kontant efter bestyrelsens nærmere bestemmelse.
Generalforsamling § 9.  Generalforsamlingen afholdes inden udgangen af  

 hvert års juni måned med mindst 8 dages og højst 21 dages skriftligt varsel.  

 Endvidere afholdes ekstraordinær generalforsamling med samme varsel, når  

 bestyrelsen eller mindst tre af forsikringsselskaberne ønsker det.  

 Generalforsamling efter forsikringsselskabernes ønske skal finde sted inden  

 en måned efter modtagelsen af disses begæring herom.
Stk. 2.  På generalforsamlingen har hvert selskab 1  

 stemme.
Der kan stemmes ved fuldmagt.
 Stk. 3.  Dagsorden for den ordinære generalforsamling  

 skal udsendes samtidig med indkaldelsen og indeholde følgende punkter:
 1. Beretning om poolens virksomhed siden sidste  

 generalforsamling.
 2. Fremlæggelse af det siden sidste generalforsamling  

 afsluttede årsregnskab i revideret stand til godkendelse.
 3. Valg af bestyrelse.
 4. Valg af revisor.
Bestyrelsen § 10.  Poolens bestyrelse, der består af 5 medlemmer,  

 vælges efter forholdstalsmetode på den ordinære generalforsamling.
Samtlige  

 bestyrelsesmedlemmer afgår ved hvert års ordinære generalforsamling.
Genvalg  

 kan finde sted.
 Stk. 2.  Bestyrelsen vælger blandt sine medlemmer en  

 formand og en næstformand og fastsætter selv sin forretningsorden.
Stk. 3.  Bestyrelsen administrerer poolen og kan træffe  

 bestemmelse i spørgsmål om vedtægternes anvendelse og fortolkning.  

 Bestyrelsen er dog herved berettiget til og - såfremt et forsikringsselskab  

 forlanger det - forpligtet til at indhente udtalelse fra de offentlige  

 myndigheder, hvorunder administrationen af  

 arbejdsskadeforsikringslovgivningen hører.
Et forsikringsselskab har ret til  

 at få bestyrelsens afgørelse pådømt ved en dansk domstol.
 Stk. 4.  Bestyrelsen er berettiget til at afkræve  

 forsikringsselskaberne alle oplysninger, som den finder er af betydning for  

 opnåelse af poolens formål og foreskriver herunder formen for de  

 indberetninger, forsikringsselskaberne afgiver til poolen.
 Stk. 5.  Bestyrelsen kan antage den fornødne lønnede  

 medhjælp og træffe aftale om honorar til formanden, såfremt denne vælges  

 udenfor bestyrelsens kreds.
Revision § 11.  Revision af poolens regnskaber foretages af en  

 af generalforsamlingen valgt dansk statsautoriseret revisor.
Revisor vælges  

 for et år ad gangen.
Genvalg kan finde sted.
Regnskab for poolens administration § 12.  Poolens regnskabsår er kalenderåret.
 Stk. 2.  Poolens indtægter og udgifter i et regnskabsår  

 opgøres snarest muligt efter udløbet af dette og fordeles i forhold til  

 forsikringsselskabernes andel af poolens tilsvar i det pågældende kalenderår  

 i henhold til § 7.
 Stk. 3.  Bestyrelsen er berettiget til at foretage  

 forskudsvise opgørelser i løbet af et regnskabsår i det omfang, den finder  

 det hensigtsmæssigt, eller det er nødvendigt for poolens administration.
Hæftelse § 13.  Forsikringsselskaberne hæfter solidarisk for de  

 i § 10, stk. 5 og § 11 omhandlede udgifter til poolens administration m.v.
 Stk. 2.  For poolens forpligtelser med hensyn til  

 udgifter til de af poolen omfattede skader hæfter hvert enkelt  

 forsikringsselskab i forhold til sine forpligtelser i henhold til § 8.
Vedtægtsændringer § 14.  Vedtægtsændringer kan ske i henhold til  

 beslutning truffet af generalforsamlingen med mindst 3/4 af de på  

 generalforsamlingen repræsenterede stemmer.
Indholdet af de foreslåede  

 vedtægtsændringer skal fremgå af indkaldelsen.
 Stk. 2.  Vedtægtsændringer skal for at være gyldige  

 godkendes af Finanstilsynet.
