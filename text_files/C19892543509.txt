 Kommandoforhold mv.
 § 1.  Forsvarschefen har under ansvar over for  

 Forsvarsministeren kommandoen (fuld kommando) over hæren, søværnet og  

 flyvevåbnet samt organer til støtte for disse.
 § 2.  Forsvarschefen har over for Forsvarsministeren  

 ansvaret for, at de militære enheder opstilles, uddannes og udrustes, således  

 at de er brugbare til løsning af forsvarets fredstids- og krigsopgaver.
§ 3.  Forsvarschefen har over for Forsvarsministeren  

 ansvaret for den overordnede planlægning af forsvarets udvikling og  

 virksomhed, herunder anvendelsen af de rådige ressourcer.
Resultatet heraf  

 forelægges Forsvarsministeriet til godkendelse i form af planer, bidrag til  

 finanslovforslag mv.
 § 4.  Forsvarschefen skal holde Forsvarsministeren  

 underrettet om tilstanden i forsvaret, herunder hændelser, der skønnes at  

 have Forsvarsministerens interesse.
 § 5.  Forsvarschefen bistås ved løsningen af de ham  

 påhvilende opgaver af Forsvarsstaben mfl.
§ 6.  Chefen for Forsvarsstaben er stedfortræder for  

 Forsvarschefen.
Forsvarschefen delegerer til Chefen for Forsvarsstaben  

 ansvaret for, at de til forsvaret anviste ressourcer udnyttes bedst muligt  

 gennem en tilstrækkelig styring, koordinering og kontrol, idet størst mulig  

 delegering af ledelsesfunktionerne gennemføres.
 § 7.  Værnsinspektørerne udøver på Forsvarschefens  

 vegne inspektionsvirksomhed inden for respektive værn på grundlag af  

 Forsvarschefens direktiv.
 § 8.  Forsvarschefen er formand for Forsvarsrådet,  

 hvori hovedlinierne i forsvarets udvikling og virksomhed drøftes efter  

 Forsvarsministerens nærmere bestemmelse.
Operative forhold § 9.  Forsvarschefen kan efter bemyndigelse fra  

 Forsvarsministeren overdrage den operative ledelse af (operative kommando  

 over) danske styrker til Chefen for Forsvarets Operative Styrker.
§ 10.  Efter overdragelsen af den operative ledelse  

 (operative kommando) til Chefen for Forsvarets Operative Styrker og efter at  

 det allierede militære kommandosystem har overtaget den operative ledelse af  

 (operative kommando over) danske styrker, skal Forsvarschefen følge og  

 vurdere den militære situation for fortsat at kunne orientere  

 Forsvarsministeren.
Forsvarschefen varetager i givet fald fortsat det  

 nationale ansvar for den faglige tjeneste.
Beredskab og mobilisering § 11.  Forsvarschefen har over for Forsvarsministeren  

 ansvaret for det militære beredskab, herunder den faglige tjeneste.
Forinden  

 udsendelse af beredskabsbestemmelser orienteres Forsvarsministeren om disses  

 indhold.
 Stk. 2.  Iværksættelsen af disse bestemmelser skal  

 forelægges Forsvarsministeren.
 § 12.  Forsvarschefen fastsætter og koordinerer  

 bestemmelser for forsvarets overvågningstjeneste samt træffer generelle  

 aftaler med politiet, toldvæsenet og andre offentlige myndigheder om gensidig  

 bistand ved overvågningstjenestens tilrettelæggelse og gennemførelse.
 § 13.  Forsvarschefen varetager den militærfaglige  

 behandling af sager vedrørende totalforsvaret og fører de herfor fornødne  

 forhandlinger om koordination og samarbejde med vedkommende civile  

 myndigheder.
Efterretnings- og sikkerhedstjeneste § 14.  Forsvarschefen prioriterer Forsvarets  

 Efterretningstjenestes militære opgaver efter forhandling med Forsvarets  

 Efterretningstjeneste.
 § 15.  Forsvarschefen har ansvaret for  

 sikkerhedstjenesten inden for det militære forsvar samt ved de i øvrigt under  

 Forsvarsministeriet hørende organer og udøver denne gennem Forsvarets  

 Efterretningstjeneste.
Personel § 16.  Forsvarschefen har over for Forsvarsministeren  

 ansvaret for personelplanlægning og personelforvaltning i forsvaret.
Økonomi § 17.  Forsvarschefen har over for Forsvarsministeren  

 ansvaret for anvendelsen af de til Forsvarskommandoens og værnenes virksomhed  

 bevilgede midler.
Anskaffelses- og anlægsvirksomhed Forvaltning af materiel, bygninger mv.
 § 18.  Forsvarschefen er over for Forsvarsministeren  

 ansvarlig for planlægning og gennemførelse af forsvarets anskaffelses- og  

 anlægsvirksomhed samt forvaltning - herunder drift og vedligeholdelse - af  

 materiel og etablissementer.
Øvelsesvirksomhed § 19.  Forsvarschefen indstiller om godkendelse af  

 øvelsesvirksomhed med udenlandsk deltagelse.
Andre opgaver § 20.  Forsvarschefen er dansk medlem af NATOs  

 Militærkomite og repræsenterer forsvaret i internationale råd og  

 forsamlinger, hvor Danmark skal repræsenteres ved ledende militær sagkyndig.
 Stk. 2.  Forsvarschefen drager omsorg for, at dokumenter  

 og aftaler af væsentlig betydning for danske interesser forinden godkendelse  

 forelægges Forsvarsministeren.
 Stk. 3.  Forsvarschefen godkender allierede  

 forsvarsplaner, der vedrører danske forhold, idet disse forinden godkendelsen  

 i fornødent omfang forelægges Forsvarsministeren.
 § 21.  Forsvarschefen kan lade foretage  

 organisatoriske justeringer i Forsvarsstaben og i øvrige underlagte stabe  

 inden for de af lovgivningen, bestemmelser mv. og af Forsvarsministeren i  

 øvrigt afstukne rammer.
 Stk. 2.  Såfremt ændringerne nødvendiggør øgede  

 bevillinger, udvidelse af personelnormer eller udvidelse af antallet af  

 chef-/lederstillinger, indstilles herom.
 Ikrafttrædelse mv.
 § 22.  Kundgørelse for Forsvaret B.21-1982 ophæves.
 P.M.V.
 E.B.
J.
Olesen *) Ovenstående er indholdsmæssigt identisk med Kundgørelse for Forsvaret  

 B.21-1982.
