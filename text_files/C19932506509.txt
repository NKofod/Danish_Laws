A.
Betalinger til udlandet.
§ 1.  Betalinger foretages ved de regnskabsførende  

 institutioners foranstaltning under anvendelse af det til Forsvarets Økonomi-  

 og Regnskabssystem (FØRST) knyttede betalingssystem.
For større betalinger  

 sker betaling dog ved virksomhedens foranstaltning ved overførsel direkte fra  

 virksomhedens konto i Danmarks Nationalbank til betalingsmodtageren.
§ 2.  Regnskabsførende institutioner, der ikke er  

 tilknyttet lokal FØRST 92, foretager betalinger til udlandet under anvendelse  

 af GiroBank.
Kan GiroBank i enkelte tilfælde ikke anvendes, foretages  

 betalingen ved virksomhedens foranstaltning via Danmarks Nationalbank, jf. §  

 1.
 § 3.  Betalinger til USA for leverancer m.v., for  

 hvilke der er oprettet Foreign Military Sales (FMS-cases), foretages ved  

 Forsvarskommandoens foranstaltning.
 § 4.  Der udfærdiges i forbindelse med betalinger til  

 udlandet »Anmeldelse af betaling til udlandet« (grøn anmeldelse)  

 til brug for Danmarks Nationalbank efter gældende bestemmelser.
B.
Indbetalinger fra udlandet.
§ 5.  Indbetalinger fra udlandet skal i videst muligt  

 omfang ske til virksomhedens konto i Danmarks Nationalbank. Øvrige  

 indbetalinger fra udlandet afregnes ved de regnskabsførende institutioners  

 foranstaltning ved indsættelse på virksomhedens konto i Danmarks  

 Nationalbank.
Regnskabsførende institutioner, der ikke er sammenfaldende med  

 virksomheden, sender samtidig mellemark til virksomheden på det indsatte  

 beløb.
 Stk. 2.  For mindre beløb kan afregning ske ved  

 indsættelse på konto i GiroBank efter virksomhedens bestemmelse.
 § 6.  Der udfærdiges i forbindelse med indbetalinger  

 »Anmeldelse af betaling fra udlandet« (hvid anmeldelse) til brug  

 for Danmarks Nationalbank efter gældende bestemmelser.
 § 7.  Kundgørelse for Forsvaret B.5-24 af 1. juli 1989  

 udgår.
 P.M.V.
 E.B.
