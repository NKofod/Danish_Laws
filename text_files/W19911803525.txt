En skatteyder var ved Vestre Landsrets dom af 25. april 1989 anset for  

 uberettiget til befordringsfradrag efter ligningslovens § 9 B for  

 indkomståret 1984, idet hans arbejdsplads - et lufthavnsområde - blev anset  

 for en arbejdsplads.
Efter Vestre Landsrets dom af 28. oktober 1988 -  

 hvorefter der ikke kan indlægges en tidsmæssig begrænsning i begrebet  

 skiftende arbejdspladser - og efter SD-cirkulære 198924, fandt  

 Landsskatteretten, at klageren for indkomstårene 1985 til 1988 inkl. var  

 berettiget til fradrag for befordringsudgifter efter ligningslovens § 9 B.
 A klagede over, at han for indkomstårene 1985 til 1988 inkl. var anset for  

 uberettiget til fradrag for befordringsudgifter efter ligningslovens § 9 B.
 Fradrag efter nævnte bestemmelse var nægtet med henvisning til, at  

 klagerens arbejdsmæssige forhold i de omhandlede år var som i 1984, og for  

 dette år havde Vestre Landsret ved en den 25. april 1989 afsagt dom  

 statueret, at klageren ikke var berettiget til befordringsfradrag efter  

 ligningslovens § 9 B for udgiften til befordring mellem bopæl og arbejdssted.
Ved dommen var det lagt til grund, at klagerens daglige arbejde som  

 arbejdsformand i et entreprenørfirma i ganske overvejende omfang var  

 påbegyndt og/eller afsluttet inden for X Lufthavns område eller i umiddelbar  

 nærhed af dette område.
Som følge heraf, og idet lufthavnsområdet - ved  

 anvendelse af ligningslovens § 9 B uanset dets størrelse - måtte anses for et  

 arbejdssted, fandt landsretten, at klagerens fradrag for udgifter til  

 befordring mellem bopælen og arbejdsstedet ikke kunne kræves foretaget efter  

 ligningslovens § 9 B.
 Ved Vestre Landsrets dom af 28. oktober 1988 var det i en anden sag  

 statueret, at der ikke var hjemmel til at indlægge den begrænsning i  

 bestemmelsen om fradrag for kørsel til skiftende arbejdssteder, at  

 arbejdsstederne skulle være midlertidige.
 På baggrund heraf udsendte det daværende Statsskattedirektorat  

 SD-cirkulære af 22. juni 1989. I cirkulærets punkt 1 anføres bl.a.:
 »Den hidtidige praksis, hvorefter det har været en forudsætning for  

 kørsel til et skiftende arbejdssted, at arbejdet på det midlertidige  

 arbejdssted ikke varede mere end 11/2 år, jf. ligningsvejledningens U 3.1.,  

 kan således ikke opretholdes.
Skatteydere, der har skiftende arbejdssteder, skal herefter have fradrag  

 efter ligningslovens § 9 B, uanset arbejdsperiodens længde.« Told- og Skattestyrelsen udtalte i nærværende sag følgende over for  

 Landsskatteretten:
»Med det ovenfor nævnte SD-cirkulære 1989-24 blev reglerne om kørsel  

 til et begrænset område og den såkaldte 11/2-års regel ophævet.
Der skete  

 hverken som følge af den Vestre landsretsdom, der foranledigede cirkulæret,  

 eller med cirkulæret nogen ændringer i de tilgrundliggende krav for at anse  

 et arbejde for at kvalificere til fradrag efter den ene eller anden  

 bestemmelse.
Det er således stadigvæk de sædvanlige kriterier, sagerne skal  

 afgøres ud fra.
 Af sagens akter fremgår det, at skatteyderen ikke er blevet anset for at  

 have kørsel til begrænset område, men at man i Vestre Landsrets dom har lagt  

 til grund, at lufthaven er et arbejdssted.
 Told- og Skattestyrelsen finder, at der er grundlag for i sagens anledning  

 af afgøre, om skatteyder hermed er omfattet af § 9 B eller § 9 C.
Herefter bliver, for at vurdere, om skatteyderen har krav på fradrag efter  

 ligningslovens § 9 B, at afgøre, om hans arbejde til stadighed kan udføres på  

 samme sted.
Arbejdet som arbejdsformand eller tilsynsførende for et  

 entreprenørfirmas arbejder, må nok typisk anses for at være af sådan art, at  

 det ikke til stadighed kan udføres på samme sted.
Dette indebærer imidlertid  

 ikke, at det altid vil være tilfældet.
Således som sagen foreligger oplyst, synes skatteyderen i hvert fald siden  

 1984 at have arbejdet fast på samme sted, der derfor antager karakter af fast  

 arbejdsplads.
Heri ligger, at kørslen derfor for så vidt må anses som kørsel  

 til et arbejde, der er af en sådan art, at det stadighed kan udføres på samme  

 sted, dvs. at der skal gives fradrag efter ligningslovens § 9 C.
 Afgørende for, om fradrag skal vælges efter den ene eller anden  

 bestemmelse kan dog bl.a. tænkes at skulle afgøres ud fra, om skatteyderens  

 arbejdsgiver har etableret, hvad man kan kalde et kontor, et lager el.lign.,  

 hvorved konstruktionen med kørsel til fast arbejde, der til stadighed kan  

 udføres på samme sted, kan opretholdes.
Såfremt dette ikke er tilfældet, finder Told- og Skattestyrelsen at måtte  

 overlade til Landsskatteretten at vurdere, om skatteyder i en sådan sag, hvor  

 han ikke arbejder for den arbejdsgiver, der har arbejdsplads på samme sted,  

 men derimod for en entreprenør, der udfører arbejde for klienter på dennes  

 »faste plads«, er berettiget til fradrag efter ligningslovens § 9  

 B.' Told- og Skattestyrelsen anførte endelig, at styrelsen ikke fandt, at  

 SD-cirkulæret 1989-24 kunne anses som begunstigende for klageren i relation  

 til den tidligere afsagte dom vedrørende klagerens fradrag for indkomståret  

 1984, idet der som nævnt ovenfor ved cirkulæret var forudsat opretholdelsen  

 af definitionerne for henholdsvis § 9 B kørsel og § 9 C kørsel.
Klageren anførte over for Landsskatteretten, at han ikke udelukkende havde  

 arbejdet i lufthavnsområdet, men i et begrænset omfang også på andre  

 arbejdspladser.
Han oplyste endvidere, at arbejdet i lufthavnsområdet var  

 licitationsarbejde for arbejdsgiverens vedkommende, og at arbejdsgiveren ikke  

 havde haft kontor, lager el.lign. i lufthavnsområdet.
 Til støtte for sin påstand om godkendelse af fradrag for  

 befordringsudgifter efter ligningslovens § 9 B henviste klageren bl.a. til en  

 artikel i SR-Skat 1990, nr. 2, om cirkulærers og anvisningers retlige  

 karakter, hvoraf fremgik, at den skattepligtige kunne støtte ret på sådanne  

 forskrifter.
 Landsskatteretten bemærkede, at klageren som arbejdsformand i et  

 entreprenørfirma var omfattet af den personkreds, der efter »arbejdets  

 karakter« måtte anses for at have skiftende arbejdssted, dvs. at kørslen  

 principielt var omfattet af ligningslovens § 9 B.
 Da der efter SD-cirkulære 1989-24, ikke mere gjaldt nogen tidsbegrænsning  

 i beskæftigelsesperioden på et enkelt arbejdssted, fandt Landsskatteretten,  

 at klageren under henvisning til cirkulæret, der var udstedt efter Vestre  

 Landsrets dom af 25. april 1989 i sagen vedrørende klagerens skatteansættelse  

 for indkomståret 1984, var berettiget til fradrag efter ligningslovens § 9 B  

 for befordringen mellem bopæl og arbejdssted.
 LV 1989, U 3.1. og 3.5.
