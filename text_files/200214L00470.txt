Betænkning afgivet af Det Politisk-Økonomiske Udvalg den 30.  

 april 2003 Betænkning over Forslag til lov om en satsreguleringsprocent [af finansministeren (Thor Pedersen)] 1. Ændringsforslag Der er stillet 4 ændringsforslag til lovforslaget.
Enhedslistens  

 medlem af udvalget har stillet ændringsforslag nr. 1 og 2. Finansministeren  

 har  

 stillet ændringsforslag nr. 3 og 4.
2. Udvalgsarbejdet Lovforslaget blev fremsat den 7. november 2002 og var til 1.  

 behandling den 13. november 2002. Lovforslaget blev efter 1. behandling  

 henvist  

 til behandling i Det Politisk-Økonomiske Udvalg.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring.
Den 13. november 2002 sendte finansministeren de indkomne høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Leif Larsen, Holbæk.
Spørgsmål Udvalget har stillet 6 spørgsmål til finansministeren til  

 skriftlig besvarelse, som denne har besvaret.
3. Betænkningsbidrag fra finansministeren Finansministeren har over for udvalget oplyst, at ministeren har  

 indgået en aftale med partierne V, S, DF, KF, SF, RV og KRF om principperne  

 bag  

 satsreguleringspuljen og anvendelsen af satsreguleringsmidlerne samt  

 udmøntning  

 og administration af puljen.
Aftalen er optrykt som bilag 2 til betænkningen.
4. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de af finansministeren  

 stillede ændringsforslag.
Et  

  

 mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de af mindretallet under nr. 1 og 2 stillede ændringsforslag.
Såfremt de  

 af  

 mindretallet stillede ændringsforslag ikke vedtages, vil mindretallet  

 indstille  

 lovforslaget til forkastelse ved 3. behandling.
Mindretallet vil stemme imod  

 det af finansministeren under nr. 3 stillede ændringsforslag og stemme  

 hverken  

 for eller imod det under nr. 4 stillede ændringsforslag.
Efter Enhedslistens opfattelse har dette lovforslag kun ét  

 formål.
Det skal sikre, at Dansk Folkeparti i fremtiden kan få adgang til at  

 deltage i den årlige uddeling af gaver betalt af de fattigste danskere.
Dansk  

 Folkeparti har i årevis måttet finde sig i at stå uden for dette besynderlige  

 cirkus, hvor pengene først tages fra kontanthjælpsmodtagerne og  

 pensionisterne  

 samt modtagerne af syge- og arbejdsløshedsdagpenge og bagefter  af  

 hattedamerne i forligspartierne  deles ud til »værdigt trængende«.
Da Dansk Folkeparti ikke har været i stand til at opnå  

 resultater ved finanslovforhandlingerne med regeringen, som kan leve op til  

 deres valgløfter, må Dansk Folkeparti selvfølgelig også have fingrene ned i  

 denne spændende sukkerskål.
Selv om det i sig selv er et soleklart løftebrud  

 fra Dansk Folkepartis side.
Dansk Folkeparti har jo et utal af gange erklæret sig enig med  

 Enhedslisten i, at dette tyveri burde bringes til ophør.
Også i valgkampen  

 blev  

 dette løfte gentaget igen og igen  selv om Enhedslisten må indrømme, at  

 Dansk  

 Folkeparti har fundet på stadig mere fantasifulde forklaringer på, hvorfor de  

 efter sidste valg ikke længere kunne stemme for forslag om, at disse penge  

 blev  

 udbetalt til dem, de er stjålet fra.
Det er jo ikke småpenge, det drejer sig om.
Rigsrevisionen er  

 således nået frem til, at pensionisterne, de arbejdsløse, de syge m.fl. de  

 sidste 10 år er blevet snydt for 18,8 mia. kr.
De penge er brugt, men derfor kunne man vel godt stoppe cirkuset  

 nu  og regulere ydelserne op på det niveau, de burde have.
Det ville  

 give den  

 arbejdsløse 4.100 kr. mere om året, den syge 4.600 kr. mere,  

 førtidspensionisten 4.500 kr. mere og den enlige folkepensionist 2.700 kr.
 Kristeligt Folkeparti, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (EL):
Til § 4 1)  

  

 I  

  

 stk. 1  

  

 udgår ordene », hvis ændringen i årslønnen, jf. § 3, er 2,0  

 pct. eller lavere«.
[Satstilpasningsprocenten sættes lig med tilpasningsprocenten] Til § 5 2)  

  

 Paragraffen udgår.
[Ophævelse af satsreguleringspuljen] Af  

 	  

    

  

 finansministeren,  

  

 tiltrådt af et  

  

 flertal  

  

 (udvalget med undtagelse af EL):
 3)  


  

 Stk.  

 2, 2. pkt.,  

  

 affattes således:
»Den nærmere anvendelse af puljebeløbet fastsættes på  

 finansloven.« [Udmøntning af satspuljen] Til § 8 4)  

  

 I  

  

 stk. 1  

  

 ændres  

 »  

 1. januar  

 2003  

 «  

 til:  

 »  

 1. juli 2003  

 «                                                                            .
[Ændret ikrafttrædelsesdato] Bemærkninger Til nr. 1 og 2 Ændringsforslagene medfører, at pensionister, dagpengemodtagere,  

 kontanthjælpsmodtagere, efterlønnere og andre, der modtager  

 overførselsindkomster, skal have reguleret deres indkomst svarende til  

 lønudviklingen.
Der skal ikke herske tvivl om, at forslagstillerne går ind  

 for,  

 at disse grupper ikke skal sakke bagud i forhold til folk i beskæftigelse.  

 Satsreguleringsforliget fra 1990 lever ikke op til dette princip.
Derfor har  

 Enhedslisten aldrig tilsluttet sig dette forlig, da det er Enhedslistens  

 opfattelse, at satspuljen skal forblive hos de folk, hvor pengene kommer fra.
Til nr. 3 Regeringen skal som hidtil inden finansårets begyndelse stille  

 forslag til udmøntningen af et eventuelt puljebeløb.
Som hidtil vil der blive  

 forhandlet om udmøntningen af satspuljen med forligspartierne, og det  

 endelige  

 forslag til udmøntning af puljen vil blive fremsat i overensstemmelse med  

 resultatet af disse forhandlinger.
Regeringen vil under alle omstændigheder fremsætte forslag om  

 udmøntning af hele puljen til de formål, der er angivet i lovforslagets § 5,  

 stk. 2, 1. pkt.
Dette vil på samme måde som hidtil teknisk ske i form af  

 ændringsforslag til finanslovforslaget.
Udmøntningen af satspuljen vil  

 således  

 fortsat ske ved Folketingets vedtagelse af finansloven for det pågældende  

 finansår.
Sker der ikke udmøntning af satspuljen eller dele af denne   

 hvilket ikke hidtil er forekommet og på baggrund af forståelsen blandt  

 forligspartierne heller ikke forventes at forekomme  vil dette ikke  

 have  

 betydning for satsreguleringsprocenten for det pågældende finansår.
Der vil  

 således ikke for fremtiden bestå nogen pligt for regeringen til i givet fald  

 at  

 stille forslag om forhøjelse af satsreguleringsprocenten svarende til den del  

 af puljen, som ikke er udmøntet.
Til nr. 4 Det foreslås, at lovens ikrafttrædelsesdato bliver den 1. juli  

 2003. Loven vil fortsat have virkning fra og med fastsættelsen af  

 satsreguleringsprocenten m.v. for finansåret 2004.
Gitte Lillelund Bech (V)  

    

 Freddy Dam (V)  

    

 Pia Larsen (V)  

    

 Lisbeth L.
Petersen (V)  

    

 Jens Rohde (V)  

    

 Peter Skaarup (DF)  

    

 Poul Fischer (DF)  

  

  nfmd.  

  

    

 Pia Christmas‑Møller (KF)  

    

 Knud Erik Kirkegaard (KF)  

    

 Henrik Sass Larsen (S)  

    

 Ole Stavad (S)  

    

 Frank Jensen (S)  

    

 Poul Nyrup Rasmussen (S)  

    

 Tórbjørn Jacobsen (TF)  

    

 Ole Sohn (SF)  

    

 Morten Helveg Petersen (RV)  

  

  fmd.  

  

    

 Pernille Rosenkrantz‑Theil (EL) Kristeligt Folkeparti, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 82 Bilagsnr.
Titel 1 Meddelelse om tidspunkt for betænkningsafgivelse og frist  

 for spørgsmål m.v.
2 Høringssvar, fra finansministeren 3 Høringsnotat fra finansministeren 4 Spm. 1, om bestemmelsen i lovforslagets § 5, stk. 2,  

 indebærer, at sats- puljemidler kan anvendes til foranstaltninger på  

 integrationsområdet, til finansministeren 5 Resumeet fra Rigsrevisionens beretning til  

 statsrevisorerne om satsreguleringspuljen, november 2002 6 Spm. 2 om, hvordan sociale pensioner og  

 overførselsindkomster ville have udviklet sig fra 1990 og frem til nu,  

 såfremt satsregulering ikke var blevet gennemført m.v., til finansministeren Spm. 3 om, hvordan det vil påvirke størrelsen af  

 satspuljen, såfremt det nuværende reguleringsprincip ændres, for så vidt  

 angår grundbeløb og pensionstillæg m.v., til finansministeren Spm. 4 om fordelingsmæssige virkninger 10 år frem, til  

 finansministeren 7 Kopi af finansministerens svar på spørgsmål nr.
S 560 om  

 en oversigt over, hvad de forskellige sociale områder tilføres via  

 henholdsvis årets satspuljeaftale og aftalen mellem regeringen og Dansk  

 Folkeparti 8 Kopi af finansministerens svar på spørgsmål nr.
S 559 om  

 en oversigt over satspuljens størrelse tilbage til satspuljeforligets  

 indgåelse 9 Kopi af finansministerens svar på spørgsmål nr.
S 534 om,  

 hvad satserne for pensioner, dagpenge m.v. ville være, hvis ikke der skete en  

 modregning på grund af satspuljen, fra finansministeren 10 Spm. 5 om betydningen af fradrag for lønmodtagernes  

 pensionsindbetalinger, til finansministeren 11 Kopi af finansministerens svar på spørgsmål nr.
S 558  

 vedrørende aftalen mellem regeringen og Dansk Folkeparti om finansloven 2003  

  satspuljen 12 1. udkast til betænkning 13 Svar på spm. 1, om bestemmelsen i lovforslagets § 5, stk.  

 2, indebærer, at satspuljemidler kan anvendes til foranstaltninger på  

 integrationsområdet, fra finansministeren 14 Svar på spm. 2 om, hvordan sociale pensioner og  

 overførselsindkomster ville have udviklet sig fra 1990 og frem til nu,  

 såfremt satsregulering ikke var blevet gennemført m.v., fra finansministeren Svar på spm. 3 om, hvordan det vil påvirke størrelsen af  

 satspuljen, såfremt det nuværende reguleringsprincip ændres, for så vidt  

 angår grundbeløb og pensionstillæg m.v., fra finansministeren Svar på spm. 4 om fordelingsmæssige virkninger 10 år  

 frem, fra finansministeren 15 Svar på spm. 5 om betydningen af fradrag for  

 lønmodtagernes pensionsindbetalinger, fra finansministeren 16 Orientering om ændringsforslag fra SF 17 Henvendelse af 31/1-03 fra Leif Larsen, Holbæk 18 Kopi AMU: Svar på spm. 9 om ministerkommentar til  

 henvendelse af 30/10-02, fra beskæftigelsesministeren 19 Spm. 6 om kommentar til henvendelse af 30/10-02 fra Leif  

 Larsen, Holbæk, til finansministeren 20 Svar på spm. 6 om kommentar til henvendelse af 30/10-02  

 fra Leif Larsen, Holbæk, fra finansministeren 21 Meddelelse om, at SF har trukket sit ændringsforslag  

 tilbage 22 Betænkningsbidrag samt tilhørende ændringsforslag, fra  

 finansministeren 23 Ændringsforslag fra finansministeren 24 2. udkast til betænkning 25 3. udkast til betænkning Bilag 2 Aftale mellem V, S, DF, KF, SF, RV og KRF om  

 principperne for satspuljens tilvejebringelse og udmøntning m.v.
 1. Principperne bag satsreguleringen og  

 satspuljens tilvejebringelse                                                 .
Satsreguleringsordningen indebærer, at overførselsindkomsterne  

 hvert år reguleres med en satsreguleringsprocent, der fastsættes på grundlag  

 af  

 års~lønsudviklingen.
I de tilfælde, hvor den gennemsnitlige ændring i  

 årslønnen  

 for alle arbejdere og funktionærer er højere end 2,0 procent afsættes et  

 puljebeløb til initiativer for overførselsindkomstmodtagere og svage grupper.
 Satsreguleringsordningen sikrer således, at der  under  

 forudsætning af, at ændringen i årslønnen er højere end 2,0 procent   

 hvert år  

 afsættes midler til en målrettet indsats for overførselsindkomstmodtagere og  

 svage grupper.
 Partierne tilslutter sig fuldt ud principperne bag denne  

 reguleringsordning.
2. Principperne for anvendelsen af  

 satspuljemidlerne Puljebeløbet anvendes til foranstaltninger med henblik på  

 forbedring af vilkårene for overførselsindkomstmodtagere og svage grupper.  

 Anvendelsen af puljebeløbet fastsættes i finansloven, jf. § 5, stk. 2.
Der er i forligskredsen enighed om, at satspuljemidlerne kan  

 anvendes til en bred vifte af foranstaltninger til gavn for  

 overførselsindkomstmodtagere og svage grupper, herunder forebyggende  

 foranstaltninger m.v.
Dermed er også grupper, der ikke modtager  

 overførselsindkomst, men som er i risiko for at overgå til offentlig  

 forsørgelse, omfattet af målgruppen for ordningen.
3. Principperne for udmøntningen af puljen Partier, der stemmer for lovforslaget og som har tilsluttet sig  

 principperne i reguleringsmetoden, vil fremover indgå i forligskredsen om  

 udmøntningen af satspuljen.
 Partierne erklærer sig endvidere indforståede med, at den  

 fremtidige udmøntning af puljen forhandles i overensstemmelse med den  

 konsensusholdning, der har præget de hidtidige udmøntningsforhandlinger.
Det skal ved udmøntningen således tilstræbes at finde flest  

 mulige projekter, der er bred enighed om, og som tilgodeser de relevante  

 målgrupper.
Samtidig skal der udvises imødekommenhed over for, at alle  

 partier  

 i begrænset omfang får tilgodeset særlige prioriteter, som et eller flere af  

 de  

 øvrige partier ikke ønsker eller er direkte imod.
Det betyder bl.a., at  

 enkelte  

 partier således ikke kan udelukke bestemte temaer.
Ifølge den hidtidige satsreguleringslov skal regeringen inden  

 udgangen af året fremsætte forslag til udmøntning af satsreguleringspuljen  

 for  

 det følgende finansår.
Hvis der ikke opnås tilslutning til puljens  

 anvendelse,  

 er regeringen i henhold til de gældende regler forpligtet til at foreslå  

 satsreguleringsprocenten forhøjet svar~ende til den del af puljen, som ikke  

 er  

 udmøntet.
Udmøntningsforslaget fremsættes efter drøftelser mellem  

 for~ligspartierne.
 Partierne er enige om, at der som led i nyordningen af  

 satsreguleringsforliget gennemføres det af regeringen fremsatte lovforslag  

 med  

 den ændring, at puljemidlerne altid skal udmøntes.
Det vedlagte ændringsforslag indebærer, at regeringen som hidtil  

 skal stille forslag til udmøntningen af et eventuelt puljebeløb inden  

 finansårets begyndelse.
Som hidtil vil der blive forhandlet om udmøntningen  

 af  

 satspuljen med forligspartierne, og det endelige forslag til udmøntning af  

 puljen vil blive fremsat i overensstemmelse med resultatet af disse  

 forhandlinger.
Regeringen vil således under alle omstændigheder fremsætte  

 forslag om udmøntning af hele puljen til de formål, der er angivet i  

 lovforslagets § 5, stk. 2, 1. pkt.
Dette vil på samme måde som hidtil teknisk  

 ske i form af ændringsforslag til finanslovsforslaget.
Udmøntningen af  

 satspuljen vil således fortsat ske ved Folketingets vedtagelse af finansloven  

 for det pågældende finansår.
 Andre partier får mulighed for at tilslutte sig forligskredsen  

 nu eller på et senere tidspunkt, hvis de erklærer sig enige i ovenstående.
4. Administrationen af puljen Der er enighed mellem forligspartierne om at sikre, at  

 midler, der ikke er anvendt efter en given periode, automatisk falder tilbage  

 i  

 puljen til genudmøntning ved periodens udløb.
Der udarbejdes nærmere  

 retningslinier herfor.
Der udarbejdes endvidere retningslinier for, hvor stor  

 en andel af en satspuljebevilling, der kan anvendes til administration, samt  

 for hvordan administrationsbidragene godkendes af forligspartierne.  

 Retningsliniernes konkrete udformning aftales mellem forligspartierne i  

 forbindelse med de kommende forhandlinger om udmøntningen af satspuljen.
