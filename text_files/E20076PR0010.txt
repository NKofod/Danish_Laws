J.1. Henstand i forbindelse med klage Klager eller sagsanlæg på skatteområdet har normalt ikke opsættende  

 virkning.
SKAT kan dog efter ansøgning give henstand med betaling af den  

 del af en skat, som en klage over eller en anmodning  

 om genoptagelse af opgørelsen vedrører, jf.
SFL § 51, stk. 1, 1.  

 pkt.
Dette gælder dog ikke afgørelser efter toldlovgivningen, jf. artikel  

 244 i Rådets forordning (EØF) nr. 2913/92 af 12. oktober 1992 om  

 indførelse af en EF-toldkodeks, jf.
SFL § 51, stk. 1, 2. pkt.
 Henstand i forbindelse med klage over en skatteansættelse omfatter også  

 eventuelle afledte krav på arbejdsmarkedsbidrag.
Det er en betingelse for henstand, at det beløb, der søges henstand  

 for, opkræves særskilt.
Der kan således ikke gives henstand med indregnet  

 restskat efter kildeskattelovens § 61, stk. 3 eller § 61 A, jf.  

 herom SFL § 51, stk. 2.
Henstand kan ikke gives for et tidsrum på over 4 år.
Henstanden kan dog  

 forlænges efter fornyet ansøgning.
Henstanden gives i øvrigt for det  

 tidsrum, hvor klagesagen er under behandling i det administrative  

 klagesystem.
Hvis en administrativ afgørelse indbringes for domstolene,  

 eller hvis en dom ankes, skal der indgives en ny ansøgning om henstand,  

 jf.
SFL § 51, stk. 3.
Henstanden kan betinges af, at der stilles sikkerhed for  

 henstandsbeløbet, hvis det skønnes, at meddelelse af henstand vil  

 indebære, at muligheden for senere at inddrive kravet forringes,  

 jf.
SFL § 51, stk. 4.
Der kan i henstandsbevillingen tages forbehold for modregning i  

 henstandskravet for krav, som klageren måtte få mod det offentlige.
Hvis  

 myndigheden ønsker adgang til at foretage modregning for krav, som  

 klageren måtte få mod det offentlige, skal der således tages et forbehold  

 herom i henstandsbevillingen, jf.
SFL § 51, stk. 5.
Henstandsbeløbet forrentes med rentesatsen i den pågældende lov fra de  

 i samme lov definerede forfaldstidspunkter.
Henstanden omfatter også denne  

 rente og eventuelt allerede påløbne renter, jf.
SFL § 51, stk. 6.
Det er SKAT, der har kompetence til at bevilge henstand i forbindelse  

 med klage, jf.
SFL § 51, stk. 1. Landsskatteretten er  

 klageinstans, jf.
SFL § 11, stk. 1, nr. 1.
J.2. Tilbagebetaling som følge af afgørelse fra  

 de administrative myndigheder Når en skatteansættelse for personer nedsættes, skal dette medføre en  

 ændret årsopgørelse, jf. kildeskattelovens § 62 A.
Den beregnede skat skal  

 nedsættes, og skattebeløbet skal tilbagebetales i overensstemmelse med  

 reglerne i kildeskatteloven.
Dette gælder både, når skatteansættelsen  

 nedsættes ved skatteankenævnet og ved Landsskatteretten, og det gælder  

 uanset, om afgørelsen er påklaget.
Tilsvarende gælder på told-, moms- og  

 afgiftsområdet.
Hvis SKAT har tabt en sag og indbringer den for  

 domstolene, skal der naturligvis kun ske nedsættelse for så vidt  

 angår de indkomstår eller perioder, der udgør sagens genstand.  

 Indbringelsen for domstolene er udtryk for, at hidtidig praksis indtil  

 videre er opretholdt, herunder i forhold til andre skattepligtige med  

 tilsvarende sager.
Hvis en sag indbringes for domstolene under disse  

 omstændigheder, skal SKAT i forbindelse med nedsættelse og  

 udbetaling tage forbehold om, at beløbet vil blive genopkrævet, hvis SKAT  

 vinder sagen ved domstolene.
Det følger af retsplejelovens § 480, at domme kan fuldbyrdes 14 dage  

 efter dommens afsigelse.
Ifølge en retssag, som Skatteministeriet tabte,  

 skal den udbetalende myndighed ikke afvente en henvendelse fra  

 borgeren/virksomheden om udbetaling af beløbet, men myndigheden skal  

 beregne et evt. overskydende beløb manuelt og udbetale det til  

 borgeren/virksomheden inden 14 dage, jf.
TfS 2000, 951 TSS.
J.3. Forrentning af  

 tilbagebetalingsbeløb Det er SKAT, der træffer afgørelse om beregning og udbetaling af  

 renter efter følgende regler:
1. Skatte- og afgiftsmyndighederne er ved nogle domme blevet tilpligtet  

 at forrente beløb, der skal tilbagebetales, fordi beløbet har været  

 opkrævet uden tilstrækkelig lovhjemmel.
Dommene vedrører situationer, der  

 ikke er omfattet af lov om renter ved forsinket betaling mv, jf.  

 lovbekendtgørelse nr. 743 af 4. september 2002 (renteloven) eller af  

 særlige regler om forrentning i skatte- og afgiftslovgivningen.  

 Skatteministeriet pålægges at forrente tilbagebetalingkrav under hensyn  

 til, at det under de foreliggende omstændigheder findes rimeligt og i  

 overensstemmelse med almindelige retsgrundsætninger, at Skatteministeriet  

 bærer risikoen for det rentetab, som sagsøgeren lider ved ikke at kunne  

 råde over det pågældende beløb.
 2. På denne baggrund er det besluttet, at staten skal forrente  

 tilbagebetalte skatter, afgifter, gebyrer mv. inden for Skatteministeriets  

 område efter reglerne i punkt 3-14, når tilbagebetaling til borgerne  

 finder sted på statens vegne.
 Reglerne omfatter således ikke tilfælde, hvor staten tilbagebetaler  

 afgifter, der er opkrævet på vegne af danske kommuner mv.
Reglerne omfatter heller ikke krav, der er begrundet i en formueretlig  

 aftale med myndighederne, f.eks. løn til ansatte eller en entreprenørs  

 krav på vederlag.
Desuden er bøder ikke omfattet, uanset om bøden er  

 pålagt i henhold til skatte- og afgiftslovene.
3. Hvor særlige regler om forrentning af borgernes tilbagebetalingskrav  

 fremgår af skatte- eller afgiftslovgivningen, sker forrentningen efter  

 disse særlige regler.
Dette gælder såvel bestemmelser i lovene om skatter  

 og afgifter som i andre love - herunder renteloven.
F.eks. findes der  

 særregler om forrentning ved tilbagebetaling af indkomstskat for både  

 personer og selskaber.
 Særregler om forrentning af borgernes tilbagebetalingskrav:
 1) Bekendtgørelse om arbejdsmarkedsbidrag nr. 136 af 17. februar 2005,  

 § 13, stk. 5.
 2) Pensionsafkastbeskatningslovens § 27, stk. 6.
 3) Kildeskattelovens § 62 A, stk. 3 og 4.
4) Kildeskattelovens § 62 E 5) Kildeskattelovens § 67, stk. 7.
 6) Selskabsskattelovens §§ 24 - 30 C.
 4. Hvis et negativt tilsvar i henhold til opkrævningslovens § 12 ikke  

 udbetales rettidigt, og forsinkelsen ikke skyldes virksomhedens forhold,  

 forrentes beløbet efter sædvane med rentelovens rentesats fra  

 udbetalingsfristens udløb og indtil udbetalingen finder sted.
 De her beskrevne regler ændrer ikke den nævnte praksis.
 5. Hvis bunden opsparing i henhold til lov nr. 137 af 6. april 1985  

 tilbagebetales efter lovens § 4, sker der i overensstemmelse med lovens  

 motiver ingen forrentning.
6. I tilfælde, hvor det tilbagebetalingspligtige beløb ikke er omfattet  

 af punkt 3-5, sker forrentning efter de her beskrevne regler.  

 Rentesatsen er den sats, der for den pågældende periode gælder efter § 5 i  

 renteloven.
Der beregnes ikke rentes rente.
 7. Hvis tilbagebetalingen vedrører et beløb, som er indbetalt efter  

 påkrav fra en myndighed, forrentes beløbet fra indbetalingsdagen til  

 udbetalingsdagen.
I disse tilfælde er indbetaling sket, når myndigheden har tilkendegivet  

 over for indbetaleren, at der efter myndighedens opfattelse foreligger  

 indbetalingspligt.
Det er ikke nødvendigt, at der er stillet krav om  

 indbetaling af et bestemt beløb.
Hvis der ikke er stillet krav om  

 indbetaling af et bestemt beløb, og der er indbetalt beløb udover, hvad  

 der følger af myndighedens meddelelse om indbetalingspligt, f.eks. på  

 grund af en beregningsfejl, forrentes det overskydende beløb dog efter  

 punkt 8. Såfremt myndighedens meddelelse om indbetalingspligt hviler  

 på indbetalerens egne oplysninger om de faktiske forhold, og disse senere  

 viser sig urigtige, forrentes tilbagebetalingskravet ligeledes efter punkt  

 8.
Det er uden betydning, om der er begået fejl af myndighederne.
Det er  

 ligeledes uden betydning, om tilbagebetalingskravet følger af en dom eller  

 af en administrativ afgørelse.
Dette gælder også, hvis der indbetales beløb udover hvad der følger af  

 et eventuelt påkrav fra myndighederne om indbetaling.
Det overskydende  

 beløb forrentes først fra 30 dage efter myndighedens modtagelse af  

 anmodningen om tilbagebetaling.
 Hvis myndigheden stiller krav om indbetaling på grundlag af  

 indbetalerens oplysninger om der faktiske forhold, og disse senere viser  

 sig at være urigtige, skal et eventuelt tilbagebetalingskrav ikke  

 forrentes fra indbetalingsdagen, men først fra 30 dage efter modtagelsen  

 af indbetalerens anmodning om tilbagebetaling.
 9. Godtgørelse eller regulering af told og moms i henhold til  

 toldlovens § 36, der ikke sker rettidig, forrentes dog fra  

 reguleringsfristens udløb, medmindre forsinkelsen skyldes virksomhedens  

 forhold.
10. Forrentning af punkt 7 - 9 skal finde sted, uanset om indbetaleren  

 har et retskrav på tilbagebetaling, eller om tilbagebetalingen beror på en  

 bevillingsmæssig afgørelse.
Det er således unødvendigt at sondre mellem,  

 hvorvidt tilbagebetalingen sker, fordi indbetaleren har et krav herpå,  

 eller fordi tilbagebetaling sker efter myndighedens egen beslutning.
 11. Er renten efter punkt 6 - 10 opgjort til et lavere beløb end 200  

 kr., udbetales beløbet ikke.
12. Ved betaling af renter efter punkt 6 - 10 tilbagebetalinger, der  

 finder sted efter disse reglers ikrafttræden, skal renteberegning og  

 udbetaling ske på myndighedens foranledning.
Beregning og udbetaling skal  

 således finde sted uden særlig anmodning fra indbetaleren.
 13. Renter efter punkt 6 - 10 af tilbagebetalinger, der er sket efter  

 disse reglers ikrafttræden, udbetales kun efter særskilt anmodning herom,  

 og der kan ikke beregnes renter for perioder, der ligger mere end 5 år før  

 denne anmodning.
 14. De her beskrevne regler er ikke til hinder for, at renter af  

 tilbagebetalingskrav ydes med større beløb, såfremt dette følger af  

 renteloven.
 Dette kan f.eks. være tilfældet, såfremt der er anlagt retssag, før der  

 anmodes om tilbagebetaling.
 15. Reglerne trådte i kraft den 1. marts 2004, og gælder for krav, der  

 forfaldt fra og med 1. august 2002.
 Krav, der forfaldt inden den 1. august 2002, forrentes efter de  

 tidligere gældende regler, jf. herom tidligere udgaver af  

 Processuelle regler på ToldSkats område.
