Bekendtgørelse om Advokatnævnets  

 virksomhed I medfør af § 144, stk. 4, i lov om rettens pleje, jfr.  

 lovbekendtgørelse nr. 809 af 14. september 2001 fastsættes:
Advokatnævnet § 1. Advokatnævnet har til opgave at  

 behandle klager over, at advokater har tilsidesat pligter, der følger  

 af retsplejeloven eller af forskrifter, der er fastsat i medfør af  

 retsplejeloven (disciplinærsager), samt sager om ophævelse af  

 frakendelse efter retsplejelovens § 147 c, stk. 3.
 Stk. 2. Advokatnævnet behandler endvidere klager over  

 kredsbestyrelsens afgørelser i sager, der vedrører det  

 vederlag, som en advokat har forlangt for sit arbejde (salærklager).  

 Endvidere behandler Advokatnævnet salærsager, der af  

 kredsbestyrelsen er henvist til Advokatnævnets afgørelse.
 § 2. Advokatnævnet kan virke samlet eller i  

 afdelinger.
 Stk. 2. Hver afdeling består af mindst 6 medlemmer.
 § 3. Advokatnævnets formand fordeler sagerne  

 mellem det samlede advokatnævn og afdelingerne.
 Stk. 2. Sager af principiel karakter, sager, hvor der kan  

 opstå spørgsmål om sanktion i henhold til retsplejelovens  

 § 147 c, stk. 3, og sager efter retsplejelovens § 147 f, skal  

 så vidt muligt behandles af det samlede advokatnævn.
 § 4. Det samlede advokatnævn er  

 beslutningsdygtigt, når mindst 10 medlemmer, heraf 1 medlem af  

 formandskabet, 4 af de medlemmer, der er udpeget af justitsministeren, og 5  

 af de medlemmer, der er valgt af Advokatsamfundet, er til stede.
 Stk. 2. En afdeling er beslutningsdygtig, når mindst 4  

 medlemmer, heraf 1 medlem af formandskabet, 1 af de medlemmer, der er udpeget  

 af justitsministeren, og 2 af de medlemmer, der er valgt af Advokatsamfundet,  

 er til stede.
 Stk. 3. Vedkommende formand træffer afgørelse om,  

 hvorvidt der ved et medlems forfald skal indkaldes en  

 stedfortræder.
 § 5. Intet medlem af Advokatnævnet må  

 deltage i behandlingen af en sag, i hvis udfald vedkommende har en individuel  

 interesse, eller hvor der i øvrigt foreligger omstændigheder,  

 som er egnede til at vække tvivl om vedkommendes upartiskhed.
Stk. 2. Ethvert medlem skal straks underrette nævnets  

 formand om de forhold, der vil kunne være omfattet af stk. 1.  

 Advokatnævnet træffer den endelige administrative  

 afgørelse af, om et medlem kan deltage i en sags behandling.
I  

 behandlingen og afgørelsen af dette spørgsmål deltager  

 det pågældende medlem ikke.
 § 6. Der afholdes møde på de af  

 Advokatnævnet vedtagne mødedage, eller når vedkommende  

 formand bestemmer det.
Klage § 7. Klienter, advokater og andre, der har en  

 retlig interesse heri, kan indbringe en sag for Advokatnævnet.  

 Endvidere kan Advokatrådet indbringe en sag for nævnet.
 Stk. 2. Skønnes en sag, der er indbragt for  

 nævnet, at kunne medføre sanktion efter retsplejelovens  

 § 147 c, stk. 3, kan sagen forelægges Advokatrådet til  

 afgørelse af, om Advokatrådet vil indtræde i sagen.
§ 8. Klage skal indgives skriftligt.
Nævnets  

 sekretariat skal om fornødent bistå en klager med udformning af  

 klagen.
 Stk. 2. Disciplinærklager skal indgives inden 6  

 måneder efter, at klageren er blevet bekendt med det forhold, som  

 klagen vedrører.
 Stk. 3. Salærklager skal være indgivet til  

 Advokatnævnet inden 4 uger efter, at kredsbestyrelsens afgørelse  

 er meddelt parterne.
 Stk. 4. Formanden kan træffe afgørelse om, at  

 nævnet skal behandle en klage, der er indgivet for sent, når  

 dette findes rimeligt begrundet.
 § 9. Vedkommende formand kan afvise en  

 disciplinærklage fra en person, som ikke har retlig interesse i det  

 forhold, klagen angår.
Stk. 2. Vedkommende formand kan endvidere afvise en  

 disciplinærklage, der på forhånd må skønnes  

 åbenbart grundløs.
Det samme gælder en klage, der efter  

 dens beskaffenhed ikke kan påkendes af nævnet.
§ 9a.
Hvis en salærklage er afvist af  

 kredsbestyrelsen efter § 11 i bekendtgørelse nr. 284 af 22. juni  

 1983 om advokatkredsenes bestyrelsers behandling af klager over advokaters  

 vederlag og om bistand til Advokatnævnet, og afvisningen påklages  

 til nævnet, kan vedkommende formand stadfæste afgørelsen  

 eller beslutte, at salærklagen skal realitetsbehandles af  

 kredsbestyrelsen eller af nævnet.
Klagesagens forberedelse § 10. Advokatnævnets sekretariatsopgaver  

 varetages af Advokatsamfundets sekretariat.
§ 11. Sekretariatet sørger for, at de  

 nødvendige oplysninger til sagens behandling foreligger, og at de  

 nødvendige undersøgelser er foretaget.
Sekretariatet kan  

 på ethvert tidspunkt under sagens behandling indhente supplerende  

 oplysninger.
Stk. 2. I salærsager sender sekretariatet klagen til  

 modparten til besvarelse.
I disciplinærsager forberedes sagen af  

 vedkommende kredsbestyrelse, jfr. bekendtgørelse nr. 284 af 22. juni  

 1983 om advokatkredsenes bestyrelsers behandling af klager over advokaters  

 vederlag og om bistand til Advokatnævnet.
Sekretariatet kan  

 fastsætte en frist, inden for hvilken parterne og andre skal afgive  

 deres udtalelser.
 Stk. 3. Sekretariatet sørger for, at parterne får  

 kendskab til oplysninger fra modparten, når disse må anses af  

 betydning for sagens afgørelse, medmindre dette findes at burde vige  

 for afgørende hensyn til offentlige eller private interesser.
§ 12. Advokater er forpligtet til at forsyne  

 Advokatnævnet med dokumenter og oplysninger, som nævnet finder er  

 af betydning for afgørelsen af en sag.
Advokater er forpligtet til at  

 fremkomme med udtalelser og at give møde for Advokatnævnet eller  

 en kredsbestyrelse for at afgive forklaring om forhold, som nævnet  

 finder er af betydning for afgørelsen af sagen.
 Stk. 2. Advokatens forpligtelse efter stk. 1  

 begrænses i overensstemmelse med retsplejelovens regler om  

 vidneudelukkelse.
 § 13. I disciplinærsager kan  

 Advokatrådet udpege en advokat til at virke som anklager.
 Stk. 2. I sager, hvor der kan opstå  

 spørgsmål om at frakende en advokat retten til at udøve  

 advokatvirksomhed, jfr. retsplejelovens § 147 c, stk. 3, udpeger  

 Advokatnævnet en forsvarer, såfremt den indklagede ikke selv har  

 valgt en sådan.
 Stk. 3. I andre disciplinærsager kan Advokatnævnet  

 udpege en forsvarer.
 Stk. 4. Advokatnævnet kan udpege en advokat til at  

 varetage klagerens interesser, når der findes at være behov  

 herfor.
 Stk. 5. Udgifterne til honorarer m.v. til advokater udpeget i  

 medfør af stk. 1-4 fastsættes af Advokatnævnet og  

 afholdes af Advokatsamfundet.
 § 14. Vedkommende formand kan bestemme, at parter  

 eller vidner skal afhøres ved byretten på det sted, hvor de  

 bor.
Sagens afgørelse § 15. Advokatnævnet behandler sagerne i  

 møder.
 Stk. 2. Sagens parter har ret til at give møde for  

 nævnet og afgive forklaring.
 Stk. 3. Vedkommende formand kan tillade, at andre personer  

 indkaldes for at afgive forklaring for nævnet.
 § 16. Advokatnævnets møder er ikke  

 offentlige.
Stk. 2. I en disciplinærsag kan den indklagede advokat  

 kræve, at offentligheden får adgang til at overvære sagens  

 behandling, i det omfang dette ikke vil kunne tilføje nogen  

 unødig krænkelse.
Nævnet kan endvidere tillade adgang for  

 offentligheden, når en sag findes at have offentlig interesse, og  

 offentlighedens adgang ikke vil kunne tilføje nogen en unødig  

 krænkelse.
Nævnets votering er ikke offentlig.
§ 17. Advokatnævnets afgørelser  

 træffes ved almindelig stemmeflerhed.
I tilfælde af stemmelighed  

 er formandens stemme udslagsgivende.
 § 18. Advokatnævnets afgørelse kan  

 ikke indbringes for anden administrativ myndighed.
 Stk. 2. Advokatnævnets afgørelse i  

 disciplinærsager kan af vedkommende advokat indbringes for landsretten  

 i overensstemmelse med retsplejelovens § 147 d og § 147 e.
 § 19. Advokatnævnets afgørelser skal  

 være skriftlige og ledsaget af en begrundelse.
 Stk. 2. En afgørelse skal efter mindretallets  

 begæring indeholde oplysninger om mindretallets indstilling, dog uden  

 angivelse af vedkommende medlemmers navne.
 Stk. 3. I disciplinærsager skal nævnets  

 afgørelse indeholde oplysning om adgangen til domstolsprøvelse  

 og fristen herfor.
Stk. 4. Advokatnævnets afgørelse sendes til  

 sagens parter, Advokatrådet og vedkommende kredsbestyrelse.
I  

 disciplinærsager sendes afgørelsen tillige til  

 Justitsministeriet.
Offentliggørelse og beretning § 20. Frakendelser i henhold til retsplejelovens  

 § 147 c, stk. 3, skal offentliggøres med angivelse af  

 advokatens navn, adresse og frakendelsens varighed.
I øvrigt kan  

 Advokatnævnet offentliggøre en afgørelse i  

 disciplinærsager.
§ 21. Advokatnævnet afgiver en årlig  

 beretning om sin virksomhed til justitsministeren.
Advokatnævnet  

 offentliggør beretningen.
 § 22. Bekendtgørelsen træder i kraft  

 den 15. april 2002.
 Stk. 2. Bekendtgørelse nr. 283 af 22. juni 1983 om  

 Advokatnævnets virksomhed ophæves.
