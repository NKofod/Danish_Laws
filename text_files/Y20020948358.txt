Beskatning af sømænd på kursus i land Et rederi spurgte Told- og  

 Skattestyrelsen om, hvor længe en søfarende skal udføre skibstjeneste for  

 igen  

 at kunne deltage i en kursusperiode i land på maksimalt 3 måneder, og fortsat  

 være aflønnet på DIS-vilkår under kursusforløbet.
 Styrelsen meddelte rederiet,  

 at fortolkningen af praksis efter den tidligere sømandsskattelov som  

 hovedregel  

 tillod, at indkomst under kursus i land kunne sømandsbeskattes, hvis kursus-  

 eller skoleopholdet ikke havde en varighed, der oversteg 3 måneder.
 Styrelsen vil i den  

 forbindelse lægge til grund, at 3 månedersgrænsen må ses i sammenhæng med den  

 øvrige skibstjeneste, og vil ved fortolkningen som hovedregel kunne  

 acceptere,  

 at der under kursus- og skoleophold i en samlet periode, der ikke overstiger  

 3  

 måneder inden for en løbende 12 måneders ansættelsesperiode til skibstjeneste  

 vil kunne aflønnes med lempelsesberettiget DIS-løn.
 Der vil efter styrelsens  

 opfattelse, kun i ganske særlige tilfælde f.eks. hvis sømanden anvender ferie  

 eller afspadsering/opsparede fridage til et længerevarende kursus- eller  

 skoleophold i land, kunne indrømmes særligt fradrag eller udbetales  

 lempelsesberettiget  

 DIS-løn i en periode der overstiger 3 måneder.
