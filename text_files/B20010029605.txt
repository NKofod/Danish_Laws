 Bekendtgørelse om ændring af  

 bekendtgørelse om  

 Hovedstadens Udviklingsråds låntagning og meddelelse af  

 garantier m.v.
§ 1 I bekendtgørelse nr. 558 af 21. juni 2000 om Hovedstadens  

 Udviklingsråds låntagning og meddelelse af garantier m.v.  

 foretages følgende ændringer:
 1. Efter § 1, stk. 2, indsættes:
»Stk. 3. Hovedstadens Udviklingsråd kan optage lån  

 til udgifter til investeringer i rullende materiel til passagertrafik  

 på jernbane samt udgifter til investeringer i jernbaneinfrastruktur,  

 herunder stationsanlæg og værksteder m.v.« § 2 Bekendtgørelsen træder i kraft den 9. maj 2001 og har  

 virkning fra og med regnskabsåret 2001.
