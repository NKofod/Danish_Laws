Erstatningsansvarslovens § 26 - forbrydelser mod kønssædeligheden mv., nævnets j.nr. 15-520-07925 Skadevolder, som var ansøgers stedfar, blev af retten dømt for over en periode på ca. 3 ½ år, hvor ansøgeren var mellem 10 og 13 år, at have udsat hende for overgreb, idet han adskillige gange havde samleje med hende, ligesom han befølte hende i kønsdelene og på brysterne, stak en finger ind i hendes skede og endetarm og berørte hendes læber med sit lem.
Retten lagde ved strafudmålingen vægt på længden af perioden, hvorunder overgrebene fandt sted, antallet af overgreb, samt at skadevolderen havde gennemført adskillige fuldbyrdede samlejer i tiden, hvor ansøgeren var under 12 år, herunder i perioder, hvor skadevolderen på grund af ansøgers mors indlæggelse på sygehus fungerede som primær omsorgsperson for ansøger.
 Nævnet tilkendte ansøgeren 100.000 kr. i godtgørelse for tort i overensstemmelse med rettens afgørelse.
