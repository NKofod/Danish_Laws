 I medfør af § 5, stk. 4, og § 6, stk. 3, i lov om skibsfartens  

 betryggelse, jf. lovbekendtgørelse nr. 587 af 29. september 1988 og efter  

 bemyndigelse i bekendtgørelse nr. 570 af 26. september 1988, fastsættes efter  

 samråd med Forsvarsministeriet:
Arbejdsområder § 1.  I forbindelse med opførelsen af en fast  

 forbindelse (en højbro og en tunnel) mellem Halsskov og Sprogø er der  

 etableret arbejdsområder i Østerrenden i Storebælt.
Arbejdsområderne er  

 benævnt A1, A2, A3 og A4.
 Stk. 2.  Den som bilag 1 vedlagte kortskitse viser  

 arbejdsområder og placering af trafiksepareringens trafikruter, sejlløb  

 gennem arbejdsområderne for fartøjer under 20 meters længde, samt løbenes  

 afmærkning.
 Stk. 3.  Meddelelse om arbejdsområdernes udstrækning og  

 afmærkning samt ændringer hertil bekendtgøres i Efterretninger for Søfarende.
 Stk. 4.  Uvedkommende sejlads og fiskeri i  

 arbejdsområderne er forbudt.
Trafiksepareringen mellem Korsør og Sprogø § 2.  Trafikruternes bredde i trafiksepareringen  

 mellem arbejdsområderne A2 og A3 er reguleret således, at den nordgående rute  

 har en bredde på mindst 475 meter med en fri vanddybde på mindst 17 m, og den  

 sydgående rute en bredde på mindst 475 meter med en fri vanddybde på mindst  

 19 m, begge vanddybder ved middelvandstand.
 Stk. 2.  Sejlads i de indsnævrede trafikruter skal ske  

 med forsigtighed og med den til sikker sejlads og manøvrering nødvendige  

 fart.
 Stk. 3.  Informationer til skibsfarten om særlige  

 forhold i trafiksepareringsområdet vil blive bekendtgjort i Efterretninger  

 for Søfarende, gennem de i Danmarks Radio udsendte farvandsefterretninger og  

 vil desuden blive udsendt som »Navigational Warning« over  

 kystradiostationerne.
 Stk. 4.  Fiskeri i de indsnævrede trafikruter i  

 trafiksepareringen er forbudt.
Sejlløb for mindre fartøjer § 3.  Mellem arbejdsområderne A1 og A2 og mellem  

 arbejdsområderne A3 og A4 er der etableret særligt afmærkede sejlløb for  

 trafik i begge retninger for fartøjer under 20 meters længde, se bilag 1. De  

 enkelte sejlløb vil have en bredde på mindst 100 m og en fri vanddybde ved  

 middelvandstand på mindst 4 m.
Fiskeri i disse sejlløb er forbudt.
 Stk. 2.  Sejlads og fiskeri i nærheden af  

 arbejdsområderne skal ske med forsigtighed og under hensyn til de i områderne  

 arbejdende fartøjer.
Tværgående trafik i Østerrenden § 4.  Skibe og fartøjer, der sejler på tværs af de  

 afmærkede trafikruter og sejlløb, skal afpasse deres sejlads således, at de  

 ikke bringer sig i en situation, hvor der opstår fare for sammenstød med et  

 skib, der sejler i trafikruternes og sejlløbenes længderetning.
Skulle fare  

 for sammenstød alligevel opstå, gælder reglerne for styring og sejlads  

 (kapitel B) i de internationale søvejsregler, 1972.
Lavbro i Vesterrenden § 5.  Opmærksomheden henledes på, at der over  

 Vesterrenden mellem Fyn og Sprogø er bygget en lavbro med en fri  

 gennemsejlingshøjde på 18 m ved middelvandstand.
Sejlads gennem Vestbroen er  

 kun tilladt for skibe med en dødvægtstonnage op til 1000 tons.
Skibstrafiksystem (VTS) § 6.  For at assistere skibsfarten ved gennemsejling  

 af Østerrenden i perioden, der omfatter bygningen af den centrale del af  

 Østbroen, er der etableret et skibstrafiksystem, VTS (Vessel Traffic  

 Service)-system, med radiomeldetjeneste.
Systemet, der dækker den centrale  

 del af Storebælt, kaldes »Great Belt Traffic«, herefter benævnt  

 »GBT«.
GBT er baseret på og udfører tjenesten i overensstemmelse  

 med den internationale maritime organisations (IMO) resolution  

 »Guidelines for Vessel Traffic Services«.
Stk. 2.  GBT vil i perioder anvende overvågningsfartøjer  

 i områderne nord og syd for trafiksepareringen i Østerrenden.
Fartøjerne vil  

 blive anvendt som hjælp ved GBT's identifikation af skibsfarten i området.
Regler for radiomeldetjenesten § 7.  Radiomeldetjenesten afvikles efter nedenstående  

 regler:
For sydgående: breddeparallellen 55 grader 35'N, For nordgående: en linie, der forbinder følgende punkter:
Stigsnæs: 55 grader 12'0N-11 grader 15'5E (Gulfs olie- pier), Omø: 55 grader 08'4N-11 grader 09'2E (Ørespids, Omø), Hov: 55 grader 08'8N-10 grader 57'4E (Hov Iso.Fyr), Langeland W: 55 grader 00'0N-10 grader 48'8E (Syd for Korsebølle Thurø Rev: 55 grader 01'2N-10 grader 44'1E (Thurø Revbøjen), (se kortskitse i bilag 3).
- skibets navn og kendingssignal, - position, - kurs (N.- el.
S.-gående), - skibets fart, - lods ombord, - ruten skibet vil følge (Østerrenden el.
Vesterrenden), - fejl og mangler, samt - dødvægtstonnage og mastehøjde i meter.
Generelle bestemmelser § 8.  Skibe uden ajourførte sejladsoplysninger  

 anbefales at tage lods før passage af brobygningsområdet.
Stk. 2.  Opmærksomheden henledes på IMO Resolution A.  

 620 (15) om anbefalinger vedrørende sejlads gennem indsejlingerne til  

 Østersøen.
Resolutionen anbefaler blandt andet anvendelse af lods for skibe  

 med en dybgang på 13 m og derover under sejlads i Rute T, samt deltagelse i  

 radiomeldesystemet SHIPPOS.
 § 9.  Søfartsstyrelsen kan fastsætte hvilke  

 forholdsregler, der skal tages i forbindelse med etableringen af Østbroen for  

 at forebygge, at der lægges den frie sejlads hindringer i vejen.
 Straf og ikrafttræden m.v.
 § 10.  Overtrædelse af denne bekendtgørelse straffes  

 med bøde.
 § 11.  Bekendtgørelsen træder i kraft den 1. november  

 1993.
 Stk. 2.  Bekendtgørelse nr. 145 af 26. marts 1993 om  

 sejlads gennem arbejdsområderne ved den faste forbindelse over Østerrenden i  

 Storebælt ophæves.
