Bekendtgørelse om særlige restriktioner for import af foder med indhold af ikke tilladt genetisk modificeret ris i risprodukter fra Kina1) I medfør af § 1 og § 6, stk. 2, i lov om foderstoffer, jf. lovbekendtgørelse nr. 418 af 3. maj 2011, fastsættes:
Anvendelsesområde § 1. Import af foderprodukter, der er opført i bilag I til afgørelse nr. 2011/884/EU om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina og om ophævelse af beslutning 2008/289/EF, og som har oprindelse i eller er afsendt fra Kina, skal opfylde kravene i Kommissionens gennemførelsesafgørelse nr. 2011/884/EU.
Forhåndsanmeldelse § 2. Enhver import af de i § 1 omtalte foderprodukter skal anmeldes til Fødevarestyrelsen inden ankomsten til Danmark.
Anmeldelsen skal ske senest den sidste arbejdsdag (mandag til fredag) forud for indførslen, dog senest 24 timer før forventet ankomsttidspunkt.
Kontrol § 3. Fødevarestyrelsen foretager kontrol og håndhævelse i overensstemmelse med bestemmelserne i afgørelse nr. 2011/884/EU af de i § 1 omhandlede foderprodukter.
Opdeling af partier § 4. Partier må ikke opdeles, før alle offentlige kontroller er udført af de kompetente myndigheder.
 Stk. 2. I tilfælde af efterfølgende opdeling efter offentlig kontrol skal en attesteret kopi af sundhedscertifikatet og analyserapporten ledsage de enkelte dele af den opdelte sending til og med en gros-leddet.
Straffebestemmelser § 5. Med bøde straffes den, der overtræder § 1, § 2, eller § 4.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
§ 6. Medmindre højere straf er forskyldt efter den øvrige lovgivning straffes med bøde den, der overtræder følgende bestemmelser i afgørelse nr. 2011/884/EU 1) artikel 3, 2) artikel 4, eller 3) artikel 7.
Ikrafttræden § 7. Bekendtgørelsen træder i kraft den 14. januar 2012.
 Stk. 2. Samtidig ophæves bekendtgørelse nr. 618 af 9. juni 2010 om særlige restriktioner for import af foder med indhold af Bt 63-ris.
Fødevarestyrelsen, den 10. januar 2012 Esben Egede Rasmussen / Jan Thiele 1) Bekendtgørelsen indeholder bestemmelser, der er nødvendige for, at Kommissionens gennemførelsesafgørelse 2011/884/EU af 22. december 2011 om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina og om ophævelse af beslutning 2008/289/EF, EU-Tidende 2011, nr.
L 343, side 140 kan virke effektivt i Danmark.
