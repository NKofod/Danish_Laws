1. GYLDIGHEDSOMRÅDE 1.1. Nærværende cirkulære giver forskrifter for den transmissionsmæssige  

 dimensionering og placering af dæmpningsled i de offentlige danske centralers  

 taleveje.
 Cirkulæret indeholder dog ikke forskrifter for dimensionering og placering  

 af de specielle dæmpningsled (og forstærkere), som er nødvendige ved  

 anvendelse af firtråds kompensation af dæmpning i totråds centralledninger  

 eller i forbindelse med udstyr i telefonistekspedition af  

 samtaleforbindelser.
 1.2. Cirkulærets bestemmelser er udarbejdet i overensstemmelse med  

 forskrifterne i Cirkulære nr. 1 og skal følges i overensstemmelse med dette  

 cirkulæres gyldighedsområde.
2. Definitioner 2.1. I nærværende cirkulære er benyttet de i Cirkulære nr. 1 indførte  

 definitioner, begreber, benævnelser og betegnelser.
3. Dæmpningsleds elektriske egenskaber 3.1. Dæmpningsled i centralers taleveje skal være analoge, idet digitale  

 dæmpningsled ikke opfylder et krav om bitintegritet.
 3.2 Dæmpningsled i centralers taleveje skal være balancerede, dvs. enten  

 H-led eller 0-led (i figurerne er kun vist H-led).
 3.3. Dæmpningsled skal have nominelle dæmpningsværdier i hele eller halve  

 dB.
 Omstrappelige eller variable dæmpningsled skal være regulerbare til  

 nominelle dæmpningsværdier i hele og halve dB.
 3.4. Et dæmpningsleds driftsdæmpning mellem 600 ohm og ved et sendeniveau  

 på 0 dB (1 m VA) skal ved enhver frekvens afvige mindst muligt fra den  

 (indregulerede) nominelle dæmpningsværdi og i frekvensområdet 300-4000 Hz må  

 afvigelsen i hvert fald højst være 0,2 dB.
 3.5. Et dæmpningsled, som ved den ene firpolport er belastet med 600 ohm,  

 skal ved den anden firpolport udvise en impedans, hvis tilpasningsdæmpning  

 over for 600 ohm er mindst 26 dB i frekvensområdet 300-4000 Hz.
4. Placering og værdier af dæmpningsled i analoge  

 centralers taleveje 4.1. I firtrådscentraler og kombineret to- og firtråds centraler skal  

 dæmpningsled være indskudt som vist i fig. 1 og have de i figuren angivne  

 værdier, når der kan regnes med en gaffeldæmpning g dB på 3,5 dB og  

 centraltab c(4-4)4 dB og c(4-2)4 på 0,5 dB.
 For andre værdier af g, c(4-4)4 og c(4-2)4 dB bestemmes dæmpningsværdierne  

 som angivet i figuren.
 Dersom en firtråds ledning undtagelsesvis indgår direkte til totråds  

 vælgertrin i en firtrådscentral eller kombineret to- og firtrådscentral, skal  

 dæmpningsled være indskudt og have værdier som anført for totrådscentraler og  

 lokalcentraler, jf. pkt. 4.3. og fig. 3 i nærværende cirkulære.
 4.2. I dobbelttotrådscentraler skal dæmpningsled være indskudt som vist i  

 fig. 2 og have de i figuren angivne værdier, når der kan regnes med en  

 gaffeldæmpning g dB på 3,5 dB.
 For andre værdier af g dB bestemmes dæmpningsværdierne som angivet i  

 figuren.
 4.3. I totrådscentraler og lokalcentraler skal dæmpningsled være indskudt  

 som vist i fig. 3 og have de i figuren angivne værdier, når der kan regnes  

 med en gaffeldæmpning g dB på 3,5 dB.
 For andre værdier af g dB bestemmes dæmpningsværdierne som angivet i  

 figuren.
 4.4 Ved fast sammenstilling af to firtråds ledninger skal dæmpningsled  

 være indskudt som vist i fig. 4 og have de i figuren angivne værdier.
 4.5 Ved fast sammenstilling af en firtråds og en totråds centralledning  

 skal dæmpningsled være indskudt som vist i fig. 5 og have de i figuren  

 angivne værdier, når der kan regnes med en gaffeldæmpning g dB og på 3,5 dB.
 For andre værdier af g dB bestemmes dæmpningsværdierne som angivet i  

 figuren.
 5. Placering og værdier af dæmpningsled i digitale  

 centralers taleveje.
 5.1. I digitale centraler skal de analoge ind- og udgange ved henholdsvis  

 analog-digital (A/D) og digital-analog (D/A) overgange mod analogt  

 tilsluttede ledninger have nominelle relative niveauer i hele eller halve  

 dBr-værdier.
 Endvidere skal det nominelle relative niveau, p dBr, ved de analoge  

 indgange af A/D overgangene være -14 dBr eller større og det nominelle  

 relative niveau, q dBr, ved de analoge udgange af D/A overgangene være 4 dBr  

 eller mindre.
 De her anførte relative niveauer er refereret til de digitale firtråds  

 kredsløb i centralen.
5.2. Ved sammenstilling af firtråds ledninger i en digital central skal  

 dæmpningsled være indskudt som vist i fig. 6 og have de i figuren angivne  

 værdier, når de relative niveauer ved A/D og D/A overgangenes analoge  

 indgange respektive udgange mod analogt tilsluttede firtråds ledninger er  

 henholdsvis p4 dBr og q4 dBr.
Er p4 dBr = 4 dBr og q4 dBr = -8,5 dBr, udgår  

 dæmpningsleddene som vist i fig. 7.
5.3. Ved sammenstilling af totråds ledninger med andre totråds eller  

 firtråds ledninger skal dæmpningsled være indskudt som vist i fig. 8 og have  

 de i figuren angivne værdier, når der kan regnes med en gaffeldæmpning på g  

 dB, og når de relative niveauer ved A/D og D/A overgangenes analoge indgange  

 respektive udgange mod totråds ledningerne er henholdsvis p2 og q2 dBr.
Er p2  

 dBr = -g dBr og q2 dBr = (g-6) dBr, udgår dæmpningsleddene som vist i fig. 9.
 6. Oversigt over de i figurerne benyttede betegnelser.
Afgrænsningspunkter A/D: Analog-digital overgang i transmissionsretningen.
 D/A: Digital-analog overgang i transmissionsretningen.
 xf: Krydsfelt eller totrådsfordeler ved afgrænsningen mellem totråds  

 ledninger og central.
 FX: Firtrådsfordeler ved afgrænsning mellem analogt afsluttede  

 firtrådsledninger og centraler.
 X2: 2Mbit/s fordeler mellem digitale ledninger og digital central.
Balancer og gafler B: Generel betegnelse for en balanceimpedans.
 FB: Fællesbalance, d.v.s. en balanceimpedans til balancering af flere  

 forskellige totråds ledninger.
 IB: Individuel balance, d.v.s. en balanceimpedans til balancering af en  

 bestemt totråds ledning.
 G: Generel betegnelse for en totråds-firtråds overgang (gaffel).
Centraltab c2 : Generel betegnelse for centraltab i en centrals totråds kredsløb.
 c(4-A)2 : Centraltab i en centrals totråds kredsløb ved sammenstilling af  

 en firtråds ledning og en abonnentledning.
 c(4-2C)2 : Centraltab i en centrals totråds kredsløb ved sammenstilling af  

 en flertråds ledning og en totråds centralledning.
 c(4-2)4 : Centraltab i en centrals firtråds kredsløb ved sammenstilling af  

 en firtråds ledning og en totråds ledning.
 c(4-4)4 : Centraltab i en centrals firtråds kredsløb ved sammenstilling af  

 to firtråds ledninger.
Dæmpninger g: Den fysiske gaffeldæmpning (dB) i en totråds-firtråds overgang.
 X: Dæmpningen (dB) i et dæmpningsled i ankommende firtråds  

 transmissionsretning i en centrals firtråds kredsløb.
 Y: Dæmpningen (dB) i et dæmpningsled i afgående firtråds  

 transmissionsretning i en centrals firtråds kredsløb.
 Z: Dæmpningen (dB) i et indskydeligt dæmpningsled i en analog centrals  

 firtråds kredsløb.
 Zp : Dæmpningen (dB) i et dæmpningsled i ankommende analog firtråds  

 transmissionsretning i en digital centrals firtråds kredsløb.
 Zq : Dæmpningen (dB) i et dæmpningsled i afgående analog firtråds  

 transmissionsretning i en digital centrals firtråds kredsløb.
Relative niveauer p2 : Relativt niveau (dBr) ved indgangen af en A/D overgang ved  

 transmission fra en totråds ledning i en digital central.
 p4 : Relativt niveau (dBr) ved indgangen af en A/D overgang ved  

 transmission fra en analogt tilsluttet firtråds ledning i en digital central.
 q2 : Relativt niveau (dBr) ved udgangen af en D/A overgang ved  

 transmission mod en totråds ledning i en digital central.
 q4 : Relativt niveau (dBr) ved udgangen af en D/A overgang ved  

 transmission mod en analogt tilsluttet firtråds ledning i en digital central.
(* 1) I konsekvens af ændret arbejdsdeling på telekommunikationsområdet pr. 1.1.1991 ophæves cirkulæret som statslig forskrift, idet ansvaret for disse bestemmelser, der vedrører interne forhold i Tele Danmark A/S, er overgået til dette selskab.
