Nr BTL 31 Betænkning over Forslag til lov om midlertidigt huslejestop for  

 erhvervslejemål   

 Nr L 31 1987-88, 2. samling Afgivet af Boligudvalget Afgivet: 19880616 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt og i samråd.
 Udvalget har endvidere modtaget en skriftlig henvendelse fra  

 Landsforeningen for Ejere af Udlejningsejendomme.
 Der er af boligministeren stillet ændringsforslag, hvorom der henvises til  

 de ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse uændret.
 Et andet mindretal (Det Konservative Folkepartis, Venstres, Det Radikale  

 Venstres og Kristeligt Folkepartis medlemmer af udvalget) indstiller  

 lovforslaget til vedtagelse med de af boligministeren stillede  

 ændringsforslag.
 Et tredje mindretal (Fremskridtspartiets og Centrum-Demokraternes  

 medlemmer af udvalget) indstiller lovforslaget til forkastelse ved 3.  

 behandling, men kan stemme for de af boligministeren stillede  

 ændringsforslag.
Ændringsforslag Af boligministeren, tiltrådt af et flertal (KF, V, FP, RV,  

 CD og KRF):
Til § 2 1) I stk. 1, 2 og 3 ændres »15. januar 1988« til:  

 »10. juni 1988«.
Til § 7 2) I stk. 1 og 2 ændres »15. januar 1988« til: »10.  

 juni 1988«.
 3) Stk. 3 udgår.
 Stk. 4 bliver herefter stk. 3.
 4) I stk. 4, som bliver stk. 3, udgår ordene », bortset fra  

 lejeforhøjelser, jf. stk. 3,».
Bemærkninger Til nr. 1, 2, 3 og 4 Lovforslagets virkningstidspunkt foreslås ændret til lovforslagets  

 fremsættelsesdato.
Dette betyder, at varslede lejeforhøjelser falder bort, i  

 det omfang de ikke er trådt i kraft inden den 10. juni 1988.
 Det er principielt særdeles betænkeligt at give en lov så lang tids  

 tilbagevirkende kraft, som det ville være tilfældet, hvis lovforslaget skulle  

 have virkning fra den 15. januar 1988.
 Den lange tid mellem virkningstidspunkt og fremsættelse indebærer  

 eksempelvis, at udlejere, som har varslet lejeforhøjelser så langt tilbage  

 som i slutningen af oktober 1987, og som herefter lovligt har opkrævet  

 lejeforhøjelser fra 1. februar 1988, skal tilbagebetale de opkrævede beløb.
 Ved at ændre lovforslagets virkningstidspunkt til den 10. juni 1988 undgår  

 man således den betydelige retsusikkerhed, som vil være forbundet med, at de  

 pågældende udlejere tvinges til at tilbagebetale lovligt oppebårne beløb til  

 lejerne.
 Som konsekvens af det ændrede virkningstidspunkt findes særreglen i § 7,  

 stk. 3, ikke længere påkrævet.
Engell (KF) Merete Aarup (KF) Pernille Sams (KF) Mejdahl (V) nfmd.  

Traberg Smidt (V) Behnke (FP) Elisabeth Arnold (RV) Bollmann (CD)  

 Kofod-Svendsen (KRF) Svend Andersen (S) Baadsgaard (S) fmd.
Pia  

 Gjellerup (S) Torben Lund (S) Lissa Mathiasen (S) Holger K.
Nielsen (SF)  

 Bjørn Poulsen (SF) Pelle Voigt (SF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse med det af mindretallet stillede ændringsforslag.
 Et andet mindretal (Det Konservative Folkepartis, Venstres, Det  

 Radikale Venstres og Kristeligt Folkepartis medlemmer af udvalget) indstiller  

 lovforslaget til vedtagelse i den form, hvori det foreligger efter 2.  

 behandling.
 Et tredje mindretal (Fremskridtspartiets og Centrum-Demokraternes  

 medlemmer af udvalget) indstiller lovforslaget til forkastelse og kan  

 heller ikke stemme for det stillede ændringsforslag.
Ændringsforslag Af et mindretal (S og SF):
Ny paragraf 1) Efter § 7 indsættes som ny paragraf:
»§ 01. En udlejer, der i perioden 1. december 1987 til 31. marts 1988  

 har varslet lejeforhøjelser i medfør af § 47 i lov om leje, som lejerne ikke  

 har fremsat indsigelser mod, skal inden 31. august 1988 skriftligt give de  

 berørte lejere meddelelse om, at lejerne kan gøre indsigelse mod  

 lejeforhøjelsen efter bestemmelsen i § 48, stk. 3, i lov om leje.
Fristen for  

 lejers indsigelse regnes fra tidspunktet for fremkomsten af udlejers  

 meddelelse efter 1. pkt.
 Stk. 2. Indbringes sagen for boligretten, reguleres lejen fra  

 ikrafttrædelsestidspunktet i overensstemmelse med rettens afgørelse.
Stk. 3. Giver udlejeren ikke meddelelse om indsigelsesadgangen, eller  

 anlægger udlejeren ikke sag, bortfalder lejeforhøjelsen, og det for meget  

 betalte skal tilbagebetales.« Bemærkninger Til nr. 1 Efter vedtagelsen af boligministerens ændringsforslag om fremrykning af  

 huslejestoppets virkning fra den 10. juni 1988 er det strengt nødvendigt at  

 hjælpe de erhvervslejere, der i tiltro til Folketingets tilkendegivelser om  

 iværksættelse af huslejestop fra den 15. januar 1988 har undladt at gøre  

 indsigelse mod huslejestigninger efter denne dato.
