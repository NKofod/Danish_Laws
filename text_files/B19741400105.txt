 Efter indstilling af Vildtnævnet fastsætter Landbrugsministeriet i medfør  

 af § 35 i lov nr. 221 af 3. juni 1967 om jagten nedennævnte bestemmelser for  

 Fredericia vildtreservat, der omfatter en del af Lillebælt med tilstødende  

 landarealer i Vejle amt.
 § 1.  Vildtreservatet omfatter:
a.
Den del af søterritoriet, der mod vest afgrænses af den gamle  

 Lillebæltsbro og mod øst af en ret linie fra det vestligste punkt af Strib  

 Odde til det syd-østligste punkt af Skanseodde.
b.
Skanseodden, havneanlæget ved Fredericia, samt den del af  

 kyststrækningen, der ligger mellem det under a nævnte vandområde og den fra  

 Fredericia i vestlig og derpå i sydlig retning førende landevej til Erritsø  

 bæk ved Sanddal.
 § 2.  På vildtreservatet er det forbudt uden  

 Jagtrådets tilladelse at udøve jagt på eller på anden måde at ombringe,  

 indfange eller forjage pattedyr eller fugle.
 Stk. 2.  På vildtreservatets vandområde er færdsel med  

 ladt skydevåben forbudt.
 § 3.  Overtrædelse af bestemmelserne i § 2 straffes i  

 medfør af jagtlovens § 51, stk. 1, med bøde, for så vidt strengere straf ikke  

 er forskyldt efter den øvrige lovgivning.
 § 4.  Bekendtgørelsen træder i kraft den 1. oktober  

 1974.
 Stk. 2.  Landbrugsministeriets bekendtgørelse nr. 182 af  

 31. juli 1936 om fredning af fuglelivet på et vandareal syd for Fredericia  

 havn m.m., ophæves.
 Landbrugsministeriet, den 23. september  

 1974.
 P.M.V.
