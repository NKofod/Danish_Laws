Nr BR 12 Beretning vedrørende tilsynets virksomhed i folketingsåret 1990-91, 2.  

 samling   

 Nr 12 1990-91, 2. samling Afgivet af det i henhold til grundlovens § 71, stk. 7, nedsatte tilsyn Afgivet: 19910930 I.
Indledning Tilsynet har i løbet af folketingsåret 1990-91, 2. samling, afholdt 9  

 møder, og tilsynet har i løbet af samlingen taget 10 sager op, hvortil kommer  

 17 uafsluttede sager fra tidligere samlinger.
Tilsynet har endvidere den 12.  

 og 13. september 1991 besøgt en række institutioner i Nordjyllands Amt.  

 Besøget er nærmere omtalt nedenfor i afsnit V.
Tilsynet har i løbet af samlingen i flere sammenhænge drøftet, hvilken  

 betydning udviklingen i den retlige regulering og institutionsforholdene for  

 administrativt frihedsberøvede personer bør have for tilsynets virksomhed.  

 Tilsynets grundlag blev etableret ved indførelsen af særlige regler om  

 administrative frihedsberøvelser ved grundlovsændringen i 1953, og tilsynets  

 virksomhed kan ikke være upåvirket af, at såvel den retlige regulering af  

 administrative frihedsberøvelser som forholdene på institutionerne undergår  

 væsentlige forandringer.
Der henvises i den forbindelse til beretningen  

 vedrørende tilsynets virksomhed i folketingsåret 1989-90, som blev afgivet  

 den 20. september 1990, og hvori tilsynets arbejdsopgaver i relation til de  

 psykiatriske patientklagenævn, som blev etableret i forbindelse med, at lov  

 om frihedsberøvelse og anden tvang i psykiatrien trådte i kraft 1989, er  

 beskrevet.
I tilknytning hertil kan nævnes, at tilsynet i den forløbne samling har  

 modtaget et par henvendelser vedrørende anbringelsen af børn uden for hjemmet  

 uden samtykke fra forældremyndighedens indehaver.
Tilsynet har i de  

 pågældende sager været tilbageholdende med at gå ind i en egentlig behandling  

 af henvendelserne.
Tilsynet har således i de pågældende sager efter konkrete  

 vurderinger ikke fundet anledning til nærmere at behandle sagerne, hverken  

 sideløbende med andre myndigheder eller efterfølgende.
 Tilsynet har noteret sig, at Socialministeriet på baggrund af betænkningen  

 om de retlige rammer for indsatsen over for børn og unge, betænkning nr. 1212  

 (1990), er i færd med at udarbejde et lovforslag.
Nedenfor i afsnit II-IV er omtalt nogle af de sager af mere generel  

 karakter, som tilsynet har beskæftiget sig med i det forløbne år.
Sager  

 vedrørende enkeltpersoner omtales derimod ikke i det følgende.
II.
Fast vagt ved bæltefikseringer Sagen er nævnt i tilsynets beretning vedrørende tilsynets virksomhed i  

 folketingsåret 1989-90, som blev afgivet den 20. september 1990.
 Tilsynet rettede den 29. maj 1990 henvendelse til landets amtskommuner og  

 Københavns og Frederiksberg Kommuner samt Rigshospitalet og anmodede om, at  

 en række spørgsmål om kravet om fast vagt ved bæltefikserede patienter, jf. §  

 16 i lov om frihedsberøvelse og andet tvang i psykiatrien, blev besvaret.
 Tilsynet modtog svarene på spørgeskemaet i perioden fra 21. juni til 21.  

 august 1990. Tilsynet ønskede imidlertid ikke i efteråret 1990 at tage  

 stilling til de modtagne svar under henvisning til, at Landsforeningen  

 Sindslidendes Vel havde klaget til ombudsmanden over forholdene på Nordvang.
Justitsministeriet besvarede efter anmodning fra Ombudsmanden henvendelsen  

 fra Landsforeningen Sindslidendes Vel.
Justitsministeriet fandt med en  

 henvisning til en redegørelse fra Københavns Amt ikke grundlag for at  

 foretage videre i sagen.
Af den pågældende redegørelse fra Københavns Amt  

 fremgik bl.a., at amtets problemer med at overholde bestemmelsen om faste  

 vagter ved bæltefikseringer forventedes løst, efter at amtet den 1. september  

 1990 havde indgået en aftale med Danske Lægestuderendes Vagtbureau om en  

 supplerende vagtordning.
 Indenrigsministeriet, der fører tilsyn med amtskommunerne, og ombudsmanden  

 fandt under henvisning til Justitsministeriets svar til Landsforeningen  

 Sindslidendes Vel heller ikke anledning til at foretage videre i sagen.
Sagen blev herefter behandlet på et møde i tilsynet den 6. februar 1991.  

 Tilsynet fandt på baggrund af sagen og de oplysninger, der fremgik af de  

 modtagne svar, anledning til at fremkomme med nogle kommentarer.
Af tilsynets  

 skrivelse af 18. februar 1991 til amtskommunerne, Københavns og Frederiksberg  

 Kommuner og Rigshospitalet fremgik bl.a. følgende:
 »Tilsynet noterer sig med tilfredshed, at problemerne i Københavns  

 Amt har fundet en løsning.
Det fremgår af de besvarelser, som tilsynet har modtaget, at der, når der  

 ses bort fra problemerne på Nordvang, kun ganske undtagelsesvis har fundet  

 bæltefikseringer sted, uden at der har været fast vagt.
Der har desuden været  

 tilfælde, hvor der ingen vagt har været i korte perioder, hvilket bl.a.  

 tilskrives tilspidsede situationer i afdelingerne og vagtskifte.
 Tilsynet finder, at det nu, hvor reglerne må være kørt ind, ikke længere  

 bør forekomme, at der sker bæltefikseringer, uden at der er fast vagt.
Det fremgår af besvarelserne, at den faste vagt som altovervejende  

 hovedregel praktiseres således, at der er en fast vagt for hver bæltesikret  

 patient.
Kun undtagelsesvis er det forekommet, at der er en fast vagt for to  

 eller - tilsyneladende i meget få tilfælde - flere bæltefikserede patienter.  

 Fra flere sider er det blevet påpeget, at den faste vagt så vidt muligt  

 praktiseres således, at den bæltefikserede patients ønsker imødekommes.
 Det samlede billede, der tegner sig vedrørende praktiseringen af reglerne,  

 giver ikke tilsynet anledning til bemærkninger.
Om vagternes kvalifikationer og uddannelser fremgår det af besvarelserne,  

 at enten anvendes afdelingernes eget uddannede personale, eller der skaffes  

 uddannet personale udefra.
I et betydeligt omfang anvendes der  

 medicinstuderende som vagter.
De medicinstuderende kontaktes gennem  

 Foreningen af Danske Lægestuderendes (FadL) vagtbureauer.
De  

 medicinstuderende gennemgår en særlig uddannelse som FadL-vagter.
 Tilsynet finder det vigtigt, at det sikres, at de personer, der anvendes  

 som faste vagter, har et grundlæggende kendskab til psykiatri.
Af de modtagne besvarelser fremgår, at kun meget få sager vedrørende  

 kravene om faste vagter ved bæltefikseringer har været forelagt de  

 psykiatriske patientklagenævn.
Der tegner sig endnu ikke nogen praksis hos  

 patientklagenævnene.
Det bemærkes i den forbindelse, at de psykiatriske patientklagenævn kan  

 behandle klager over tvangsbehandling, tvangsfiksering, anvendelse af fysisk  

 magt og beskyttelsesfiksering på de psykiatriske afdelinger.
De psykiatriske  

 patientklagenævn kan dermed behandle en type sager, som også kan behandles af  

 tilsynet.
Tilsynet har i den anledning besluttet, at konkrete sager, som  

 rejses over for tilsynet, og som åbenlyst hører under patientklagenævnenes  

 kompetence, skal henvises dertil.
Tilsynet finder det endvidere ikke rigtigt  

 at fungere som en slags ankeinstans for Sundhedsvæsenets Patientklagenævn,  

 som de psykiatriske patientklagenævns afgørelser kan påklages til.
 På denne baggrund vil tilsynet notere sig den praksis, der vil udvikle sig  

 hos de psykiatriske patientklagenævn og Sundhedsvæsenets Patientklagenævn.
 Tilsynet har i øvrigt noteret sig, at de forskellige sygehusmyndigheder  

 støtter de hensyn, der ligger bag reglerne om fast vagt ved bæltefikseringer.  

 Tilsynet finder, at de praktiske, administrative og økonomiske problemer, der  

 har vist sig i forbindelse med ikrafttræden af loven om frihedsberøvelse og  

 anden tvang i psykiatrien, må løses på en sådan måde, at hensynet til de  

 patienter, der bliver bæltefikseret, bliver tilgodeset på en  

 tilfredsstillende måde.
 Tilsynet har sendt kopi af denne skrivelse til en række myndigheder m.v.,  

 som har været inddraget i eller har vist interesse for sagen.
Tilsynet foretager sig herefter ikke videre i sagen.« III.
Anbringelse af unge på sikrede afdelinger Sagen er nævnt i tilsynets beretning vedrørende tilsynets virksomhed i  

 folketingsåret 1989-90, som blev afgivet den 20. september 1990.
 På baggrund af tilsynets besøg på den sikrede afdeling Nøddebakken i  

 Frederiksborg Amt den 26. marts 1990 rettede tilsynet henvendelse til  

 Socialministeriet og anmodede om en redegørelse vedrørende bl.a. problemerne  

 med at finde egnede anbringelsespladser efter udskrivningen fra sikrede  

 afdelinger samt om udviklingen i antallet af administrativt frihedsberøvede  

 unge.
Tilsynet modtog i marts 1991 en redegørelse fra Socialstyrelsen:  

 Redegørelsen vedrørende udviklingen i antallet af administrativt  

 frihedsberøvede unge samt for hensigtsmæssigheden heraf og for, hvilke  

 initiativer der for tiden overvejes på området.
Redegørelsen er optrykt som  

 bilag til beretningen.
På baggrund af redegørelsen meddelte tilsynet i april 1991  

 Socialministeriet, at tilsynet med tilfredshed havde noteret sig, at der blev  

 overvejet forskellige former for pædagogiske/psykologiske observationer, der  

 kan skabe en højere grad af kontinuitet mellem observationsperioden og den  

 efterfølgende behandlingsindsats.
Tilsynet anmodede Socialministeriet om at  

 blive orienteret, når overvejelserne har udmøntet sig i konkrete beslutninger  

 og tiltag på området.
IV.
Senildementes forhold Sagen er nævnt i tilsynets beretning vedrørende tilsynets virksomhed i  

 folketingsåret 1989-90, som blev afgivet den 20. september 1990.
Tilsynet fandt i maj 1991, at der på baggrund af det omfattende materiale,  

 der belyser de senildementes situation, og afholdelsen af Socialministeriets  

 konference den 8. april 1991 om initiativer for gamle med demens kunne  

 træffes beslutning om eventuel indførelse af nye eller ændrede regler på  

 området.
Tilsynet var af den opfattelse, at der burde indføres regler,  

 vejledninger eller lignende vedrørende bl.a. udgangsbegrænsende  

 foranstaltninger på almindelige plejehjem og muligheden for tilbageholdelse  

 og fiksering af plejehjemsbeboerne samt anvendelse af medicin på disse  

 plejehjem.
Tilsynet rettede på denne baggrund henvendelse til  

 Socialministeriet og anmodede ministeriet om at redegøre for ministeriets  

 overvejelser på området.
Ved skrivelse af 28. juni 1991 besvarede Socialministeriet tilsynets  

 henvendelse.
Ministeriet henviste indledningsvis til ministeriets rapport om  

 initiativer for gamle med demens og en ny rapport fra  

 embedslægeinstitutionerne i Århus, Roskilde og Storstrøms Amter.
Af  

 ministeriets besvarelse fremgik endvidere bl.a. følgende:
»Socialministeriets og embedslægeinstitutionernes undersøgelser  

 viser, at der er en absolut minoritet af plejehjemmene, som handler i  

 modstrid med gældende regelsæt på området.
Socialministeriet mener fortsat,  

 at svaret på dette må være oplysning om, hvordan regelsæt er, frem for  

 legalisering af den ulovlige adfærd.
Samtidig deler ministeriet den frygt, som også kommer til udtryk i de to  

 undersøgelsers resultater om plejehjemspersonalets holdning til et ændret  

 regelsæt.
Det store flertal af plejehjem peger på, at det, som er nødvendigt  

 for at bedre forholdene for de demente plejehjemsbeboere, ikke er lettere  

 adgang til tvangsforanstaltninger, men snarere uddannelse af personalet,  

 bedre personalenormering i forhold til de demente beboere og bedre  

 konsulentbistand.
Man kan frygte, at lettere adgang til legal anvendelse af  

 tvangsforanstaltninger vil medføre forringede miljøkvaliteter for de demente  

 plejehjemsbeboere, idet incitamentet til personalemæssig opbakning vil  

 forsvinde, når den lette løsning med den legale brug af  

 tvangsforanstaltninger er for hånden.
Man må frygte, at de seneste årtiers  

 fremskridt på plejehjemsområdet forsvinder.
Hvis der bliver mulighed for brug  

 af tvangsforanstaltninger, vil det store arbejde, som er foregået for at  

 menneskeliggøre og »hjemliggøre« plejehjemmene, formentlig gå tabt.  

 Det er meget svært at forestille sig tilbageholdelse af enkelte beboere, uden  

 at det vil gå ud over alle beboere i et plejehjem og påvirke hele stemningen  

 i et plejehjem.
Socialministeriets holdning er derfor, at der må udarbejdes en vejledning  

 om det gældende regelsæt for de almindelige plejehjem efter bistandslovens §  

 79, således at det indskærpes de plejehjem, som nu overtræder reglerne,  

 hvordan regelsættet er.
I denne vejledning vil samtidig indgå eksempler på,  

 hvordan plejehjem ved at arbejde med uddannelse, omnormering og miljømæssige  

 kvaliteter i plejehjemmet har formået at løse store problemer med  

 senildemente beboere uden de forringelser af forholdene, som en lettere  

 adgang til tvangsforanstaltninger vil kunne give.
I vejledningen vil Socialministeriet samtidig tage spørgsmålet om  

 elektronisk overvågning op.
Som svar på tilsynets spørgsmål om omfanget af  

 elektronisk overvågning kan det oplyses, at spørgsmålet om brugen af  

 »sladremåtter« og »bippere« er belyst i de to  

 undersøgelser.
Her er et mindre antal plejehjem, som bruger disse  

 foranstaltninger i forhold til enkelte beboere.
Der har desuden i  

 spørgeskemaet været mulighed for at anføre brug af andre tekniske  

 hjælpemidler.
Der er ikke anført anden form for elektronisk overvågning i  

 denne forbindelse.
Vejledningen påtænkes udsendt i løbet af efteråret 1991.' Tilsynet overvejer fortsat sagen, herunder hensigtsmæssigheden af  

 eventuelle nye eller ændrede regler på området.
V.
Besøg på institutioner i Nordjyllands Amt Tilsynet foretager sædvanligvis hvert år et eller flere besøg på  

 institutioner, som er omfattet af tilsynets arbejdsområde.
Tilsynet rettede  

 således i sommeren 1991 henvendelse til Nordjyllands Amt og oplyste, at  

 tilsynet gerne ville besøge nogle institutioner i amtet.
Tilsynets ønske var  

 ikke begrundet i konkrete klager eller henvendelser til tilsynet.
Tilsynets  

 formål med besøget var dels, at tilsynets medlemmer ved selvsyn fik  

 muligheden for at vurdere forholdene på nogle institutionstyper, der omfattes  

 af eller berører tilsynets arbejdsområde, og dels at få et mere generelt  

 indtryk af forholdene samt amtets indsats på institutionsområdet.
Besøg i Nordjyllands Amt blev afviklet den 12. og 13. september 1991.  

 Under besøget mødtes tilsynet med amtets socialudvalg, og besøget omfattede  

 fire institutioner.
Tilsynet besøgte de lukkede afdelinger B 9 og C 10 på  

 Aalborg psykiatriske sygehus og amtsplejehjemmet i Gistrup, som bl.a. har  

 senildemente beboere.
Tilsynet besøgte endvidere pensionatet Wibroesvej 16,  

 Ålborg, som modtager personer med vidtgående psykiske og fysiske handicap,  

 samt endelig forsorgshjemmet Svenstrupgård.
 Tilsynet har udarbejdet et referat fra besøget, som indeholder en mere  

 detaljeret beskrivelse af besøget.
 Henning Rasmussen (S) fmd., Martin Glerup (S),  

Anna-Marie Hansen (S), Birgitte Husmark (SF), Duetoft  

 (CD), Karen Højte Jensen (KF) nfmd., Inge Dahl-Sørensen (V),  

Kirsten Madsen (FP), Elisabeth Arnold (RV).
Bilag Socialministeriet 5. marts 1991 Redegørelse vedrørende udviklingen i antallet af administrativt  

 frihedsberøvede unge samt for hensigtsmæssigheden heraf og for, hvilke  

 initiativer der for tiden overvejes på området Det af Folketinget i henhold til grundlovens § 71, stk. 7, nedsatte  

 tilsyn har i sit referat fra besøg den 26. marts 1990 på den sikrede afdeling  

 Nøddebakken i Frederiksborg Amt bl.a. udtalt følgende:
»Tilsynet finder det bemærkelsesværdigt, at der er problemer med at  

 finde egnede anbringelsespladser efter udskrivningen fra Nøddebakken.
Det  

 skaber risiko for en opfattelse af, at det arbejde, der udføres på  

 Nøddebakken, er irrelevant og formålsløst.
Tilsynet finder, at denne  

 problemstilling bør undersøges nærmere.
Tilsynet finder, at udviklingen i antallet af administrativt  

 frihedsberøvede unge er markant.
Tilsynet vil rette henvendelse til  

 Socialstyrelsen for at få en redegørelse for denne udvikling og for, hvilke  

 initiativer der for tiden overvejes på området.« Tilsynet har herefter ved skrivelse af 11. maj 1990 anmodet  

 Socialministeriet om at indhente den nævnte redegørelse fra Socialstyrelsen.
Lovgrundlaget Lovgrundlaget for anbringelse af unge til pædagogisk/psykologisk  

 observation i sikret afdeling findes i bistandslovens § 14, stk. 5, jf.  

 Socialministeriets bekendtgørelse nr. 885 af 11. december 1986 om  

 magtanvendelse m.v. i døgninstitutioner for børn og unge og i  

 døgnopholdssteder for børn og unge med mere end fire personer, som ændret ved  

 Socialministeriets bekendtgørelse nr. 283 af 26. april 1990, § 4, stk. 1,  

 pkt. 1 og 2, hvorefter kommunalbestyrelsen i overensstemmelse med reglerne i  

 bistandslovens § 33, stk. 4, kan beslutte at anbringe unge over 15 år i  

 sikret afdeling, når dette er absolut påkrævet for at afværge, at pågældende  

 skader sig selv eller andre, og faren herfor ikke på forsvarlig måde har  

 kunnet afværges ved andre og mere lempelige forholdsregler eller det i den  

 indledende iagttagelsesperiode er absolut påkrævet for at tilvejebringe  

 grundlag for den videre socialpædagogiske behandling.
 Ifølge bekendtgørelsens § 5, stk. 1, kan amtsrådet i ganske særlige  

 tilfælde dispensere fra 15-års-grænsen.
 Det fremgår endelig af samme bekendtgørelses § 5, stk. 3, at ophold i  

 sikret afdeling ud over 4 døgn skal være godkendt af amtsrådet, og at ophold  

 i sikret afdeling højst må vare 2 måneder.
 Såfremt de i § 4, stk. 1, nævnte betingelser i det enkelte tilfælde gør  

 det absolut påkrævet, kan amtsrådet efter indstilling fra kommunalbestyrelsen  

 dispensere fra 2-måneders-grænsen for nye perioder på højst 2 måneder.
Udviklingen i brugen af anbringelser af unge til  

 pædagogisk/psykologisk undersøgelse på sikrede afdelinger Af en af Socialstyrelsen foranstaltet undersøgelse fremgår det, at  

 udviklingen i antallet af administrativt frihedsberøvede unge på  

 sikrede afdelinger til pædagogisk/psykologisk observation har været følgende:  

 Anbringelse til Anbringelser i alt pæd./psyk. obs. på sikrede afd.
1985 36 1986 39 1987 35 263 1988 55 356 1989 52 279 1990 (1. halvår) 27 Udviklingen i antallet af opholdsdage på sikret afdeling i  

 forbindelse med pædagogisk/psykologisk observation har i samme tidsrum været:  

 Opholdstid ved Opholdsdage i alt pæd./psyk. obs. på sikrede afd.
1985 1.504 dage 1986 1.102 dage 1987 1.430 dage 10.110 1988 2.042 dage 11.435 1989 2.127 dage 10.387 1990 (1. halvår) 834 dage Fordelingen på de enkelte sikrede afdelinger var som følger: Antal  

 Overført Opholds~ pæd./obs næste år dage Egely (Fyns Amtskommune) 1985 6 423  

 1986 15 394 1987 6 277 1988 19 515 1989 16 600 Koglen (Ringkøbing Amtskommune) (først åbnet 1988) 1988 5 298 1989 3 13 Sønderbro (Københavns Kommune) 1985 8 322 1986 6 262 1987 8 194 1988 4 47 1989 9 336 Spidsen (Frederiksborg Amtskommune) 1985 10 1 341 1986 10 1 306 1987 10 2 450 1988 13 2 530 1989  

 14 624 Nøddebakken (Frederiksborg Amtskommune) 1985 12 1 418 1986 8 140 1987 11 2 509 1988 14 652 1989 10  

 436 Antallet af pladser på de sikrede afdelinger blev i 1988 udvidet til i  

 alt 42 pladser.
 Det fremgår af tallene, at andelen af unge anbragt til  

 pædagogisk/psykologisk observation udgjorde ca. 14 pct. af samtlige  

 anbringelser på de sikrede afdelinger i 1987. I 1988 og 1989 var tallet  

 henholdsvis 16 pct. og 18 pct.
Unge anbragt til pædagogisk/psykologisk observation tilbragte i 1987 i  

 gennemsnit 40 dage i sikret afdeling.
Til sammenligning kan oplyses, at den  

 gennemsnitlige opholdstid for samtlige anbringelser på de sikrede afdelinger  

 de samme år var henholdsvis 38, 32 og 37.
 I de samme år var den samlede belægningsprocent på henholdsvis 74, 79 og  

 69.
 Der er imidlertid stor forskel på, i hvilket omfang de enkelte sikrede  

 afdelinger modtager unge til pædagogisk/psykologisk observation.
 I 1988 udgjorde anbringelserne til pædagogisk/psykologisk observation  

 således 21 pct. af samtlige anbringelser på Spidsen/Nøddebakken, 25 pct. af  

 samtlige anbringelser på Egely, 21 pct. af samtlige anbringelser på Koglen og  

 på Sønderbro 5 pct. af samtlige anbringelser.
 Intentionerne bag den i 1988 gennemførte udvidelse af pladsantallet i de  

 sikrede afdelinger tilsigtede først og fremmest at dække behovet for  

 modtagelse af elever i varetægtssurrogat, således at modtagelse af elever til  

 pædagogisk/psykologisk observation må afpasses herefter.
 På baggrund af den konstaterede stigning i antallet af unge, der blev  

 anbragt til pædagogisk/psykologisk observation især i 1988, indskærpede  

 Amtsrådsforeningen i efteråret 1989 de pågældende amtskommuner, at »der  

 på de sikrede afdelinger for børn og unge altid bør reserveres pladser til  

 anbringelse i varetægtssurrogat, og at en fortsat udvikling i antallet af  

 anbringelser til »pædagogisk observation« på de sikrede afdelinger  

 derfor næppe er hensigtsmæssig'.
 Ligeledes har Socialstyrelsen under sine tilsynsbesøg i foråret 1989 og  

 foråret 1990 præciseret, at pladserne på de sikrede afdelinger primært skal  

 benyttes til varetægtssurrogat, og at anbringelse til pædagogisk/psykologisk  

 observation absolut skal have undtagelseskarakter og alene bør benyttes, når  

 observation ikke på nogen måde kan gennemføres på nogen af de øvrige  

 anbringelsesformer, som kommuner og amtskommuner råder over.
Socialstyrelsen drøftede på sine tilsynsbesøg i 1990 specielt spørgsmålet  

 om hensigtsmæssigheden af at foretage pædagogisk/psykologisk observation af  

 børn og unge på de sikrede afdelinger.
Heri indgik også som anført i  

 tilsynets referat fra Nøddebakken spørgsmålet om, i hvilken udstrækning  

 resultatet af den pædagogiske/psykologiske observation påvirker den  

 efterfølgende indsats, som sættes iværk over for de pågældende børn og unge.  

 Det er på baggrund heraf Socialstyrelsens vurdering, at de af Nøddebakken  

 skitserede vanskeligheder, bl.a. med at finde egnede anbringelsessteder, også  

 kendes i de andre sikrede afdelinger, om end i noget mindre omfang.
Det er Socialstyrelsens vurdering, at disse vanskeligheder bl.a. kan hænge  

 sammen med, at den pædagogiske/psykologiske observation på de sikrede  

 afdelinger sker isoleret fra det behandlingssystem, der skal realisere den  

 behandlingsplan, der foreslås som resultat af observationen.
På den anden  

 side er der med den nuværende model tilvejebragt en særlig ekspertise på de  

 sikrede afdelinger, der kan foretage grundige observationer og på baggrund  

 heraf fremlægge forslag til behandlingsplan selv i de mest komplicerede  

 tilfælde.
 Socialministeriet overvejer for tiden mulighederne for at fremme brugen af  

 andre former, under hvilke der kan gennemføres pædagogisk/psykologisk  

 observation under rammer, der på den ene side i rimeligt omfang kan sikre den  

 unges tilstedeværelse, hvilket er en forudsætning for observationens  

 gennemførelse, og på den anden side virker mindst muligt som tvangsmæssig  

 tilbageholdelse.
 Det kan f.eks. dreje sig om former, hvor den låste dør erstattes af andre  

 måder, hvorpå man kan sikre den unges tilstedeværelse, f.eks gennem tæt  

 kontakt til enkelte voksne medarbejdere eller brug af skibsprojekter,  

 ødemarksture og lignende.
 Socialministeriet finder dog, at der fortsat vil være behov for i ganske  

 få enkeltstående tilfælde også rent fysisk at kunne tilbageholde unge til  

 pædagogisk/psykologisk observation i et lukket system.
 Socialministeriet vil i samarbejde med de involverede amtskommuner  

 overveje forskellige former for sådanne pædagogisk/psykologiske  

 observationer, der kan skabe en højere grad af kontinuitet mellem  

 observationsperioden og den efterfølgende behandlingsindsats.
