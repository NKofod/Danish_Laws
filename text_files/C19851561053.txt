(Til landets sygehuse) Erhvervet immundefekt syndrom (AIDS) kan overføres med blod og  

 blodprodukter.
Der er nu udviklet undersøgelsesmetoder til påvisning af  

 antistof imod AIDS-virus.
Metoderne kan blandt andet anvendes til  

 undersøgelse af bloddonorer.
 Sundhedsstyrelsen skal på denne baggrund meddele følgende:
 1. Med virkning fra 1. januar 1986 skal der for enhver  

 portion donorblod gennemføres en undersøgelse for antistof imod AIDS-virus.
 UNDERSØGELSE AF DONORBLOD.
 2.1.1. Alt blod og alle blodprodukter, som anvendes til transfusion eller  

 til fremstilling af blodfraktioneringsprodukter, skal hidrøre fra donorblod,  

 som gennem en samtidig med blodtapningen udtaget blodprøve er fundet negativ  

 for antistof mod AIDS-virus.
 2.1.2. Ved udvinding af blodprodukter fremstillet ved hjælp af  

 celleseparator skal bloddonoren være undersøgt og fundet negativ for  

 AIDS-virus-antistof senest 72 timer inden tapningen.
2.2. I akutte, livstruende situationer kan det i enkelte tilfælde være  

 nødvendigt at anvende blod eller blodprodukter, herunder thrombocytprodukter,  

 selv om resultatet af AIDS-antistof-undersøgelse endnu ikke foreligger.  

 Anvendelse af blod, der ikke er undersøgt for AIDS-virus-antistof skal være  

 baseret på en konkret lægelig vurdering, og den for behandlingen ansvarlige  

 læge skal, såfremt antistof-undersøgelse for AIDS-virus ikke foreligger,  

 skriftligt af blodbanken gøres opmærksom herpå.
Bilag 1 omtaler forhold, der  

 bør indgå i overvejelserne om at nedsætte behovet for at anvende blod, der  

 ikke er undersøgt for AIDS-virus-antisof.
 3.1. Findes donorblodprøven negativ for AIDS-virus-antistof, kan blodet  

 anvendes.
3.2.1. Findes donorblodprøven positiv for AIDS-virus-antistof, foretages  

 to nye uafhængige undersøgelser på samme blodprøve.
Er begge  

 undersøgelsesresultater negative, betragtes donorprøven som negativ, og  

 blod/blodprodukter fra donor kan anvendes.
3.2.2. Viser blot den ene af de nye undersøgelsere ikke sikker negativ  

 reaktion, sendes serum til videregående analyse, der for tiden foretages af  

 Statens Seruminstitut.
Blod og blodprodukter, herunder plasma til  

 fremstilling af fraktioneringsprodukter, må ikke anvendes, før der foreligger  

 negativt resultat af den videregående analyse.
 4.1. »Food and Drug Administration« i USA har i foråret 1985  

 godkendt flere undersøgelsessystemer som anvendelige ved bloddonorscreening.  

 De godkendte undersøgelsesmetoder er i princippet indirekte ELISA (Enzyme  

 Linked Immuno Sorbent Assay). Den i USA meddelte godkendelse er baseret på en  

 række nærmere dokumenterede forhold, herunder dokumentation for sensitivitet  

 og specificitet.
4.2. Sundhedsstyrelsen finder, at de af »Food and Drug  

 Administration«, USA, godkendte undersøgelsesmetoder er anvendelige.  

 Andre undersøgelsessystemer kan også være anvendelige til undersøgelse af  

 donorblod for antistof mod AIDS-virus.
Er undersøgelsessystemet ikke godkendt  

 af »Food and Drug Administration«, skal den ansvarlige læge sikre  

 sig at fabrikanten kan dokumentere, at kravene til sensitivitet og  

 specificitet svarer til de af »Food and Drug Administration«  

 godkendte undersøgelsessystemer.
 INFORMATION TIL DONOR.
 5.1. Den for blodbanken ansvarlige læge skal sikre, at hver bloddonor  

 forud for tapning er informeret svarende til indholdet af bilag 2.
 5.2.1. En donor, der efter undersøgelse for AIDS-virus-antistof findes  

 negativ, informeres herom, hvis donor anmoder om det.
5.2.2. Donorer, der er fundet positive for AIDS-virus-antistof i de  

 videregående analyser på Statens Seruminstitut (confirmatory-test), skal  

 orienteres herom.
Den for blodbanken ansvarlige læge eller en af denne  

 udpeget kvalificeret lægelig medarbejder bør telefonisk indkalde donor til  

 samtale.
Forud herfor bør der træffes aftale med ambulatoriet ved en  

 infektionsmedicinsk afdeling om eventuel rådgivning og supplerende  

 undersøgelse.
Den tid, der afsættes til at informere donor i blodbanken om  

 undersøgelsesresultatet, bør være passende lang med henblik på en vurdering  

 af, hvorledes bloddonoren reagerer på oplysningen.
Det vil ofte være  

 hensigtsmæssigt, at donor efter konsulationen i blodbanken, såfremt donoren  

 ønsker dette, umiddelbart kan blive modtaget på ambulatoriet ved den  

 infektionsmedicinske afdeling.
Blodbanken bør i denne forbindelse have  

 mulighed for at tilbyde transport til og fra det pågældende ambulatorium.
5.2.3. Såfremt undersøgelsen for AIDS-virus-antistof i blodbanken samt  

 supplerende undersøgelser på Statens Seruminstitut viser ikke-sikkert  

 negativt resultat, men ej heller sikkert positivt resultat for  

 AIDS-virus-antistof, bør donor ikke informeres på dette tidspunkt.
Blodbanken  

 bør derimod afvente resultatet af undersøgelsen ved næste fremmøde til  

 blodtapning.
 UDREDNING AF EVENTUELLE TRANSFUSIONSOVERFØRTE TILFÆLDE AF AIDS-VIRUS.
6. Såfremt en bloddonor efter supplerende undersøgelse  

 ved Statens Seruminstitut er fundet positiv for AIDS-antistof, skal  

 blodbanken så vidt muligt kortlægge, hvorledes tidligere blodportioner fra  

 samme donor er anvendt.
Er det muligt at en recipient har modtaget  

 AIDS-inficeret blod eller blodprodukter, drøftes den videre udredning med  

 recipientens sædvanlige praktiserende læge, eventuelt i samarbejde med det  

 ambulatorium ved en infektionsmedicinsk afdeling, hvortil bloddonor er  

 henvist.
Hvis der skal foretages videregående undersøgelser vedrørende  

 recipienterne, skal disses samtykke hertil indhentes.
 SUNDHEDSSTYRELSEN, DEN 1. NOVEMBER 1985.
