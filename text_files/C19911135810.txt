 Justitsministeriet skal erindre om, at reglerne for mindst tilladte  

 dækmønsterdybde pr. 1. oktober 1991 ændres til 1,6 mm for nedennævnte  

 køretøjskategorier:
- bil til højst 9 personer og bil med en tilladt totalvægt på højst 3.500  

 kg, - påhængsvogn og sættevogn til bil samt registreringspligtigt  

 påhængsredskab, såfremt påhængskøretøjets tilladte totalvægt er højst 3.500  

 kg.
 Ændringen er sket dels ved ændring af Detailforskrifter for Køretøjer,  

 dels ved ændring af bekendtgørelse nr. 154 af 20. april 1977 om køretøjers  

 indretning og udstyr m.v.
 Opmærksomheden henledes på, at mønsterdybden måles i hovedmønsteret,  

 hvorved forstås de brede riller i slidbanens midterste del, der dækker ca.  

 3/4 af slidbanens bredde.
 Der vedlægges kopi af bekendtgørelse om ændring af bekendtgørelse om  

 køretøjers indretning og udstyr m.v. (dækmønsterdybde m.v.).
 P.M.V.
 E.B.
