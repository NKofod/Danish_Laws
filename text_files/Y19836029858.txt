 Udtalt, at samme valggruppe, som oprindeligt udpegede det udtrædende  

 medlem af amtsankenævnet, skal udpege nyt medlem, jfr. den kommunale  

 styrelseslovs § 28, stk. 1. I tilfælde af uenighed i den oprindelige  

 valggruppe om, hvem der skal udpeges som nyt medlem, træffes afgørelsen altid  

 ved flertalsvalg i gruppen.
I skrivelse af 1. november 1982 har amtsrådet anmodet indenrigsministeriet  

 om en udtalelse om, hvorledes udpegning af et nyt amtsrådsmedlem til  

 amtsankenævnet skal finde sted, når der i den valggruppe, der udpegede det  

 medlem, der skal erstattes, er uenighed om udpegningen af nyt medlem.
Det er  

 oplyst, at den oprindelige valggruppe bestod af 15 medlemmer af  

 socialdemokratiet og 2 medlemmer af socialistisk folkeparti, og at de to  

 partigrupper har fremsat hvert sit forslag til nyt medlem af amtsankenævnet.
Indenrigsministeriet skal i denne anledning meddele, at det i henhold til  

 § 28, stk. 1, i den kommunale styrelseslov er den samme valggruppe, som  

 udpegede det udtrædende medlem af et udvalg, der skal udpege et nyt medlem.
I  

 det foreliggende tilfælde tilfalder udpegningsretten derfor den  

 socialdemokratiske amtsrådsgruppe og socialistisk folkepartis amtsrådsgruppe  

 i forening.
 I tilfælde af uenighed i den oprindelige valggruppe om, hvem der skal  

 udpeges som nyt medlem, må en afgørelse efter indenrigsministeriets  

 opfattelse træffes af gruppen ved flertalsvalg efter princippet i  

 styrelseslovens § 24, stk. 1. I den forelagte sag vil det således være den  

 person, som den socialdemokratiske partigruppe har bragt i forslag, der  

 indtræder som nyt medlem af amtsankenævnet.
 P.M.V.
 E.B.
Johan Erichsen (* 1) Indenrigsministeriets afgørelser og udtalelser om kommunale forhold  

 1983 1.4.
