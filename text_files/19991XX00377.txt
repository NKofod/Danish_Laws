Skriftlig fremsættelse (15. marts 2000) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 arbejdsløshedsforsikring m.v. og lov om en aktiv  

 arbejdsmarkedspolitik. (Sikring af udbetaling af dagpengegodtgørelse  

 for 1. og 2. ledighedsdag samt harmonisering af fradragsregler).
(Lovforslag nr.
L 222).
 Lovforslaget består af 2 elementer:
1. Større betalingssikkerhed for udbetaling af  

 dagpengegodtgørelse Forslaget udmønter den aftale, der er indgået  

 som led i aftalen om FFL 2000 mellem regeringen, Centrum Demokraterne,  

 Socialistisk Folkeparti og Enhedslisten om emnet.
Efter udløbet af betalingsfristen i gældende  

 lovs § 84, stk. 5, får arbejdsløshedskassen efter medlemmets  

 anmodning pligt til at hjælpe medlemmet med at få  

 godtgørelsen udbetalt hos arbejdsgiveren.
Betaler arbejdsgiveren ikke,  

 og finder kassen, at der er ret til dagpengegodtgørelse, lægger  

 kassen godtgørelsen ud til medlemmet.
Sagen sendes herefter med en  

 begrundet indstilling til afgørelse i Arbejdsmarkedets Ankenævn.  

 Træffer Ankenævnet afgørelse om, at der er ret til  

 dagpengegodtgørelse, sendes afgørelsen bl.a. til arbejdsgiveren  

 med anmodning om, at beløbet indbetales til Direktoratet for  

 Arbejdsløshedsforsikringen inden en nærmere angivet frist.
Er  

 betaling ikke modtaget rettidigt, kan kravet oversendes til Finansstyrelsen  

 til inddrivelse.
Beløbet inddrives med tillæg af gebyr til  

 dækning af de administrative omkostninger.
Klagereglerne ændres således, at  

 Arbejdsmarkedets Ankenævn træffer afgørelse i alle sager  

 om dagpengegodtgørelse.
Den fagretlige behandling af visse typer sager  

 om dagpengegodtgørelse bortfalder hermed.
2. Harmonisering af fradragsregler Reglerne om fradrag for arbejde og indtægter for  

 personer, der modtager uddannelsesgodtgørelse efter lov om en aktiv  

 arbejdsmarkedspolitik, ændres fra det gældende  

 krone-for-krone-fradrag til et timefradrag svarende til reglerne om fradrag  

 for arbejde og indtægter i dagpenge og efterløn.
I tilknytning  

 til lovændringen vil der ske ændring af de regler, der  

 administrativt er fastsat af Direktoratet for  

 Arbejdsløshedsforsikringen om fradrag i dagpengebeløb efter §  

 55, stk. 2, i lov om arbejdsløshedsforsikring m.v., orlovsydelse til  

 uddannelse efter lov om orlov og praktikydelse efter lov om en aktiv  

 arbejdsmarkedspolitik.
Forslaget forventes at medføre en administrativ  

 merudgift for det offentlige på ca. 1,7 mio. kr.
Forslaget har i  

 øvrigt ingen økonomiske konsekvenser for det offentlige.
Forslaget skønnes at medføre en mindre  

 administrativ lettelse i a-kasserne.
Forslaget har ingen  

 miljømæssige konsekvenser, ligestillingsmæssige  

 konsekvenser, administrative konsekvenser for borgerne eller administrative  

 eller økonomiske konsekvenser for erhvervslivet, herunder offentlige  

 arbejdsgivere.
Forslaget indeholder ikke EU-retlige aspekter.
 Forslaget træder i kraft den 21. august 2000.
 Idet jeg i øvrigt henviser til lovforslaget og de  

 ledsagende bemærkninger, skal jeg på regeringens vegne anbefale  

 forslaget til Tingets velvillige behandling.
