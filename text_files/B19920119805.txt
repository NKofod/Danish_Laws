I henhold til § 2, stk. 3 og § 8 i lov nr. 207 af 22. maj 1985 om Danmarks Biblioteksskole samt § 6, stk. 3 i bekendtgørelse nr. 496 af 11. oktober 1985 om Danmarks Biblioteksskoles virksomhed fastsættes følgende bestemmelser:
 § 1.  Bibliotekssassistentuddannelsen består af en  

 administrativ del, der varetages af henholdsvis Dansk Kommunalkursus,  

 Københavns Kommunes Magistratsskole og Danmarks Forvaltningshøjskole, og en  

 biblioteksteroretisk del, der varetages af Danmarks Biblioteksskole.
 § 2.  Adgang til den biblioteksteoretiske del af  

 biblioteksassistentuddannelsen har kontorpersonale ved kommunale og  

 amtskommunale institutioner og forvaltninger, der har bestået Dansk  

 Kommunalkursus I, som aftalt mellem Kommunernes Landsforening og Handels- og  

 Kontorfunktionærernes Forbund eller kommunalforeningerne i Frederiksberg,  

 Gentofte og Søllerød eller eksamen på Københavns Kommunes Magistratsskole  

 samt kontorpersonale ved statslige institutioner, der har bestået Danmarks  

 Forvaltningshøjskoles Grundkursus I og II.
Stk. 2.  Danmarks Biblioteksskole kan i særlige tilfælde  

 meddele dispensation for adgangsbetingelserne til den biblioteksteoretiske  

 del af biblioteksasssitentuddannelsen.
Meddelelsen gives efter aftale med Det  

 rådgivende Uddannelsesudvalg for den biblioteksteoretiske grunduddannelse og  

 specialuddannelse af biblioteksassistenter ved folkebiblioteker,  

 skolebiblioteker, amtscentraler for undervisningsmidler mv. og  

 forskningsmidler mv. (Det rådgivende Uddannelsesudvalg).
§ 3.  Undervisningen på den biblioteksteoretiske del  

 af biblioteksassistentuddannelsen omfatter 150 lektioner.
Uddannelsen er  

 modulopdelt.
 § 4.  Uddannelsen afholdes efter behov.
 Undervisningen foregår på Danmarks Biblioteksskole i København og  

 afdelingen i Ålborg eller andre steder, hvor de regionale behov begrunder  

 det.
 § 5.  Der undervises blandt andet i følgende områder:
Dansk Biblioteksvæsen: Lovgivning, organisation og samarbejde Materialer Personale- og samarbejdsforhold Arbejdsplanlægning Publikumsbetjening Håndbogskundskab Bibliografi, verifikation og lokalisering Databaser - herunder introduktion til edb Katalogisering og formatering Emnedata (klassifikation) Edb-registrering.
§ 6.  Efter hvert modul afholdes en individuel  

 skriftlig prøve.
Nærmere regler herfor fastsættes af Det rådgivende  

 Uddannelsesudvalg.
 § 7.  Ved bedømmelsen af prøverne medvirker en censor  

 beskikket af Kulturministeriet.
 Stk. 2.  Bekendtgørelsen om censorvirksomhed og klager  

 over bedømmelser af eksaminationer ved Danmarks Biblioteksskole finder  

 anvendelse.
 § 8.  Ved karaktergivningen anvendes 13-skalaen, jf.  

 Undervisningsministeriets bekendtgørelse nr. 32 af 4. februar 1963 om  

 karakterskala og Undervisningsministeriets cirkulære af 6. februar 1963 om  

 anvendelsen af den i bekendtgørelse nr. 32 af 4. februar 1963 omhandlede  

 karakterskala.
 § 9.  Der gives een samlet karakter for den  

 biblioteksteoretiske del af biblioteksassistentuddannelsen.
 Stk. 2.  Karakteren fremkommer som et gennemsnit af de  

 opnåede resultater ved de i § 6 nævnte prøver.
Stk. 3.  Den samlede karakter bliver herefter det tal i  

 skalaen, der ligger nærmest gennemsnittet.
Karakteren 13 kan dog ikke opnås  

 ved forhøjelse.
 § 10.  For at bestå den biblioteksteoretiske del af  

 biblioteksassistentuddannelsen kræves, at den efter § 9 fastsatte karakter er  

 mindst 6, og at ingen af karaktererne ved de i § 6 nævnte prøver er 00.
 § 11.  En eksaminand, der ikke består prøverne, er med  

 hensyn til adgang til reeksamination omfattet af de regler, som gælder for  

 den af pågældende eksaminand gennemgåede adgangsgivende uddannelse.
 § 12.  I tilfælde, hvor en eksaminand på grund af  

 sygdom eller af anden gyldig grund til forfald, ikke har kunnet deltage i en  

 prøve, lader skolen afholde sygeeksamen, såvidt muligt i forbindelse med  

 næste ordinære eksamen.
§ 13.  Rektor for Danmarks Biblioteksskole udsteder  

 bevis for, at uddannelsen til biblioteksassistent er gennemført.
I beviset  

 anføres den efter § 9 beregnede karakter, og det oplyses, hvor den  

 administrative del er gennemført.
 § 14.  Danmarks Biblioteksskole afholder  

 videreuddannelseskurser for biblioteksassistenter inden for afgrænsede  

 biblioteksfaglige områder i form af specialmoduler sædvanligvis af 1-2 ugers  

 varighed.
 § 15.  Bekendtgørelsen træder i kraft den 1. januar  

 1993.
 Stk. 2.  Bekendtgørelse nr. 559 af 21. august 1987  

 ophæves.
Kulturministeriet, den 23. december 1992 P.M.V.
 E.B.
