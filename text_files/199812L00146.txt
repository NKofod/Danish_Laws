Fremsat den 17. december 1998 af skatteministeren (Ole  

 Stavad) Forslag til Lov om ændring af boafgiftsloven og  

 pensionsbeskatningsloven (Boafgiftsfritagelse af indkomstskattepligtige  

 pensionsordninger, begunstigelse af samlevere, forhøjelse af  

 aldersgrænsen for oprettelse m.v. af ratepension, videreførelse  

 af rate- og kapitalpension m.v.) § 1 I lov om afgift af dødsboer og gaver (boafgiftsloven), jf.  

 lovbekendtgørelse nr. 595 af 12. august 1998, foretages  

 følgende ændringer:
 1. § 3, stk. 1, litra b og c, ophæves  

 og i stedet indsættes:
 »b)	udbetalinger, der er helt eller delvist indkomstskattepligtige  

 efter pensionsbeskatningsloven, med mindre udbetalingen hidrører fra  

 en ordning svarende til en dansk kapitalpensionsordning«.
 Litra d-f bliver herefter til litra c-e.
 2. § 12, stk. 1, 4.-6. pkt., ophæves og i  

 stedet indsættes:
»I en anmeldelse efter § 10, stk. 6, jf. § 8, stk. 3,  

 anføres værdierne ved ægteskabets indgåelse.
I en  

 anmeldelse efter § 10, stk. 6, jf. § 8, stk. 4,  

 anføres værdierne på udbetalingstidspunktet.
I en  

 anmeldelse efter § 10, stk. 5, anføres værdierne  

 på udbetalingstidspunktet.
Ved opgørelsen af sidstnævnte  

 værdi fratrækkes afgift efter pensionsbeskatningsloven, som skal  

 betales af det udbetalte beløb.
Ved opgørelse af en  

 indkomstskattepligtig udenlandsk pensionsordning, som ikke er fritaget for  

 boafgift, jf. § 3, stk. 1, litra b, fratrækkes 40 pct. af den  

 samlede værdi på udbetalingstidspunktet.«.
§ 2 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 776 af 22.  

 august 1996, som senest ændret ved § 8 i lov nr. 414 af 26. juni  

 1998, § 5 i lov nr. 424 af 26. juni 1998, § 1 i lov nr. 429 af 26. juni  

 1998, § 3 i lov nr. 430 af 26. juni 1998 og § 11 i lov nr. 468 af  

 26. juni 1998, foretages følgende ændringer:
 1. § 2, nr. 4, litra c og d, ophæves og i stedet  

 indsættes:
»c)	ægtefælle- eller samleverpension, hvis udbetalinger kan  

 tilfalde en efterlevende ægtefælle, en fraskilt  

 ægtefælle eller en samlever, jf. litra d, d)	samleverpension, hvis udbetalinger kan tilfalde en samlever, hvorved  

 i denne lov forstås en navngiven person, der havde fælles  

 bopæl med afdøde ved indsættelsen, eller en person, med  

 hvem afdøde kunne have indgået ægteskab eller registreret  

 partnerskab, som i et af afdøde senest 3 måneder før  

 dødsfaldet oprettet testamente er tillagt en arvelod af mindst samme  

 størrelse som den tvangsarv, der ifølge arveloven ville  

 være tilkommet en ægtefælle, og som har haft fælles  

 bopæl med afdøde i de sidste 2 år før  

 dødsfaldet eller tidligere har haft fælles bopæl med  

 afdøde i en sammenhængende periode på mindst 2 år,  

 når den fælles bopæl alene er ophørt på grund  

 af institutionsanbringelse, herunder i en ældrebolig, eller e)	børnepension, hvis udbetalinger kan tilfalde afdødes  

 efterlevende børn eller stedbørn, dog længst til de  

 pågældendes fyldte 24. år eller til den følgende  

 policedag (årsdag for policens oprettelse).«.
 2. I § 4, stk. 2, 3. pkt., ændres  

 »ægtefælle eller tidligere ægtefælle« til:  

 »ægtefælle, fraskilte ægtefælle eller en navngiven  

 person, som har fælles bopæl med ejeren,«.
 3. I § 5, stk. 2, ændres »forsikredes  

 ægtefælle, herunder fraskilt ægtefælle, eller  

 livsarvinger, herunder stedbørn og disses livsarvinger« til:  

 »forsikredes ægtefælle, fraskilte ægtefælle, en  

 navngiven person, der har fælles bopæl med forsikrede ved  

 indsættelsen, forsikredes livsarvinger, stedbørn eller  

 stedbørns livsarvinger«.
 4. I § 8, nr. 1, ophæves 3. pkt. og i stedet  

 indsættes:
»Policen skal være oprettet inden forsikredes fyldte  

 60. år.
Policen kan dog oprettes efter forsikredes fyldte 60. år,  

 hvis forsikrede på oprettelsestidspunktet er ejer af en anden  

 rateforsikring i pensionsøjemed eller kontohaver i en rateopsparing i  

 pensionsøjemed, og afgiftspligt eller indkomstskattepligt for den  

 pågældende police eller konto ikke er indtrådt.
Oplysning  

 om oprettelsen af en police som nævnt i 4. pkt. skal  

 påføres den tidligere police eller konto.
En police som  

 nævnt i 4. pkt. kan højst oprettes med en forsikringssum, der  

 ved samme udbetalingstidspunkter som efter den tidligere forsikring  

 udgør halvdelen af den tidligere aftalte forsikringssum, jf. dog 7.  

 pkt.
For så vidt angår den del af en police, der vedrører  

 opsparing i investeringsfonde, kan indbetalingerne i alt højst  

 udgøre et beløb svarende til halvdelen af den oprindelige  

 ordnings værdi ved det fyldte 60. år samt et beløb  

 svarende til halvdelen af de på dette tidspunkt aftalte fremtidige  

 indbetalinger.
I tilfælde, hvor den oprindelige ordning er en  

 rateopsparing i pensionsøjemed, finder 7. pkt. tilsvarende anvendelse.  

 «.
 5. I § 8, nr. 3, 1. pkt., og § 11 A,  

 stk. 1, nr. 5, 1. pkt., ændres »80. år« til: »85.  

 år«.
 6. § 8, nr. 3, 2. pkt., affattes således:
»Rateudbetalingen kan tidligst påbegyndes ved forsikredes fyldte 60.  

 år og tidligst 5 år efter, at policen er oprettet, medmindre  

 lavere aldersgrænse end forsikredes fyldte 60. år er godkendt af  

 Ligningsrådet.« 7. I § 10, stk. 1, nr. 1, ophæves 3. pkt. og  

 i stedet indsættes:
 »Policen skal være oprettet inden forsikredes fyldte 60. år.  

 Policen kan dog oprettes efter forsikredes fyldte 60. år, hvis  

 forsikrede på oprettelsestidspunktet er ejer af en anden  

 kapitalforsikring i pensionsøjemed eller kontohaver til en opsparing i  

 pensionsøjemed, og afgiftspligt eller indkomstskattepligt for den  

 pågældende forsikring eller konto ikke er indtrådt.«.
 8. I § 11 A, stk. 1, nr. 1, 1. pkt., ændres  

 »55. år« til »60. år«.
 9. § 11 A, stk. 1, nr. 2, affattes  

 således:
»2. Efter det fyldte 60. år kan en rateopsparing i  

 pensionsøjemed kun oprettes, hvis kontohaveren på  

 oprettelsestidspunktet er kontohaver i en anden rateopsparing i  

 pensionsøjemed eller ejer af en rateforsikring i  

 pensionsøjemed, og afgiftspligt eller indkomstskattepligt for den  

 pågældende konto eller police ikke er indtrådt.
Oplysning  

 om oprettelsen af en rateopsparing i pensionsøjemed som nævnt i  

 1. pkt. skal påføres den oprindelige konto eller police.  

 Indbetalingerne til en konto som nævnt i 1. pkt. kan i alt højst  

 udgøre et beløb svarende til halvdelen af den oprindelige  

 ordnings værdi ved det fyldte 60. år samt et beløb  

 svarende til halvdelen af de på dette tidspunkt aftalte fremtidige  

 indbetalinger.
I tilfælde, hvor den oprindelige ordning er en  

 rateforsikring i pensionsøjemed, finder 3. pkt. tilsvarende  

 anvendelse. «.
 10. § 11 A, stk. 1, nr. 5, 2. pkt., affattes  

 således:
 »Rateudbetalingen kan tidligst påbegyndes ved kontohaverens fyldte  

 60. år og tidligst 5 år efter, at kontoen er oprettet, medmindre  

 lavere aldersgrænse end kontohaverens fyldte 60. år er godkendt  

 af Ligningsrådet.«.
 11. I § 11 A, stk. 1, nr. 6, ændres  

 »kontohaverens ægtefælle, herunder fraskilt  

 ægtefælle, eller livsarvinger, herunder stedbørn og disses  

 livsarvinger« til: »kontohaverens ægtefælle, fraskilte  

 ægtefælle, en navngiven person, der har fælles bopæl  

 med kontohaveren ved indsættelsen, kontohaverens livsarvinger,  

 stedbørn eller stedbørns livsarvinger«.
 12. I § 12, stk. 1, nr. 1, indsættes efter  

 1. pkt.:
 »Opsparingen kan dog påbegyndes efter kontohaverens fyldte 60.  

 år, hvis kontohaveren på dette tidspunkt er kontohaver til en  

 anden opsparing i pensionsøjemed eller ejer af en kapitalforsikring i  

 pensionsøjemed, og afgiftspligt eller indkomstskattepligt for den  

 pågældende konto eller police ikke er indtrådt.«.
 13. I § 12, stk. 1, nr. 4, ændres  

 »kontohaverens ægtefælle, herunder fraskilt  

 ægtefælle, eller livsarvinger, herunder stedbørn og disses  

 livsarvinger« til: »kontohaverens ægtefælle, fraskilte  

 ægtefælle, en navngiven person, der har fælles bopæl  

 med kontohaveren ved indsættelsen, kontohaverens livsarvinger,  

 stedbørn eller stedbørns livsarvinger«.
 14. I § 18, stk. 2, 3. pkt., indsættes efter  

 »de omhandlede ordninger«: »og bidrag som nævnt i § 29 A,  

 stk. 2,«.
 15. § 19, 3. pkt., affattes således:
 »Efter arbejdstagerens død medregnes indbetalinger  

 fra afdødes tidligere arbejdsgiver til sikring af  

 ægtefælle- eller samleverpension, samleverpension eller  

 børnepension efter § 2, nr. 4, heller ikke ved opgørelsen  

 af den skattepligtige indkomst for ægtefællen, den fraskilte  

 ægtefælle, samleveren, jf. § 2, nr. 4, litra d,  

 børnene eller afdødes bo.«.
 16. I § 20, stk. 1, nr. 1, 2. pkt., ændres  

 »forsikredes ægtefælle, herunder fraskilt ægtefælle,  

 eller livsarvinger, herunder stedbørn og disses livsarvinger, under 24  

 år« til: »forsikredes ægtefælle, fraskilte  

 ægtefælle, eller samlever eller forsikredes livsarvinger,  

 stedbørn eller stedbørns livsarvinger under 24 år«.
 17. I § 20, stk. 1, nr. 2, ændres »den  

 pågældendes ægtefælle, herunder fraskilt  

 ægtefælle, eller livsarvinger, herunder stedbørn og disses  

 livsarvinger, under 24 år« til: »den pågældendes  

 ægtefælle, fraskilte ægtefælle eller samlever eller  

 den pågældendes livsarvinger, stedbørn eller  

 stedbørns livsarvinger under 24 år«.
 18. I § 23, 3. pkt., ændres  

 »ægtefælle- eller børnepension« til:  

 »ægtefælle- eller samleverpension, samleverpension eller  

 børnepension«.
 19. § 38, stk. 2, affattes således:
 »Stk. 2. Skatteministeren fastsætter de nærmere  

 regler for indbetalingen af afgiften, herunder forskrifter for, hvilke  

 oplysninger, der skal meddeles den centrale told- og skatteforvaltning til  

 brug ved opgørelsen af afgiftsgrundlaget, samt den form, i hvilken  

 disse oplysninger skal gives.«.
 20. I § 41, stk. 1, nr. 6, og § 43,  

 stk. 1, ændres »55. år« til: »60. år«.
 21. I § 52, stk. 2, ændres »arbejdstageres  

 efterladte ægtefælle, herunder fraskilt ægtefælle,  

 eller efterlevende børn, herunder stedbørn, under 24 år«  

 til: »arbejdstageres efterladte ægtefælle, fraskilte  

 ægtefælle, samlever, jf. § 2, nr. 4, litra d, børn  

 eller stedbørn under 24 år«.
 22. I § 53 B, stk. 6, 3. pkt., udgår: »eller  

 afgiftsgrundlaget«.
 23. § 59 affattes således:
 »§ 59. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.«.
 24. § 60 affattes således:
 »§ 60. Ransagning i sager om overtrædelse af  

 bestemmelserne i denne lov kan ske i overensstemmelse med retsplejelovens  

 regler om ransagning i sager, som efter loven kan medføre  

 frihedsstraf.«.
 25. § 61, stk. 2, affattes således:
»Stk. 2. I sager om overtrædelse af denne lov, der  

 behandles administrativt efter stk. 1, finder retsplejelovens  

 § 752, stk. 1, tilsvarende anvendelse.
Med hensyn til den i  

 stk. 1 nævnte tilkendegivelse finder bestemmelsen om  

 tiltalerejsning i retsplejelovens § 930, jf. § 926, tilsvarende  

 anvendelse.«.
§ 3 Stk. 1. Loven træder i kraft dagen efter  

 bekendtgørelsen i lovtidende, jf. dog stk. 2-4.
 Stk. 2. § 1 har virkning fra og med 1. januar 1999.
 Stk. 3. § 2, nr. 1-3, 11, 13, 15-18 og 21 har virkning  

 fra og med den 1. juli 1999.
 Stk. 4. § 2, nr. 14, har virkning fra og med  

 indkomståret 1999.
Bemærkninger til lovforslaget Almindelige bemærkninger 1. Lovforslagets formål Lovforslaget har som formål:
at ophæve boafgiften på  

 pensionsordninger, der er indkomstskattepligtige for modtageren, at ligestille samlevere med gifte eller  

 partnerskabsregistrerede personer ved anvendelsen af reglerne i  

 pensionsbeskatningsloven, at forhøje aldersgrænsen for  

 oprettelse m.v. af ratepension fra det fyldte 55. år til det fyldte 60.  

 år, at fastsætte, at første rateudbetaling  

 som hovedregel tidligst kan ske 5 år efter, at ordningen er  

 oprettet, at forhøje aldersgrænsen for sidste  

 rateudbetaling fra det fyldte 80. år til det fyldte 85. år, at give personer, der før det fyldte 60.  

 år har oprettet en kapitalpension, mulighed for at oprette en ny  

 kapitalpension i et andet pensionsinstitut efter det fyldte 60. år,  

 uden at der forinden kræves overførsel af den gamle  

 kapitalpensionsordning til det nye pensionsinstitut og på tilsvarende  

 måde at give personer, der før det fyldte 60. år har  

 oprettet en ratepension, udvidede muligheder for at oprette tillæg til  

 ratepensionen, at give personer, der før det fyldte 60.  

 år har oprettet en livsforsikring tilknyttet investeringsfonde (klasse  

 III-livsforsikring) som rateforsikring i pensionsøjemed, mulighed for  

 at oprette tillæg til rateforsikringen, at fastsætte, at bidrag til supplerende  

 engangsydelser sammen med bidrag til kapitalpension m.v. ikke kan overstige  

 ejerens personlige indkomst for det pågældende indkomstår  

 før fradrag for bidragene, og at skabe hjemmel til at indføre  

 standardrevisionserklæringer på pensionsbeskatningslovens  

 område.
2. Ophævelse af boafgiften på pensionsordninger, der er  

 indkomstskattepligtige for modtageren Det foreslås, at udbetalinger fra forsikrings- eller  

 pensionsordninger, der er indkomstskattepligtige efter  

 pensionsbeskatningsloven, undtages fra afgiftspligten efter boafgiftsloven,  

 medmindre udbetalingen hidrører fra en ordning svarende til en dansk  

 kapitalpensionsordning.
Det betyder, at der ikke skal betales boafgift af  

 værdien af forsikrings- eller pensionsordningen, men alene indkomstskat  

 i takt med, at forsikrings- eller pensionsordningen udbetales.
Som reglerne er i dag, er det kun i enkelte  

 tilfælde, at modtageren af en pensionsordning med løbende  

 udbetalinger og en ratepension både er indkomstskattepligtig og  

 boafgiftspligtig. Ægtefæller og børn under 24 år er  

 fritaget for boafgift af værdien af forsikrings- eller  

 pensionsordningen.
Ved lov nr. 1222 af 27. december 1996 blev der  

 indført afgiftsfritagelse for udbetalinger fra enkepensioner og  

 ægtefællepensioner til den fraseparerede eller fraskilte  

 ægtefælle.
Denne afgiftsfritagelse gælder kun enkepensioner  

 og ægtefællepensioner, som den fraseparerede eller fraskilte  

 ægtefælle kunne oppebære fra den afdødes  

 pensionsordning.
Den gælder ikke individuelle pensionsordninger til  

 fordel for den fraseparerede eller fraskilte ægtefælle.
I disse  

 tilfælde indebærer de gældende regler, at der både  

 skal betales boafgift af værdien af forsikrings- eller  

 pensionsordningen og indkomstskat af de løbende udbetalinger.
Som følge af forslaget til ændring af  

 pensionsbeskatningsloven vil visse samlevere kunne indsættes som  

 begunstiget i en forsikrings- eller pensionsordning.
Efter gældende  

 regler vil en forsikrings- eller pensionsordning, der tilfalder en samlever  

 som begunstiget, både blive pålagt boafgift og  

 indkomstskattepligt af de løbende udbetalinger.
 Efter forslaget indføres der en generel regel,  

 hvorefter alle udbetalinger fra forsikrings- eller pensionsordninger med  

 løbende ydelser, der er indkomstskattepligtige efter  

 pensionsbeskatningsloven, undtages fra afgiftspligten efter boafgiftsloven.  

 Dette får således primært betydning for samlevere, idet det  

 vil være muligt at oprette en pensionsordning med løbende  

 udbetalinger eller en ratepension, hvoraf der alene skal betales indkomstskat  

 i takt med, at forsikrings- eller pensionsordningen udbetales.
Derudover har forslaget også betydning for visse  

 udbetalinger til fraseparerede eller fraskilte ægtefæller  

 (individuelle ordninger). Med forslaget er der ikke længere forskel  

 på, om ordningen er individuel eller kollektiv.
Det afgørende  

 for, at der ikke er boafgiftspligt efter boafgiftsloven, er, at  

 udbetalingerne er løbende, og at det følger af  

 pensionsbeskatningsloven, at udbetalingerne er indkomstskattepligtige.
 Forslaget indfører endvidere en fradragsret  

 på 40 pct. ved opgørelsen af boafgift for udenlandsk oprettede  

 kapitalpensionsordninger, som ved udbetalingen er indkomstskattepligtige.
3. Ligestilling af samlevere med gifte eller partnerskabsregistrerede  

 personer ved anvendelsen af reglerne i pensionsbeskatningsloven Baggrunden for forslaget Pensionsbeskatningslovens afsnit I indeholder regler om  

 den skattemæssige behandling af pensionsordninger m.v., hvor bidrag  

 eller præmier er skattefri, og opstiller nogle krav, som en  

 pensionsordning m.v. skal opfylde for at være omfattet af disse  

 skatteregler.
Disse krav stiller i visse henseender en pensionsopsparers  

 efterladte samlever ringere end en efterladt ægtefælle eller  

 registreret partner.
Lovforslagets formål er at ændre dette,  

 så der bliver skattemæssig ligestilling.
Baggrunden for lovforslaget er, at der i mange  

 tilfælde af samliv uden ægteskab opstår et økonomisk  

 fællesskab, der kan sammenlignes med det økonomiske  

 fællesskab mellem ægtefæller.
En part i et sådant  

 samlivsforhold kan have mindst lige så vægtige grunde som en  

 ægtefælle til at ønske at sikre den anden part i  

 tilfælde af død.
For så vidt angår arv findes der ingen regler  

 om legal arv til samlevere, hvorimod der er mulighed for at begunstige en  

 samlever ved testamente på lige fod med andre ubeslægtede.  

 Foreligger der en sådan begunstigelse, er afgiftsreglerne indrettet  

 under hensyntagen til, at der kan være grund til at begunstige en  

 samlever ud fra forsørgelseshensyn.
Siden 1989 har først  

 arveafgiftsloven og senere boafgiftsloven således indeholdt regler,  

 hvorefter visse samlevere ikke betaler boafgifter som andre  

 ubeslægtede, men sidestilles med nære slægtninge.
 I forbindelse med folketingsbehandlingen af lovforslag L  

 163, 1995-96, senere lov nr. 293 af 24. april 1996 om visse civilretlige  

 forhold m.v. ved pensionsopsparing i pengeinstitutter, tilkendegav den  

 daværende skatteminister, at han ikke stillede sig afvisende over for  

 at overveje, om papirløse pars retsstilling kunne ændres i  

 relation til pensionsbeskatningsloven, men at spørgsmålet bl.a.  

 burde overvejes sammen med forsikrings- og pensionsbranchen.  

 Nærværende lovforslag indeholder resultatet af disse  

 overvejelser.
Lovforslaget sikrer alene, at reglerne i  

 pensionsbeskatningsloven ikke hindrer, at samlevere tilgodeses i forbindelse  

 med pensionsopsparerens død.
Lovforslaget griber således ikke  

 ind i de bagvedliggende aftaler mellem pensionsopspareren og den eller de  

 øvrige parter i aftalen: pengeinstitutter, forsikringsselskaber,  

 pensionskasser, arbejdsgivere m.v.
Det vil sige, at gennemførelsen af  

 en lov med dette indhold ikke i sig selv vil skabe nye rettigheder for  

 samlevere.
De gældende regler om gifte personer m.v. og lovforslagets  

 indhold De gældende regler i pensionsbeskatningslovens  

 afsnit I stiller som nævnt i flere tilfælde gifte personer bedre  

 end ugifte samlevende.
Disse tilfælde kan deles op i to grupper:
For det første kan en pensionsordning med  

 løbende udbetalinger oprettet i en pensionskasse eller et  

 forsikringsselskab have en ydelsessammensætning, hvori der indgår  

 pension til efterlevende ægtefælle og fraskilt  

 ægtefælle, men ikke pension til en efterladt samlever.
Det vil  

 sige, at efter de gældende regler ville f.eks. en pensionskasseordning,  

 der gav efterladte samlevere adgang til pension på lige fod med  

 ægtefæller, ikke falde ind under skattereglerne i  

 pensionsbeskatningslovens afsnit I.
Herved ville der bl.a. ikke være  

 fradragsret eller bortseelsesret ved indkomstopgørelsen for bidrag til  

 den pågældende pensionskasse.
For det andet gælder der begunstigelsesregler for de  

 typer af pensionsordninger, der er karakteriseret ved, at der kommer noget  

 til udbetaling efter pensionsopsparerens død.
Det gælder  

 individuelle overlevelsesrenter, forsikringer med garanterede ydelser,  

 kapitalforsikring og opsparing i pensionsøjemed (kapitalpension) og  

 rateforsikring og rateopsparing i pensionsøjemed (ratepension).  

 Reglerne om disse pensionsordninger giver pensionsopspareren mulighed for at  

 indsætte en bestemt person som begunstiget.
Personen kan frit  

 vælges inden for en nærmere angivet kreds.
Til denne kreds  

 hører bl.a. ægtefælle og fraskilt ægtefælle,  

 men ikke samlever.
Det vil sige, at efter de gældende regler vil  

 individuel indsættelse af en samlever som begunstiget i en  

 pensionsordning betyde, at ordningen ikke falder ind under skattereglerne i  

 pensionsbeskatningslovens afsnit I.
Herved vil der bl.a. ikke være  

 fradragsret eller bortseelsesret for bidrag eller præmier til den  

 pågældende pensionsordning.
 Det foreslås, at de gældende regler  

 ændres i begge henseender, således at pensionsbeskatningslovens  

 afsnit I også skal gælde for ordninger, der begunstiger  

 samlevere.
 For det første foreslås det, at  

 pensionskasser og forsikringsselskaber får mulighed for at indrette  

 deres ydelsessammensætning således, at den pension, der hidtil  

 har været betegnet ægtefællepension, eventuelt kan  

 tilgå en efterladt samlever (ægtefælle- eller  

 samleverpension). Efterladtepension i form af overlevelsesrente kan ligeledes  

 oprettes til fordel for en samlever.
 Pensionskasser og forsikringsselskaber får endvidere  

 mulighed for at tilbyde samleverpension som en selvstændig ydelse ved  

 siden af ægtefælle- eller samleverpensionen.
For det andet foreslås der en udvidelse af  

 den personkreds, der kan begunstiges individuelt, således at også  

 samlevere føjes til kredsen.
Herved får pensionsopspareren  

 mulighed for at begunstige en samlever uden tab af skattemæssige  

 rettigheder, men ikke pligt hertil.
Det foreslås, at samlevere  

 grundlæggende defineres som personer, der har fælles  

 bopæl med afdøde.
Dette indebærer, at  

 skattemyndighederne og pensionsinstitutterne ikke skal foretage nogen  

 vurdering af samlivsforholdets nærmere indhold.
Lovteksten er som  

 udgangspunkt ikke til hinder for, at samleveren er en slægtning til  

 afdøde, ligesom det ikke kræves, at der er tale om et egentligt  

 parforhold.
Der kan dog kun optræde én samlever som berettiget  

 til ægtefælle- eller samleverpension eller som berettiget til  

 samleverpension eller som begunstiget, selv om bopælsbetingelsen  

 måtte være opfyldt af flere.
Endvidere stilles der enten - når  

 begunstigelsen sker individuelt - krav om, at samleveren skal begunstiges med  

 navns nævnelse eller - når der er tale om kollektive ordninger -  

 krav om fælles bopæl i de sidste 2 år forud for  

 dødsfaldet.
Kravet om fælles bopæl i de sidste 2 år  

 forud for dødsfaldet suppleres med et krav om, at der er tale  

 om en person, med hvem afdøde kunne have indgået ægteskab  

 eller registreret partnerskab, og et krav om, at personen ved et testamente,  

 der er oprettet af afdøde senest 3 måneder før  

 dødsfaldet, er tillagt en arvelod af mindst samme størrelse som  

 den tvangsarv, der ifølge arveloven ville være tilkommet en  

 ægtefælle.
 Betingelsen om begunstigelse af samleveren ved testamente  

 indebærer, at den person, der vil sikre sin samlever samleverpension  

 fra en kollektiv ordning, samtidig skal beslutte sig til, at samleveren -  

 på bekostning af andre arvinger - skal have del i boet.
 Betingelsen »kunne have indgået ægteskab eller  

 registreret partnerskab«giver på den ene side »papirløse par«,  

 der i det store og hele lever som ægtepar, mulighed for at sikre  

 hinanden som gifte, og sikrer på den anden side, at en kollektiv  

 pensionsordning ikke skal aflevere mere end én ægtefælle-  

 eller samleverpension.
 Definitionen af »samlever« er ikke til hinder for, at  

 parterne i pensionsaftalen i individuelle eller kollektive  

 pensionsvilkår aftaler en snævrere afgrænsning af, til  

 hvilke samlevere der skal udbetales pension.
Det bemærkes, at selv om de supplerende krav om  

 testamente m.v. kan være hovedreglen i kollektive ordninger, kan  

 individuel begunstigelse dog være relevant i kollektive ordninger.
I en  

 kollektiv ordning kan der f.eks. godt være mulighed for individuelt at  

 vælge en ægtefællepension, og det samme vil kunne  

 gælde en samleverpension.
4. Forhøjelse af aldersgrænsen for oprettelse m.v. og for  

 udbetaling fra ratepension Efter de gældende regler kan en ratepension efter  

 det fyldte 55. år kun oprettes som tillæg til en før denne  

 alder oprettet ordning, og værdien af tillægget er  

 begrænset til halvdelen af værdien af den eksisterende ordning.  

 Der kan ske overførsel fra en kapitalpension til en ratepension,  

 såfremt overførsel finder sted inden det fyldte 55.  

 år.
 Efter forslaget forhøjes denne aldersgrænse  

 fra det fyldte 55. år til det fyldte 60. år.
 Den gældende aldersgrænse på 55 år  

 er begrundet i et ønske om, at de midler, der anbringes i en  

 ratepension, i de normale tilfælde skal være »bundet« i mindst 5  

 år, da rateudbetalinger som regel tidligst kan aftales påbegyndt  

 ved det 60. år.
 Efter forslaget opretholdes det, at første  

 rateudbetaling som hovedregel tidligst kan ske 5 år efter, at ordningen  

 er oprettet.
Efter de gældende regler er der en  

 aldersgrænse på 80 år for sidste rateudbetaling.
Efter  

 forslaget foreslås denne aldersgrænse forhøjet til 85  

 år.
5. Overførsel af rate- og kapitalpension Efter de gældende regler kan personer, der er fyldt  

 60 år, godt indbetale til kapitalpension, men de kan ikke oprette en ny  

 kapitalpensionsordning.
 Efter de gældende regler kan personer, der er fyldt  

 55 år, ikke oprette nye ratepensionsordninger, men de kan oprette  

 tillæg til eksisterende ratepensionsordninger, dog kun inden for en  

 værdi svarende til halvdelen af den oprindelige ordnings værdi.  

 Tillægget skal oprettes i det pensionsinstitut, hvori den oprindelige  

 ordning er oprettet.
En person, der er over aldersgrænsen på 60  

 henholdsvis 55 år, der har en rate- eller kapitalpensionsordning som  

 led i et nu ophørt ansættelsesforhold, er således henvist  

 til at fortsætte ordningen i et forsikringsselskab eller pengeinstitut,  

 som er valgt af den tidligere arbejdsgiver.
Alternativt kan en  

 pensionsordning overføres til et selvvalgt forsikringsselskab eller  

 pengeinstitut, for kapital- og rateforsikringernes vedkommende efter  

 oprettelse af en tillægsordning.
Overførsel af kapital- og ratepensionsordninger fra  

 ét pensionsinstitut til et andet er forbundet med omkostninger for  

 pensionsopspareren.
For at sikre pensionsopsparernes i øvrigt rimelige  

 interesse i at kunne indbetale til pensionen i et pensionsinstitut efter eget  

 valg foreslås det derfor, at der ikke længere skal  

 kræves overførsel af den eksisterende ordning som betingelse for  

 at fortsætte indbetalingerne efter henholdsvis det fyldte 60. år  

 og det fyldte 55. år (efter forslaget det fyldte 60. år) til et  

 nyt pensionsinstitut.
6. Tillæg til rateforsikring i form af livsforsikring tilknyttet  

 investeringsfonde (klasse III-livsforsikring) Livsforsikringsselskaber kan udbyde pensionsopsparing, som  

 svarer til pengeinstitutternes puljeordninger, kaldet livsforsikring  

 tilknyttet investeringsfonde (klasse III-livsforsikringer). Disse er  

 kendetegnet ved, at forsikringstagerne har indflydelse på, hvilke  

 aktiver forsikringsselskabet skal placere præmieindbetalingerne i.  

 Forsikringerne kan indrettes således, at langt den største del  

 af præmieindbetalingerne indgår i investeringsfonde svarende til  

 pengeinstitutternes puljer.
Hver enkelt forsikringstager har en konto, hvor  

 indskud og andel af afkast af investeringspuljerne posteres.  

 Forsikringstageren får ved genkøb eller udløb af  

 forsikringsperioden udbetalt et beløb svarende til den  

 pågældendes andel af den samlede værdi af aktiverne i  

 investeringsfonden.
På samme måde som i pengeinstitutternes  

 puljeordninger overvæltes tab vedrørende aktiverne i  

 investeringsfonden på forsikringstagerne.
 En klasse III-livsforsikring vil i mange tilfælde  

 kunne tegnes som bl.a. rateforsikring i pensionsøjemed.
Efter de gældende regler i pensionsbeskatningslovens  

 § 8, nr. 1, skal rateforsikringer oprettes inden det fyldte 55.  

 år.
Efter forsikredes fyldte 55. år kan en police kun oprettes  

 som tillæg til en før denne alder oprettet police og kun med en  

forsikringssum, der ved samme udbetalingstidspunkter som efter den  

 tidligere police ikke vil overstige halvdelen af den tidligere aftalte  

 forsikringssum.
Opsparingsdelen i en klasse-III livsforsikring vil ikke  

 altid indeholde en garanteret forrentning og dermed ikke nogen aftalt  

 forsikringssum.
Summen, der kommer til udbetaling ved opnåelse af en  

 bestemt alder, er afhængig af forrentningen af de i investeringsfondene  

 opsparede midler.
Ved tegning af tillæg til den aldersbetingede  

 opsparingsdel af en sådan rateforsikring opstår derfor  

 spørgsmålet, hvilken forsikringssum, der kan aftales.
En rateopsparing i pensionsøjemed oprettet i et  

 pengeinstitut indeholder heller ikke nogen aftalt sum, der skal komme til  

 udbetaling.
Summen er her ligeledes afhængig af den faktiske  

 forrentning.
Efter det fyldte 55. år kan en rateopsparing i  

 pensionsøjemed kun oprettes som tillæg til en før denne  

 alder oprettet ordning.
Indbetalingerne til tillæget kan efter de  

 gældende regler i pensionsbeskatningslovens § 11 A, stk. 1,  

 nr. 2, i alt højst udgøre et beløb svarende til  

 halvdelen af ordningens værdi ved det fyldte 55. år samt  

 et beløb svarende til halvdelen af de på dette tidspunkt aftalte  

 fremtidige indbetalinger.
Der foreslås derfor en tilføjelse til  

 bestemmelsen i § 8, nr. 1, vedrørende rateforsikringer om, at for  

 så vidt angår den del, der vedrører opsparing i  

 investeringsfonde, kan indbetalingerne i alt højst udgøre et  

 beløb svarende til halvdelen af den oprindelige ordnings værdi  

 ved det fyldte 55 år (der foreslås forhøjet til det fyldte  

 60. år) samt et beløb svarende til halvdelen af de på  

 dette tidspunkt aftalte fremtidige indbetalinger.
Med tilføjelsen  

 bliver § 8, nr. 1, for så vidt angår klasse  

 III-livsforsikringer uden aftalt forsikringssum parallel med bestemmelsen i  

 § 11 A, stk. 1, nr. 2.
 Det bemærkes, at den anførte parallellitet  

 gælder for det beskrevne klasse III-livsforsikringsprodukt, men der kan  

 være klasse III-livsforsikringsprodukter med andet indhold, hvor der  

 ikke er denne parallelitet, og hvor de almindelige regler for rateforsikring  

 vil finde anvendelse.
7. Fradrag for bidrag til supplerende engangsydelser Efter de gældende regler kan bidrag til  

 kapitalpension i alt højst fradrages med (for 1999) 34.000 kr.
Bidrag  

 til finansiering af supplerende engangsydelser fra en pensionskasse medregnes  

 ved opgørelsen af, hvor meget der er betalt i bidrag til  

 kapitalpension.
Efter de gældende regler kan fradraget for bidrag m.v.  

 til kapitalpension ikke overstige ejerens personlige indkomst uden fradrag  

 for bidragene.
Denne sidste begrænsning gælder ikke for bidrag  

 til finansiering af supplerende engangsydelser.
 Efter forslaget fastsættes, at bidrag til  

 supplerende engangsydelser, sammen med bidrag m.v. til kapitalpension ikke  

 kan overstige ejerens personlige indkomst for det pågældende  

 indkomstår før fradrag for bidragene.
Forslaget indebærer en mere ensartet behandling af  

 kapitalpensioner og supplerende engangsydelse i relation til  

 beregningsreglerne i personskatteloven.
Forslaget skal ses i sammenhæng  

 med, at både bidrag m.v. til kapitalpension og bidrag til supplerende  

 engangsydelse medregnes ved opgørelsen af beregningsgrundlaget for  

 topskat fra og med indkomståret 1999, jf. lov nr. 423 af 26. juni  

 1998.
8. Hjemmel til at indføre standardrevisionserklæringer  

 på pensionsbeskatningslovens område I 1995 udgav en arbejdsgruppe under Rigsrevisionen en  

 betænkning med forslag til en modelinstruks for revisionsbestemmelser  

 indenfor bl.a. pensionsbeskatningslovens og realrenteafgiftslovens  

 område »Betænkning om revisionserklæringer for statslige  

 ordninger, der administreres af pengeinstitutter m.v.«.
Som følge af, at revision efter de gældende  

 regler kan være af meget forskellig karakter både ordningerne  

 imellem og indenfor den enkelte ordning, kan det være en fordel med  

 standardiserede revisionserklæringer.
Formålet med sådanne  

 revisionserklæringer er at give den statslige myndighed en  

 dokumentation for, at ordningen administreres af pengeinstituttet,  

 forsikringsselskabet eller pensionskassen i henhold til gældende  

 regler, og at de beløb, der afregnes overfor staten (indtægter  

 og udgifter) er i overensstemmelse med bogføringen.
 Finansrådet og Rådet for Dansk Forsikring og  

 Pension har i forbindelse med drøftelser om indførelse af  

 standardrevisionserklæringer tilkendegivet, at fortsatte  

 drøftelser forudsætter, at der foreligger en klar lovhjemmel til  

 indførelse af standardrevisionserklæringer.
 Skatteministeriet er af den opfattelse, at der i § 28  

 i realrenteafgiftsloven og i § 30 i pensionsafkastbeskatningsloven, der  

 fra indkomståret 2000 afløser realrenteafgiftsloven, er klar  

 hjemmel til at indføre standardrevisionserklæringer.
Skatteministeriet finder derimod, at  

 pensionsbeskatningsloven ikke indeholder klar hjemmel til at indføre  

 standardrevisionserklæringer.
Det foreslås derfor at  

 ændre pensionsbeskatningslovens § 38, stk. 2, således,  

 at denne bestemmelse kommer til at indeholde klar hjemmel til at  

 indføre standardrevisionserklæringer på  

 pensionsbeskatningslovens område.
9. Høringer Lovforslaget har været udsendt til høring hos  

 følgende ministerier og organisationer:
 Advokatrådet, Amtsrådsforeningen, De danske  

 Landboforeninger, Den Danske Dommerforening,  

 Dommerfuldmægtigforeningen, Erhvervsministeriet, Erhvervenes  

 Skattesekretariat, Finansministeriet, Finansrådet, Finanstilsynet,  

 Foreningen af Firmapensionskasser, Foreningen af Registrerede Revisorer,  

 Foreningen af Statsautoriserede Revisorer, Frederiksberg Kommune,  

 Justitsministeriet, Kommunernes Landsforening, Københavns Kommune,  

 Landbrugsraadet, Politiets og Domstolenes Tjenestemandsforening,  

 Præsidenten for Østre Landsret, Præsidenten for Vestre  

 Landsret, Præsidenten for Københavns Byret, Præsidenten  

 for Retten i Århus, Præsidenten for Retten i Odense,  

 Præsidenten for Retten i Aalborg, Præsidenten for Retten i  

 Roskilde, Rådet for Dansk Forsikring og Pension, Skattechefforeningen,  

 Skatterevisorforeningen, Statsministeriet, Økonomiministeriet.
10. Provenumæssige konsekvenser Ophævelsen af boafgiften på  

 pensionsbetalinger, der er indkomstskattepligtige for modtageren, omfatter  

 udelukkende udbetalinger, der tilfalder en fraskilt/frasepareret  

 ægtefælle, og skønnes at medføre et meget beskedent  

 provenutab på grund af den meget begrænsede kreds.
 Med hensyn til muligheden for at indsætte samleveren  

 som begunstiget afhænger provenuvirkningen af, hvem der efter de  

 gældende regler ellers ville have modtaget pensionsudbetalingen og af,  

 om pensionsudbetalingerne stammer fra kapitalpensioner eller pensioner med  

 løbende udbetalinger/ratepensioner.
Mht. til kapitalpensioner skal en indsat samlever efter  

 forslaget betale 40 pct.-afgift og 15 pct. boafgift (49 pct. i alt). Hvis  

 pensionsudbetalingerne efter de gældende regler ville være  

 gået til en efterladt ægtefælle, skulle denne kun svare 40  

 pct.-afgift af udbetalingerne.
Forslaget vil derfor i disse begrænsede  

 antal tilfælde give et yderst beskedent merprovenu.
For pensioner med løbende udbetalinger samt  

 ratepensioner bliver pensionsudbetalingerne efter lovforslaget  

 indkomstskattepligtige, hvis der er indsat en samlever som begunstiget.
Efter  

 de gældende regler beskattes udbetalingerne med 40 pct.-afgift samt 15  

 pct. boafgift (49 pct. i alt), hvis pensionsudbetalingerne ville være  

 tilfaldet børn over 24 år og med 40 pct.-afgift samt 15/36,25  

 pct. boafgift (49/61,75 pct. i alt), hvis pensionsudbetalingerne ville  

 være tilfaldet andre begunstigede end børn,  

 ægtefælle eller fraskilt/frasepareret ægtefælle.  

 Provenuvirkningen kan derfor både være positiv og negativ,  

 afhængig af samleverens indkomstskattesats, men er antagelig yderst  

 beskeden.
 Hvad angår muligheden for at supplere en  

 igangværende pensionsordning i et nyt pensionsinstitut samt muligheden  

 for at oprette tillæg til en klasse III-livsforsikring, skønnes  

 forslaget kun at medføre et ubetydeligt provenutab som følge af  

 den lettere adgang til supplering.
 Denne del af lovforslaget skønnes alt i alt at  

 være nogenlunde provenuneutral.
 Forslaget om at hæve aldersgrænsen for  

 oprettelse af en ratepensionsordning fra det fyldte 55. år til det  

 fyldte 60. år vil give skatteydere, der indbetaler på en  

 kapitalpensionsordning, og som har fradrag herfor i topskattegrundlaget,  

 mulighed for at bevare fuldt skattemæssigt fradrag ved at omlægge  

 fremtidige indskud til en ratepensionsordning.
Af de ca. 1.650.000 skatteydere, der i 1996 indskød  

 på kapitalpensionsordninger, betalte ca. 450.000 topskat.
Det vil sige,  

 at de havde en indkomst før arbejdsmarkedsbidrag men efter fradrag af  

 pensionsindskud på over 261.000 kr.
Disse personer indskød ca.  

 7,9 mia . kr. eller gennemsnitligt ca. 17.500 kr.
Heraf var ca. 72.000 fyldt  

 55 år, og deres indskud var ca. 1,8 mia. kr. eller gennemsnitligt ca.  

 25.000 kr.
I 1998 - niveau skønnes det samlede indskud for skatteydere  

 fyldt 55 år at udgøre ca. 2,25 mia. kr.
En del af disse indskud kan dog allerede efter  

 gældende regler omlægges som tillæg til en eksisterende  

 ratepensionsordning.
Det skønnes meget usikkert at dreje sig om et  

 beløb i størrelsesesordenen 0,5 mia. kr.
 Hvis alle, der er fyldt 55 år, med  

 kapitalpensionsindskud benyttede sig af muligheden for omlægning, ville  

 det resultere i en omlægning af indskud det første år i  

 størrelsesordenen 1,75 mia. kr., svarende til et umiddelbart  

 provenutab i størrelsesordenen 250 mill. kr.
 Lovforslagets virkning skønnes dog at blive mere  

 begrænset, idet en række forhold vil modvirke den umiddelbare  

 større fradragsværdi af indskuddene ved en omlægning.
Det skyldes i første række, at udbetalingerne  

 fra en ratepension beskattes som personlig indkomst med op til ca. 59 pct.  

 for en pensionist, der betaler topskat, hvilket skal sammenholdes med 40  

 pct.-afgiften ved udbetaling af kapitalpension.
Det skønnes, at en  

 stor del af de ovennævnte kapitalpensionsindskud ved en omlægning  

 til en ratepensionsordning vil indgå i grundlaget for topskatten,  

 når de til sin tid udbetales.
Endvidere må det for de nuværende  

 55-årige og ældre pensionsopsparere antages, at disses  

 kapitalpensionsordninger indgår som et væsentligt element i  

 likviditetsplanlægningen omkring pensionstidspunktet i kraft af, at de  

 indskudte beløb udbetales på én gang og derved kan  

 anvendes til f.eks indfrielse af gældsposter.
En omlægning vil  

 indebære, at de modsvarende udbetalinger udskydes og fordeles over en  

 længere periode.
Individuelle forhold vil i den sidste ende være  

 afgørende for den enkelte pensionsopsparers valg Der er ikke holdepunkter for på forhånd at  

 skønne over, hvor mange skatteydere, der vil benytte sig af muligheden  

 for omlægning til rateordninger.
Rent skønsmæssigt  

 anslås, at det vil omfatte en mindre del af potentialet svarende til et  

 provenutab i størrelsesordenen 50 mill. kr. i indkomståret 1999.  

 Provenutabet vil herefter aftage over en kortere årrække.  

 Provenutabet vedrører alene staten.
 For finansåret 1999 skønnes provenutabet til  

 ca. 50 mill. kr.
11. Økonomiske og administrative konsekvenser for  

 erhvervslivet Forslaget giver forsikringsselskaber, banker og  

 pensionskasser mulighed for at tilbyde kunderne et bedre produkt end de  

 gældende regler.
Forslaget skønnes kun at medføre mindre  

 administrative omkostninger for de forsikringsselskaber, banker og  

 pensionskasser, der vælger at udvide dækningen til også at  

 gælde for samlevende.
Omkostningerne vil hidrøre fra tilpasning  

 af pensionsregulativer og beregningsgrundlag som følge af den nye  

 mulighed for indsættelse af samlevende som begunstiget i  

 pensionsordningerne.
 12. Administrative konsekvenser m.v.
Lovforslaget skønnes at medføre mindre  

 administrative omkostninger for Finanstilsynet.
Lovforslaget skønnes  

 at medføre engangsudgifter for Told*Skat til tilretning af  

 edb-systemer på 0,6 mill. kr.
13. Miljømæssige konsekvenser Lovforslaget har ingen miljømæssige  

 konsekvenser.
14. Administrative konsekvenser for borgerne Forslaget indebærer en ligestilling af samlevere med  

 gifte eller partnerskabsregistrerede personer ved anvendelsen af reglerne i  

 pensionsbeskatningsloven.
Anvendelsen af reglerne kræver i visse  

 tilfælde oprettelse af testamente.
15. Forholdet til EU-retten Lovforslaget skønnes ikke at indeholde EU-retlige  

 aspekter.
Vurdering af konsekvenser af lovforslag Positive Konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Lovforslaget indeholder udover forhøjelse af  

 aldersgrænsen for oprettelse af en ratepension elementer med yderst  

 beskedne positive og negative provenumæssige konsekvenser.
Disse  

 øvrige elementer skønnes som helhed at være  

 provenuneutrale.
 Rent skønsmæssigt vurderes forslaget om at  

 hæve aldersgrænsen for oprettelse af en ratepensionsordning at  

 medføre et provenutab i størrelsesordenen 50 mill. kr. i  

 indkomståret 1999.
 Finansårsvirkningen i 1999 anslås til ca. 50 mill. kr.
Lovforslaget indeholder derudover elementer med yderst beskedne positive  

 og negative provenumæssige konsekvenser.
De øvrige elementer  

 skønnes som helhed at være provenuneutrale.
Administrative konsekvenser for stat, kommuner og  

 amtskommuner Ingen Ændringer af edb- og indberetningssystemer,  

 rådgivningsopgaver m.v.
Økonomiske konsekvenser for erhvervslivet Mulighed for at tilbyde bedre produkter.
 Mindre administrative omkostninger til tilpasning af  

 pensionsregulativer og beregningsgrundlag, jf. nedenfor.
Administrative konsekvenser for erhvervslivet Ingen Tilpasning af pensionsregulativer og  

 beregningsgrundlag.
Miljømæssige konsekvenser Ingen Ingen Administrative konsekvenser for borgerne Mulighed for at indsætte en samlever som begunstiget  

 ved navns nævnelse.
Forhøjelse af aldersgrænsen for  

 oprettelse m.v. af ratepension fra 55 år til 60 år.
 Begunstigelse af samlever kræver i visse tilfælde  

 oprettelse af testamente.
Forholdet til EU-retten Lovforslaget skønnes ikke at indeholde EU-retlige  

 aspekter Bemærkninger til lovforslagets  

 enkelte bestemmelser Til § 1 Når der sker udbetaling af en forsikrings- eller  

 pensionsordning med løbende ydelser til en begunstiget, er det  

 afgørende for, om der skal betales boafgift af værdien af de  

 løbende ydelser, om udbetalingen er omfattet af afgiftsfritagelserne i  

 boafgiftslovens § 3.
 Alle udbetalinger til den efterlevende  

 ægtefælle, herunder løbende udbetalinger, er boafgiftsfri,  

 jf. boafgiftslovens § 3, stk. 1, litra a.
 Udbetalinger i henhold til enkepensionsloven eller  

 tilsvarende bestemmelser i pensionsregulativer eller forsikringsbetingelser  

 til afdødes fraseparerede eller fraskilte ægtefælle er  

 boafgiftsfri, jf. boafgiftslovens § 3, stk. 1, litra b.  

 Udbetalinger af børnepensioner til børn under 24 år er  

 også boafgiftsfri, jf. boafgiftslovens § 3, stk. 1, litra  

 c.
For udbetalinger til andre end de ovenfor nævnte  

 personer skal der betales boafgift af værdien af forsikrings- eller  

 pensionsordningen.
Forinden beregning af boafgift fratrækkes dog 40  

 pct. af værdien på tidspunktet for første udbetaling af  

 forsikringen m.v.
Der skal således betales boafgift på 15 pct.  

 (evt. også tillægsboafgift på 25 pct.) af 60 pct. af  

 værdien af forsikringen m.v.
De løbende ydelser er tillige  

 indkomstskattepligtige efter pensionsbeskatningslovens § 20.
 Det foreslås i § 1, nr. 1, at udbetalinger fra  

 forsikrings- eller pensionsordninger med løbende ydelser, der helt  

 eller delvist er indkomstskattepligtige efter pensionsbeskatningsloven,  

 undtages fra afgiftspligten efter boafgiftsloven, medmindre udbetalingen  

 hidrører fra en ordning svarende til en dansk kapitalpensionsordning.  

 Det betyder, at når en forsikrings- eller pensionsordning med  

 løbende indkomstskattepligtige ydelser udbetales til en begunstiget  

 ved primærpersonens død, skal der ikke betales boafgift af  

 udbetalingerne, men alene indkomstskat.
Det får betydning for samlevere og fraskilte eller  

 fraseparerede ægtefæller.
Hvis disse personer indsættes som  

 begunstiget i en forsikrings- eller pensionsopsparing med løbende  

 udbetalinger, der er indkomstskattepligtige efter pensionsbeskatningsloven,  

 skal der efter forslaget ikke betales boafgift, medmindre udbetalingen  

 hidrører fra en ordning svarende til en dansk kapitalpensionsordning,  

 jf. pensionsbeskatningslovens § 53B.
 Som noget nyt kan samlevere indsættes som  

 begunstiget i en forsikrings- eller pensionsordning, jf. forslaget til  

 ændring af pensionsbeskatningslovens § 5, § 11A og § 12.  

 Der henvises til bemærkningerne til lovforslagets § 2, nr.1, hvor  

 »samlevere« i pensionsbeskatningslovens forstand er beskrevet.
Udvidelsen af det boafgiftsfri område omfatter  

 foruden samlevere, også visse udbetalinger til fraseparerede eller  

 fraskilte ægtefæller.
Ved lov nr. 1222 af 27. december 1996 (L91  

 1996-97) blev der indført afgiftsfritagelse for udbetalinger fra  

 enkepensioner og ægtefællepensioner til den fraseparerede eller  

 fraskilte ægtefælle.
Denne afgiftsfritagelse gjaldt kun  

 enkepensioner og ægtefællepensioner, som den fraseparerede eller  

 fraskilte ægtefælle kunne oppebære fra den afdødes  

 pensionsordning.
Den gjaldt ikke individuelle pensionsordninger til fordel  

 for den fraseparerede eller fraskilte ægtefælle.
Med forslaget er  

 der ikke længere denne forskel.
Det afgørende for, at der ikke  

 er afgiftspligt efter boafgiftsloven, er ifølge lovforslaget, at  

 udbetalingerne er indkomstskattepligtige efter pensionsbeskatningsloven,  

 medmindre udbetalingen hidrører fra en ordning svarende til en dansk  

 kapitalpensionsordning.
De udbetalinger til begunstigede, som ikke er omfattet af  

 boafgiftsfritagelsen, er udbetalinger, der ikke er indkomstskattepligtige og  

 udbetalinger fra en udenlandsk ordning svarende til en dansk  

 kapitalpensionsordning.
Ved udbetaling fra kapitalforsikringer og  

 kapitalpensioner til en begunstiget på grund af dødsfald, skal  

 der betales 40 pct.s afgift efter pensionsbeskatningsloven, og det resterende  

 beløb skal afgiftsberigtiges efter boafgiftsloven.
Tilsvarende  

 gælder udbetalinger til børn over 24 år.
Såfremt der  

 ikke har været indsat en begunstiget, er ydelserne ikke  

 indkomstskattepligtige, men der betales i stedet 40 pct.s afgift, og  

 ydelserne er således ikke fritaget for boafgift.
 Udvidelsen af det afgiftsfri område medfører  

 endvidere, at forsikringsselskaberne i et større omfang end hidtil kan  

 udbetale til begunstigede uden at skulle tilbageholde afgift.
 Forslaget i § 1, nr. 2, til ændring af  

 § 12 skal bl.a. ses som en konsekvensændring som følge af  

 § 1, nr. 1, idet der med forslaget om afgiftsfritagelse af  

 indkomstskattepligtige udbetalinger fra forsikrings- eller pensionsordninger  

 ikke længere skal beregnes boafgift af 60 pct. af værdien, da  

 værdien af indkomstskattepligtige pensioner ikke længere vil  

 være boafgiftspligtig.
Der indføres hjemmel til at fratrække 40 pct.  

 af den samlede værdi på udbetalingstidspunktet ved  

 opgørelsen af en indkomstskattepligtig pensionsordning, som ikke er  

 fritaget for boafgift, jf. § 3, stk. 1. Baggrunden herfor er, at  

 udenlandske pensionsordninger svarende til danske kapitalpensionsordninger er  

 indkomstskattepligtige ved udbetalingen, jf. pensionsbeskatningslovens  

 § 53B.
Ved at fratrække 40 pct. af den samlede værdi  

 ligestilles disse udenlandske ordninger med danske kapitalpensionsordninger,  

 som også ved opgørelsen har fradrag for de 40 pct., der svares i  

 afgift efter pensionsbeskatningsloven.
Til § 2 Til nr. 1 Det foreslås, at forsikringsselskaber og  

 pensionskasser får mulighed for at lade pension til efterladte  

 samlevere indgå i ydelsessammensætningen i en pensionsordning med  

 løbende udbetalinger.
Der kan enten være tale om samme pension  

 som den, der kan oppebæres af ægtefæller og registrerede  

 partnere (ægtefælle- eller samlerverpension) eller om en  

 selvstændig samleverpension, der kan, men ikke skal, være af  

 samme størrelse som ægtefælle- og samleverpensionen.
Samlever defineres enten som en person, der er indsat med navns  

 nævnelse, og som opfylder kravet om fælles bopæl på  

 indsættelsestidspunktet, eller som en person, som afdøde kunne have indgået ægteskab eller  

 registreret partnerskab med, som afdøde i et testamente, der er oprettet senest 3  

 måneder før dødsfaldet, har tillagt en arvelod af mindst  

 samme størrelse som den tvangsarv, der ifølge arveloven ville  

 være tilkommet en ægtefælle, og som har haft fælles bopæl med afdøde i de  

 sidste 2 år før dødsfaldet eller tidligere har haft  

 fælles bopæl med afdøde i en sammenhængende periode  

 på mindst 2 år, når den fælles bopæl alene er  

 ophørt på grund af institutionsanbringelse, herunder anbringelse  

 i en ældrebolig.
Efter arveloven arver afdødes ægtefælle  

 en trediedel af afdødes ejendele, når afdøde har  

 efterladt sig livsarvinger.
Efterlader afdøde sig ikke livsarvinger,  

 arver ægtefællen alene.
Halvdelen af den arvelod, som tilkommer  

 arveladerens livsarvinger og ægtefælle, er tvangsarv.
Betingelsen  

 om, at afdøde i et testamente skal have tillagt personen en arvelod af  

 mindst samme størrelse som den tvangsarv, der ifølge arveloven  

 ville være tilkommet en ægtefælle, indebærer  

 således, at personen skal være tillagt mindst en sjettedel af  

 afdødes ejendele, hvis afdøde efterlader sig livsarvinger, og  

 mindst halvdelen af afdødes ejendele, hvis afdøde ikke  

 efterlader sig livsarvinger.
Det er hensigten, at kriterierne for, om afdøde  

 kunne have indgået ægteskab eller registreret partnerskab med  

 personen skal følge reglerne i ægteskabsloven og lov om  

 registreret partnerskab.
Det vil bl.a. sige, at der ikke foreligger  

 slægtsskab i lige ret op- og nedstigende linie mellem parterne, og at  

 parterne ikke er søskende, samt at tidligere ægteskab eller  

 registreret partnerskab ikke længere består.
Da formålet  

 med betingelsen om, at parterne skal kunne have indgået ægteskab  

 eller registreret partnerskab, bl.a. er at sikre, at en kollektiv  

 pensionsordning ikke skal aflevere mere end én ægtefælle-  

 eller samleverpension, ses der ikke på, om den ene eller begge parter  

 hensidder i uskiftet bo med livsarvinger.
Det er hensigten, at kriterierne for, om der foreligger  

 fælles bopæl, skal følge kriterierne for, om der  

 foreligger fælles bopæl i relation til boafgiftslovens § 1,  

 stk. 2, litra d.
Det vil sige, at fælles bopæl i de fleste  

 tilfælde skal kunne dokumenteres ved folkeregisterattester.
I  

 særlige tilfælde kan dokumentationen tilvejebringes ved mindst 2  

 uvildige personers erklæringer om forholdet, når  

 erklæringerne underbygges af omstændighederne i  

 øvrigt.
Som nævnt i de almindelige bemærkninger skal  

 skattemyndighederne og pensionsinstitutterne ikke foretage nogen vurdering af  

 samlivsforholdets nærmere natur.
Det kræves således ikke,  

 at der er tale om et egentligt samlivsforhold.
Lovforslaget angiver alene en yderste grænse for,  

 hvilken persongruppe det skattemæssigt kan accepteres, at man inddrager  

 under definitionen på samlevende.
Det overlades således til  

 forsikringsselskaberne og pensionskasserne og deres kunder at afgøre,  

 om pension til samlevere skal indgå i de vilkår, der tilbydes, og  

 i så fald om der skal stilles yderligere krav til samlivsforholdet.
Af redaktionelle hensyn foreslås, at den nye  

 bestemmelse om samleverpension indsættes som litra d i paragraffen, og  

 at bestemmelsen om børnepension, der nu er litra d, bliver litra e.  

 Forslaget indeholder tillige nogle redaktionelle ændringer af  

 bestemmelserne i pensionsbeskatningslovens § 2, nr. 4, litra c og e  

 (tidligere litra d). For det første fastlægges betegnelserne  

 »ægtefælle- og samleverpension« og »børnepension« som  

 dækkende ydelserne efter henholdsvis litra c og litra e.
For det andet  

 præciseres det, at børnepension som hidtil kan tillægges  

 afdødes stedbørn, selv om begrebet »børn« i arveretlig  

 forstand ikke omfatter stedbørn.
Til nr. 2 Der er tale om en konsekvens af forslaget under nr. 1.
Til nr. 3, 11 og 13 Forslagene angår forsikringer med garanterede  

 ydelser, supplerende engangsydelser fra pensionskasser, kapitalforsikring og  

 opsparing i pensionsøjemed (kapitalpension) og rateforsikring og  

 rateopsparing i pensionsøjemed (ratepension). Disse typer af  

 pensionsordninger er karakteriseret ved, at der kan indsættes en  

 begunstiget til visse ydelser efter den primære persons død.
Efter de gældende regler kan begunstigelsen  

enten ske ved indsættelse af en eller flere personer, der falder  

 ind under en personkreds, der er angivet i pensionsbeskatningsloven,  

eller ved indsættelse af »nærmeste  

 pårørende«.
Dette begreb er defineret i de parallelle  

 bestemmelser i forsikringsaftalelovens § 105, stk. 5, henholdsvis  

 § 5, stk. 5, i lov nr. 293 af 24. april 1996 om visse civilretlige  

 forhold m.v. ved pensionsopsparing i pengeinstitutter.
Disse lovbestemmelser  

 berøres ikke af nærværende lovforslag.
 Den personkreds, der kan gøres til genstand for  

 individuelle indsættelser, består efter gældende regler af  

 pensionsopsparerens ægtefælle, fraskilte ægtefælle,  

 og livsarvinger, stedbørn og stedbørns livsarvinger.
Det foreslås at føje samlevere til den  

 nævnte personkreds, dog således at der kun kan indsættes  

 én samlever.
Samlevere defineres her som personer, der har  

 fælles bopæl med pensionsopspareren ved indsættelsen.
Der  

 stilles krav om, at indsættelsen - modsat indsættelse af  

 ægtefælle, fraskilt ægtefælle og børn - skal  

 ske med navns nævnelse.
Lovforslaget angiver den yderste grænse for, hvilken  

 persongruppe det skattemæssigt kan accepteres, at man begunstiger som  

 samlever.
Det overlades således til parterne i pensionsaftalen at  

 beslutte, om der skal stilles andre krav til samlivsforholdet, herunder  

 f.eks. krav om, at samlivet også skal bestå ved udbetalingen  

 og/eller mindst skal have bestået i en vis tid.
 Hvis der er indsat en person, der på  

 indsættelsestidspunktet ikke opfyldte bopælskravet, anses  

 pensionsordningen, hvadenten indsættelsen sker samtidig med eller  

 senere end oprettelsen af pensionsordningen, ikke (længere) for  

 omfattet af pensionsbeskatningslovens afsnit I.
 Hvis ordningen allerede var oprettet forud for  

 indsættelsen, anses indsættelsen af en person, der ikke opfylder  

 samlivskravet, for en disposition over ordningen i utide, der udløser  

 afgiftspligt efter pensionsbeskatningslovens § 30, stk. 1.  

 Derudover bortfalder med virkning fra indsættelsen bl.a. fradragsretten  

 eller bortseelsesretten efter pensionsbeskatningslovens §§ 18 og 19, jf.  

 pensionsbeskatningslovens § 37. Konstateres det først  

 efterfølgende, at personen på indsættelsestidspunktet ikke  

 opfyldte bopælskravet, kan der således blive tale om genoptagelse  

 af pensionsopsparerens tidligere skatteansættelser og/eller regulering  

 af realrenteafgiftstilsvar eller tilsvar efter  

 pensionsafkastbeskatningsloven.
Derimod berører det ikke ordningens karakter af  

 »afsnit I-ordning«, at pensionsaftalen eventuelt indeholder supplerende  

 betingelser for pensionsinstituttets udbetaling af ydelsen til den  

 begunstigede, og at disse betingelser konkret viser sig ikke at være  

 opfyldt.
Et nærliggende eksempel herpå kunne være en  

 begunstigelse af en samlever med betingelse om, at samlivet også skal  

 bestå ved dødsfaldet.
Er samlivet ophørt i tidsrummet  

 mellem indsættelsen og dødsfaldet, tilfalder udbetalingen  

 eventuelle subsidiært berettigede eller pensionsopsparerens  

 dødsbo.
Samlivsophævelsen udløser ikke afgift efter  

 pensionsbeskatningslovens § 30, genoptagelse af pensionsopsparerens  

 skatteansættelser el.lign.
 Forslaget indeholder tillige en redaktionel ændring  

 af de pågældende bestemmelser i pensionsbeskatningsloven,  

 således at det tydeliggøres, at også stedbørn og  

 disses livsarvinger kan begunstiges, selv om stedbørn ikke omfattes af  

 det arveretlige begreb livsarvinger.
Til nr. 4, 8 og 9 Efter de gældende regler i § 8, nr. 1, om  

 rateforsikringer i pensionsøjemed kan en police efter forsikredes  

 fyldte 55. år kun oprettes som tillæg til en før denne  

 alder oprettet police og kun med en forsikringssum, der ved samme  

 udbetalingstidspunkter som efter den tidligere police, ikke vil overstige  

 halvdelen af den tidligere aftalte forsikringssum.
Tilsvarende gælder efter § 11 A, stk. 1,  

 nr. 2, at efter det fyldte 55. år kan en rateopsparing i  

 pensionsøjemed kun oprettes som tillæg til en før denne  

 alder oprettet ordning.
Indbetalingerne til tillægget kan i alt  

 højst udgøre et beløb svarende til halvdelen at  

 ordningens værdi ved det fyldte 55. år samt et beløb  

 svarende til halvdelen af de på dette tidspunkt aftalte fremtidige  

 indbetalinger.
 Det foreslås, at 55-årsgrænsen  

 for oprettelsen af nye ratepensionsordninger forhøjes til 60 år,  

 svarende til aldersgrænsen for oprettelse af kapitalpension.
Det foreslås endvidere, at personer over  

 denne alder, der i tide har oprettet ratepensionsordning, (som hidtil for  

 så vidt angår personer over 55 år) kan oprette endnu en  

 ratepensionsordning af en værdi, der maksimalt svarer til halvdelen af  

 værdien af den oprindelige ordning.
I modsætning til hvad der  

 følger af de gældende regler foreslås det, at den  

 supplerende ordning skal kunne oprettes i et andet pensionsinstitut end det,  

 hvori den oprindelige ordning er etableret.
Af hensyn til den beløbsmæssige  

 begrænsning (maksimalt halvdelen af værdien af den eksisterende  

 ordning) foreslås det, at den oprindelige forsikring eller konto skal  

 påføres oplysninger om, at der er en supplerende ordning.
I  

 påtegningen bør det af hensyn til eventuelle yderligere  

 supplementsordninger anføres, hvor stor en del af det maksimalt mulige  

 tillæg, der er udnyttet.
I og med at påtegningen skal ske  

 på den oprindelige forsikring eller konto får det nye  

 forsikringsselskab eller pengeinstitut lejlighed til at sikre sig, at der  

 foreligger en ældre ratepension, der er oprettet i tide, og som ikke er  

 kommet til udbetaling.
Ud over de ovennævnte krav stilles der ingen krav  

 til typen af ratepensionsordninger, dvs. at reglerne både omfatter  

 private ordninger og arbejdsgiveradministrerede ordninger.
Dette  

 gælder, selv om formålet med lovændringen især er at  

 tilgodese personer, der efter fratrædelse af en stilling, står  

 tilbage med en ratepensionsordning oprettet som led i  

 ansættelsesforholdet i et pensionsinstitut, som er valgt af den  

 tidligere arbejdsgiver.
 Forslaget griber ikke ind i de hidtil gældende  

 regler, hvorefter der ikke kan oprettes et arbejdsgiveradministreret  

 tillæg til en privat ratepensionsordning, uden at den oprindelige  

 ordning ændrer status til arbejdsgiveradministreret.
Der foreslås samtidig en tilføjelse  

 til bestemmelsen i § 8, nr. 1, vedrørende rateforsikringer om, at  

 for så vidt angår den del, der vedrører opsparing i  

 investeringsfonde, kan indbetalingerne i alt højst udgøre et  

 beløb svarende til halvdelen af den oprindelige ordnings værdi  

 ved det fyldte 55. år (der foreslås forhøjet til det  

 fyldte 60. år) samt et beløb svarende til halvdelen af de  

 på dette tidspunkt aftalte fremtidige indbetalinger.
Med  

 tilføjelsen bliver § 8, nr. 1, for så vidt angår  

 klasse III-livsforsikringer, parallel med bestemmelsen i § 11 A,  

 stk. 1, nr. 2. Der henvises i øvrigt til de almindelige  

 bemærkninger, afsnit 6.
Til nr. 7 og 12 Efter de gældende regler i § 10, stk. 1,  

 nr. 1, om kapitalforsikring i pensionsøjemed kan en police efter  

 forsikredes fyldte 60. år kun oprettes som tillæg til en  

 før denne alder oprettet police.
 Efter de gældende regler i § 12 om opsparing i  

 pensionsøjemed skal opsparingen være påbegyndt før  

 kontohaverens fyldte 60. år.
 Det foreslås, at 60-årsgrænsen  

 for oprettelse af nye kapitalpensionsordninger som udgangspunkt bevares, men  

 at personer over denne alder, der har en i tide oprettet  

 kapitalpensionsordning, dog kan oprette en ny kapitalpensionsordning.
 Det forudsættes, at det nye forsikringsselskab eller  

 pengeinstitut sikrer sig dokumentation for, at der foreligger en ældre  

 kapitalpension, der er oprettet i tide, og som ikke er kommet til  

 udbetaling.
 Det foreslås, at reglerne skal gælde parallelt  

 for kapitalforsikring (kapitalpension i forsikringsselskaber) og opsparing i  

 pensionsøjemed (kapitalpension i pengeinstitutter).
Til nr. 5, 6 og 10 Efter de gældende regler i § 8, nr. 3, kan der  

 ikke aftales senere forfaldstidspunkt for sidste rate af en rateforsikring  

 end første policedag efter den forsikredes fyldte 80. år.  

 Rateudbetalingerne kan tidligst påbegyndes ved forsikredes fyldte 60.  

 år, medmindre lavere aldersgrænse er godkendt af  

 Ligningsrådet.
Tilsvarende kan der efter § 11 A, stk. 1, nr. 5,  

 ikke aftales senere udbetaling for sidste rate af en rateopsparing end det  

 kalenderår, hvori kontohaveren fylder 80 år.
Rateudbetalingerne  

 kan tidligst påbegyndes ved kontohaverens fyldte 60. år,  

 medmindre lavere aldersgrænse er godkendt af Ligningsrådet.
I bemærkningerne til pensionsbeskatningslovens  

 § 8 (lovforslag L 26, 1970-71) står der bl. a.: »Bestemmelsen om  

 at rater, der kommer til udbetaling, medens forsikrede lever, skal tilfalde  

 denne, må ses i sammenhæng med reglen i nr. 2 om, at forsikrede  

 skal være ejer af forsikringen, samt med reglerne i nr. 3 om, hvilke  

 tidligste og seneste udbetalingstidspunkter, der kan aftales.
Man har gennem  

 disse forskrifter om policens indhold tilsigtet at fremhæve, at  

 forsikringen principalt skal være indrettet med henblik på at  

 sikre den pågældende forsikringstager eller arbejdstager selv  

 alderspension, eventuelt invalidepension....«.
80-års grænsen for udbetaling af sidste rate  

 fra en ratepension er således indsat med henblik på at sikre, at  

 raterne fra ratepensionen tilfalder opretteren selv som pension og ikke en  

 eventuel begunstiget eller, hvis der ikke er indsat nogen begunstiget, boet  

 efter vedkommende.
Jo længere fristen for udbetaling af sidste rate  

 udskydes, jo større er risikoen for, at raterne ikke tilfalder den  

 pågældende selv, men en begunstiget eller den  

 pågældendes arvinger.
 Under hensyn til, at mange ejere af ratepensioner lever  

 længere end til det fyldte 80. år, og der således kan  

 være et behov for rateudbetalinger også efter denne alder,  

foreslås, at aldersgrænsen for sidste rateudbetaling  

 forhøjes fra 80 til 85 år.
I bemærkningerne til § 8 står der  

 endvidere bl.a.: »....har man fundet det rigtigst at foreskrive, at en  

 rateforsikring i pensionsøjemed som hovedregel skal være  

 oprettet før den pågældendes 55. år, for, så  

 vidt det er praktisk muligt, at udelukke en ikke tilsigtet skattemæssig  

 udnyttelse af reglerne.
Ved den nævnte aldersgrænse sikres, at de  

 midler, der anbringes i en rateforsikring i pensionsøjemed, i de  

 normale tilfælde vil være »bundet« i mindst 5 år, da  

 rateudbetalinger som regel tidligst kan aftales påbegyndt ved det 60.  

 år....«.
I forbindelse med forslaget om forhøjelse af  

 aldersgrænsen for oprettelse af ratepension fra 55 år til 60  

 år, jf. ændringerne under nr. 4, 8 og 9, foreslås, at det  

 fortsat skal være således, at første rateudbetaling som  

 hovedregel tidligst kan ske 5 år efter, at ordningen er oprettet.
Det  

foreslås derfor, at rateudbetalingen tidligst kan  

 påbegyndes ved det fyldte 60. år og tidligst 5 år efter, at  

 forsikringen/kontoen er oprettet, medmindre lavere aldersgrænse end det  

 fyldte 60. år er godkendt af Ligningsrådet.
Til nr. 14 Efter de gældende regler i § 18, stk. 2,  

 kan bidrag m.v. til kapitalpension højst fratrækkes med det i  

 § 16 nævnte beløb (for 1999 med 34.000 kr.). Er der af  

 ejerens arbejdsgiver foretaget indbetalinger til kapitalpensionsordninger,  

 der er skattefrie for ejeren i medfør af bestemmelsen i § 19,  

 nedsættes det fradragsberettigede beløb med disse indbetalinger  

 bortset fra arbejdsmarkedsbidrag.
Fradraget for bidrag m.v. til de omhandlede  

 ordninger kan dog ikke overstige det beløb, som ejerens personlige  

 indkomst i det pågældende indkomstår udgør uden  

 fradrag for bidragene.
Det vil sige, at fradrag for de nævnte bidrag  

 m.v. højst kan bringe den personlige indkomst ned til 0, men ikke  

 medføre, at den bliver negativ.
 § 29 A indeholder regler om supplerende  

 engangsydelser fra en pensionskasse, der er omfattet af § 2, nr. 4,  

 eller § 7. Ifølge § 29 A, stk. 2, skal den del af det  

 årlige bidrag for et medlem, som anvendes til finansiering af de  

 nævnte engangsydelser, medregnes under beløbsgrænsen i  

 § 16, stk. 1.
 § 29 A, stk. 2, er ikke omtalt i § 18,  

 stk. 2, 3. pkt., hvorfor fradrag for bidrag, der anvendes til  

 finansiering af engangsydelser fra en pensionskasse, kan medføre, at  

 den personlige indkomst bliver negativ.
 Det foreslås, at § 18, stk. 2,  

 ændres således, at fradraget for bidrag m.v. til  

 kapitalpensionsordninger og bidrag til supplerende engangsydelser ikke kan  

 overstige det beløb, som ejerens personlige indkomst for det  

 pågældende indkomstår udgør uden fradrag for  

 bidragene.
Forslaget indebærer en mere ensartet behandling af  

 kapitalpensioner og supplerende engangsydelse i relation til  

 beregningsreglerne i personskatteloven.
Forslaget skal ses i sammenhæng  

 med, at både bidrag m.v. til kapitalpension og bidrag til supplerende  

 engangsydelse medregnes ved opgørelsen af beregningsgrundlaget for  

 topskat fra og med indkomståret 1999 jf. lov nr. 423 af 26. juni  

 1998.
Til nr. 15 og 18 Der er tale om konsekvenser af forslaget under nr. 1.
Til nr. 16 og 17 Der er tale om konsekvenser af forslagene under nr. 1, 3  

 og 11. Efter pensionsbeskatningslovens § 20, stk. 1, nr. 1 og 2,  

 medregnes udbetalinger fra pensionsordninger med løbende udbetalinger  

 og fra ratepensionsordninger til modtagerens skattepligtige indkomst, hvis  

 modtageren er pensionsopspareren selv, eller hvis rater eller garanterede  

 ydelser efter pensionsopsparerens død tilfalder begunstigede  

 ægtefæller, fraskilte ægtefæller eller livsarvinger  

 eller stedbørn under 24 år.
 Det foreslås, at også begunstigede personer,  

 der opfylder samlivsbetingelserne i §§ 5, 8 og 11 A, i givet fald skal  

 medregne udbetalingerne til deres skattepligtige indkomst.
Til nr. 19 Efter de gældende regler i pensionsbeskatningslovens  

 § 38, stk. 2, kan skatteministeren fastsætte de nærmere  

 regler for afgiftens indbetaling til statskassen.
Med henblik på at skabe klar hjemmel til at  

 indføre standardrevisionserklæringer, jf.de almindelige  

 bemærkninger, afsnit 8, foreslås bestemmelsen ændret,  

 således at skatteministeren bemyndiges til at fastsætte de  

 nærmere regler for indbetalingen af afgiften, herunder forskrifter for,  

 hvilke oplysninger, der skal meddeles den centrale told- og skatteforvaltning  

 til brug ved opgørelsen af afgiftsgrundlaget, samt den form, i hvilken  

 disse oplysninger skal afgives.
Udformningen af bestemmelsen er parallel med  

 bestemmelserne i realrenteafgiftslovens § 28, stk. 1, nr. 3, og  

 pensionsafkastbeskatningslovens § 30, nr. 3.
Til nr. 20 Der er tale om konsekvenser af forslagene under nr. 4, 8  

 og 9 om at forhøje aldersgrænsen for oprettelse af  

 ratepensionsordninger fra 55 år til 60 år.
Til nr. 21 Hjælpe- og understøttelsesfonde omfattet af  

 pensionsbeskatningslovens § 52 må alene have til formål at  

 yde understøttelse til personer, der tidligere har været ansat i  

 den pågældende virksomhed, eller til en kreds af efterlevende  

 efter sådanne personer.
Kredsen af efterlevende er afgrænset  

 på samme måde som kredsen af personer, som kan tilgodeses i en  

 pensionsordning med løbende udbetalinger, der er omfattet af  

 pensionsbeskatningslovens § 2, nr. 4, litra c.
 Efter forslaget under nr. 1 får forsikringsselskaber  

 og pensionskasser mulighed for at lade pension til efterladte samlevere  

 indgå i ydelsessammensætningen i ordninger omfattet af § 2,  

 nr. 4.
 For at bevare parallelliteten mellem disse ordninger og  

 hjælpe- og understøttelsesfondene foreslås der en  

 tilsvarende udvidelse af pensionsbeskatningslovens § 52, stk. 2. En  

 hjælpe- og understøttelsesfond, i hvis  

 ydelsessammensætning der indgår understøttelse til  

 tidligere arbejdstageres efterladte samlevere, vil således fremover  

 kunne opfylde betingelserne for godkendelse efter pensionsbeskatningslovens  

 § 52.
Til nr. 22 Pensionsbeskatningslovens § 53 B er indsat ved lov  

 nr. 429 af 26. juni 1998. § 53 B, stk. 6, 2. pkt. blev ændret  

 ved ændringsforslaget til 2. behandling.
Ved en fejl blev 3. pkt. ikke  

 konsekvensrettet.
Til nr. 23-25 De omhandlede straffebestemmelser og processuelle  

 bestemmelser foreslås ændret som konsekvens af ændringer i  

 straffe- og strafferetsplejen.
For så vidt angår § 60 er denne tilpasset  

 de ændringer i anklagemyndighedens struktur, der er gennemført  

 ved lov nr. 385 af 20. maj 1992 om ændring af retsplejeloven.
I  

 øvrigt foreslås der ikke indholdsmæssige  

 ændringer.
Til § 3 Det foreslås, at loven skal træde i kraft  

 dagen efter bekendtgørelsen i Lovtidende.
 Det foreslås, at ændringerne af boafgiftsloven  

 skal have virkning fra og med den 1. januar 1999. Det betyder, at loven  

 finder anvendelse, når afgiftspligten indtræder den 1. januar  

 1999 eller senere, dvs. ved primærpersonens død den 1. januar  

 1999 eller senere, jf. boafgiftslovens § 8.
Det foreslås, at de bestemmelser, der  

 vedrører samlevere, skal have virkning fra og med den 1. juli 1999.  

 Der foreslås ingen indskrænkninger i anvendelsesområdet,  

 der således både omfatter eksisterende og fremtidigt oprettede  

 pensionsordninger.
Det er hensigten, at pensionsbranchen kan benytte perioden  

 frem til lovens ikrafttræden til gennem forhandlinger med  

 pensionsopsparerne og de øvrige interessenter i eksisterende  

 pensionsordninger at afklare, hvorvidt og i bekræftende fald i hvilket  

 omfang aftaleparterne ønsker at udvide bestående  

 pensionsordninger med pension og begunstigelse til samlevere. Ændringer  

 i individuelle og kollektive forsikrings- og kontovilkår,  

 pensionskasseregulativer osv. forudsætter enighed mellem de  

 berørte parter, ligesom der i mange tilfælde skal  

 gennemføres en demokratisk beslutningsproces, før  

 vilkårene for eventuelle ydelser til samlevere er fastlagt.
Det foreslås, at de bestemmelser, der ikke  

 vedrører samlevere, skal have virkning fra og med dagen efter  

 bekendtgørelsen i lovtidende.
Reglerne om kapitalpension og  

 ratepension efter det fyldte 60. år kan anvendes, uanset om den  

 oprindelige pensionsordning er oprettet før eller efter lovens  

 ikrafttræden.
Dog skal den i § 2, nr. 14, foreslåede  

 ændring af pensionsbeskatningslovens § 18, stk. 2, have  

 virkning fra og med indkomståret 1999.
Bilag Lovforslaget sammenholdt med gældende lov.
Gældende formulering Lovforslaget § 1 I lov om afgift af dødsboer og gaver (boafgiftsloven), jf.  

 lovbekendtgørelse nr. 595 af 12. august 1998, foretages  

 følgende ændringer:
§ 3. Undtaget fra afgiftspligten er endvidere a)	arv og forsikringer m.v., der tilfalder afdødes ikke  

 fraseparerede ægtefælle, 1. § 3, stk. 1, litra b og c, ophæves og i  

 stedet indsættes:
b)	udbetalinger, der tilfalder afdødes fraseparerede eller  

 fraskilte ægtefælle i henhold til enkepensionsloven eller  

 tilsvarende bestemmelser i pensionsregulativer eller forsikringsbetingelser,  

 og som er omfattet af pensionsbeskatningslovens § 2, c)	pensioner og udbetalinger omfattet af pensionsbeskatningslovens  

 § 20, stk. 1, nr. 1 eller 2, der tilfalder afdødes  

 børn eller stedbørn under 24 år, d)	forsikringer m.v., der udbetales fra Arbejdsmarkedets  

 Tillægspension, lovpligtige ulykkesforsikringer og arbejdsgiverbetalte  

 ulykkesforsikringer i anledning af arbejdsulykker, Stk. 2. --- »b)	udbetalinger, der er helt eller delvist indkomstskattepligtige  

 efter pensionsbeskatningsloven, med mindre udbetalingen hidrører fra  

 en ordning svarende til en dansk kapitalpensionsordning«.
 Litra d-f bliver herefter til litra c-e.
§ 12. Aktiver og passiver i dødsboer ansættes i  

 boopgørelsen til deres handelsværdi på den i  

 boopgørelsen fastsatte opgørelsesdag.
Aktiver, der udloddes  

 før opgørelsesdagen, ansættes dog til værdien  

 på udlodningstidspunktet.
I en anmeldelse efter § 10, stk. 3,  

 4, og 7, anføres værdierne på anmeldelsestidspunktet.I en  

 anmeldelse efter § 10, stk. 5 og 6, jf. § 8, stk. 4,  

 anføres værdierne på udbetalingstidspunktet.
I en  

 anmeldelse efter § 10, stk. 6, jf. § 8, stk. 3,  

 anføres dog værdierne ved ægteskabets indgåelse.
Ved  

 opgørelsen af sidstnævnte værdi fratrækkes afgift  

 efter pensionsbeskatningsloven, som skal betales af det udbetalte  

 beløb, og 40 pct. af værdien på tidspunktet for  

 første udbetaling af en forsikring m.v. med løbende eller  

 ratevise skattepligtige udbetalinger.
Ansættelsen er bindende for boet,  

 arvingerne, legatarerne, den efterlevende ægtefælle, selskaberne  

 og repræsentanterne for udenlandske forsikringsselskaber.
Stk. 2. --- 2. § 12, stk. 1, 4.-6. pkt., ophæves og i  

 stedet indsættes:
»I en anmeldelse efter § 10, stk. 6, jf.  

 § 8, stk. 3, anføres værdierne ved ægteskabets  

 indgåelse.
I en anmeldelse efter § 10, stk. 6, jf. § 8,  

 stk. 4, anføres værdierne på udbetalingstidspunktet.  

 I en anmeldelse efter § 10, stk. 5, anføres værdierne  

 på udbetalingstidspunktet.
Ved opgørelsen af sidstnævnte  

 værdi fratrækkes afgift efter pensionsbeskatningsloven, som skal  

 betales af det udbetalte beløb.
Ved opgørelse af en  

 indkomstskattepligtig udenlandsk pensionsordning, som ikke er fritaget for  

 boafgift, jf. § 3, stk. 1, litra b, fratrækkes 40 pct. af den  

 samlede værdi på udbetalingstidspunktet.«.
§ 2 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 776 af 22.  

 august 1996, som senest ændret ved § 8 i lov nr. 414 af 26. juni 1998,  

 § 5 i lov nr. 424 af 26. juni 1998, § 1 i lov nr. 429 af 26. juni 1998, § 3 i  

 lov nr. 430 af 26. juni 1998 og § 11 i lov nr. 468 af 26. juni 1998,  

 foretages følgende ændringer:
 § 2. En pensionsordning med løbende udbetalinger skal  

 gå ud på at sikre pension i form af løbende ydelser, der  

 bortfalder ved den pensionsberettigedes død, og som udbetales:
--- 1. § 2, nr. 4, litra c og d, ophæves og i stedet  

 indsættes:
»c)	ægtefælle- eller samleverpension, hvis udbetalinger kan  

 tilfalde en efterlevende ægtefælle, en fraskilt  

 ægtefælle eller en samlever, jf. litra d, d)	samleverpension, hvis udbetalinger kan tilfalde en samlever, hvorved  

 i denne lov forstås en navngiven person, der havde fælles  

 bopæl med afdøde ved indsættelsen, eller en person, med  

 hvem afdøde kunne have indgået ægteskab eller registreret  

 partnerskab, som i et af afdøde senest 3 måneder før  

 dødsfaldet oprettet testamente er tillagt en arvelod af mindst samme  

 størrelse som e)	den tvangsarv, der ifølge arveloven ville være  

 tilkommet en ægtefælle, og som har haft fælles bopæl  

 med afdøde i de sidste 2 år før dødsfaldet eller  

 tidligere har haft fælles bopæl med afdøde i en  

 sammenhængende periode på mindst 2 år, når den  

 fælles bopæl alene er ophørt på grund af  

 institutionsanbringelse, herunder i en ældrebolig, eller f)	børnepension, hvis udbetalinger kan tilfalde afdødes  

 efterlevende børn eller stedbørn, dog længst til de  

 pågældendes fyldte 24. år eller til den følgende  

 policedag (årsdag for policens oprettelse).«.
 4.	fra en pensionskasse, der opfylder betingelserne i § 3, eller i  

 henhold til en forsikring, der opfylder betingelserne i § 4, dog kun  

 hvis ydelserne fra pensionskassen eller forsikringsselskabet har karakter  

 af:
b)	invalidepension, c)	pension til efterlevende ægtefælle, herunder fraskilt  

 ægtefælle, d)	pension til efterlevende børn, herunder stedbørn, dog  

 længst til børnenes fyldte 24. år eller til den  

 følgende policedag (årsdag for policens oprettelse).
§ 4. --- Stk. 2. Forsikringstageren skal være forsikret og ejer  

 af forsikringen.
Såfremt forsikringen er tegnet efter aftale mellem en  

 arbejdstager og dennes arbejdsgiver og præmier eller kapitalindskud  

 indbetales af arbejdsgiveren, skal arbejdstageren være forsikret og  

 ejer af forsikringen, jf. dog § 17. Forsikringen kan dog også  

 tegnes som en overlevelsesrente med ejerens ægtefælle eller  

 tidligere ægtefælle som forsikret.
 2.
§ 5. --- Stk. 2. Det er dog en betingelse, at der ikke i policen er  

 indsat andre begunstigede end enten forsikredes »nærmeste  

 pårørende« i forsikringsaftalelovens forstand, jf. denne lovs  

 § 105, stk. 5, eller forsikredes ægtefælle, herunder  

 fraskilt ægtefælle, eller livsarvinger, herunder stedbørn  

 og disses livsarvinger.
 3. I § 5, stk. 2, ændres »forsikredes  

 ægtefælle, herunder fraskilt ægtefælle, eller  

 livsarvinger, herunder stedbørn og disses livsarvinger« til:  

 »forsikredes ægtefælle, fraskilte ægtefælle, en  

 navngiven person, der har fælles bopæl med forsikrede ved  

 indsættelsen, forsikredes livsarvinger, stedbørn eller  

 stedbørns livsarvinger«.
§ 8. En rateforsikring i pensionsøjemed skal indeholde  

 bestemmelser om, at forsikringssummen udbetales i lige store rater over  

 mindst 10 år, og at rater, der kommer til udbetaling, medens forsikrede  

 lever, tilfalder ham.
Endvidere skal følgende betingelser være  

 opfyldt:
1.	Policen skal være oprettet i et livs- eller  

 pensionsforsikringsselskab, der har hjemsted her i landet eller udøver  

 livsforsikringsvirksomhed her i landet gennem et fast driftssted, og som har  

 Finanstilsynets koncession til at drive livsforsikringsvirksomhed, eller et  

 livs- eller pensionsforsikringsselskab , som efter koncession i et lande  

 inden for De Europæiske Fællesskaber eller et andet land, som har  

 gennemført Rådets 3. skadesforsikringsdirektiv og 3.  

 livsforsikringsdirektiv, udøver livsforsikringsvirksomhed her i landet  

 gennem en filial, jf. lov om forsikringsvirksomhed § 211. Livs- og  

 pensionsforsikringsselskaber, der er hjemmehørende i udlandet, i  

 Grønland eller på Færøerne, skal foretage en  

 regnskabsmæssig udskillelse af de aktiver, der ligger til sikring af de  

 her i landet tegnede forsikringer.
Efter forsikredes fyldte 55. år kan  

 en police kun oprettes som tillæg til en før denne alder  

 oprettet police og kun med en forsikringssum, der ved samme  

 udbetalingstidspunkt som efter den tidligere police ikke vil overstige  

 halvdelen af den tidligere aftalte forsikringssum.
2.	Forsikringstageren skal være forsikret og ejer af  

 forsikringen.
Hvis forsikringen er tegnet efter aftale mellem en arbejdstager  

 og dennes arbejdsgiver og præmier eller kapitalindskud indbetales af  

 arbejdsgiveren, skal arbejdstageren være forsikret og ejer af  

 forsikringen, jf. dog § 17.
 4. I § 8, nr. 1, ophæves 3. pkt. og i stedet  

 indsættes:
»Policen skal være oprettet inden forsikredes fyldte  

 60. år.
Policen kan dog oprettes efter forsikredes fyldte 60. år,  

 hvis forsikrede på oprettelsestidspunktet er ejer af en anden  

 rateforsikring i pensionsøjemed eller kontohaver i en rateopsparing i  

 pensionsøjemed, og afgiftspligt eller indkomstskattepligt for den  

 pågældende police eller konto ikke er indtrådt.
Oplysning  

 om oprettelsen af en police som nævnt i 4. pkt. skal  

 påføres den tidligere police eller konto.
En police som  

 nævnt i 4. pkt. kan højst oprettes med en forsikringssum, der  

 ved samme udbetalingstidspunkter som efter den tidligere forsikring  

 udgør halvdelen af den tidligere aftalte forsikringssum, jf. dog 7.  

 pkt.
For så vidt angår den del af en police, der vedrører  

 opsparing i investeringsfonde, kan indbetalingerne i alt højst  

 udgøre et beløb svarende til halvdelen af den oprindelige  

 ordnings værdi ved det fyldte 60. år samt et beløb  

 svarende til halvdelen af de på dette tidspunkt aftalte fremtidige  

 indbetalinger.
I tilfælde, hvor den oprindelige ordning er en  

 rateopsparing i pensionsøjemed, finder 7. pkt. tilsvarende anvendelse.  

 «.
3.	Der kan ikke aftales senere forfaldstidspunkt for sidste rate end  

 første policedag efter den forsikredes fyldte 80. år.  

 Rateudbetalingen kan tidligst påbegyndes ved forsikredes fyldte 60.  

 år, medmindre lavere aldersgrænse er godkendt af  

 Ligningsrådet.
Det kan dog tillige aftales, at udbetalingerne  

 påbegyndes i tilfælde af forsikredes invaliditet eller død  

 før det fyldte 60. år.
Forsikringen kan også tegnes som en  

 ren risikoforsikring, der kun kommer til udbetaling i tilfælde af  

 forsikredes invaliditet eller død før det aftalte  

 udløbstidspunkt, men må i så fald ikke give ret til  

 udbetaling, hvis forsikrede bliver invalid eller dør senere end  

 første policedag efter det fyldte 70. år.
 4.	Om indsættelse af begunstigede gælder § 5,  

 stk. 2.
 5. I § 8, nr. 3, 1. pkt., og § 11 A,  

 stk. 1, nr. 5, 1. pkt., ændres »80. år« til: »85.  

 år«.
 6. § 8, nr. 3, 2. pkt., affattes således:
»Rateudbetalingen kan tidligst påbegyndes ved forsikredes fyldte 60.  

 år og tidligst 5 år efter, at policen er oprettet, medmindre  

 lavere aldersgrænse end forsikredes fyldte 60. år er godkendt af  

 Ligningsrådet.« § 10. En kapitalforsikring i pensionsøjemed skal  

 opfylde følgende betingelser:
1.	Policen skal være oprettet i et livs- eller  

 pensionsforsikringsselskab, der har hjemsted her i landet eller udøver  

 livsforsikringsvirksomhed her i landet gennem et fast driftssted, og som har  

 Finanstilsynets koncession til at drive livsforsikringsvirksomhed, eller i et  

 livs- eller pensionsforsikringsselskab, som efter koncession i et land inden  

 for De Europæiske Fællesskaber eller et andet land, som har  

 gennemført Rådets 3. skadesforsikringsdirektiv og 3.  

 livsforsikringsdirektiv, udøver livsforsikringsvirksomhed her i landet  

 gennem en filial, jf. lov om forsikringsvirksomhed § 211. Livs- eller  

 pensionsforsikringsselskaber, der er hjemmehørende i udlandet, i  

 Grønland eller på Færøerne, skal foretage en  

 regnskabsmæssig udskillelse af de aktiver, der ligger til sikring af de  

 her i landet tegnede forsikringer.
Efter forsikredes fyldte 60. år kan  

 en police kun oprettes som tillæg til en før denne alder  

 oprettet police.
 7. I § 10, stk. 1, nr. 1, ophæves 3. pkt. og  

 i stedet indsættes:
 »Policen skal være oprettet inden forsikredes fyldte 60. år.  

 Policen kan dog oprettes efter forsikredes fyldte 60. år, hvis  

 forsikrede på oprettelsestidspunktet er ejer af en anden  

 kapitalforsikring i pensionsøjemed eller kontohaver til en opsparing i  

 pensionsøjemed, og afgiftspligt eller indkomstskattepligt for den  

 pågældende forsikring eller konto ikke er indtrådt.«.
§ 11 A.
En rateopsparing i pensionsøjemed skal  

 indeholde bestemmelse om, at det opsparede pensionsbeløb udbetales i  

 rater over mindst 10 år, og at rater, der kommer til udbetaling, medens  

 kontohaveren lever, skal udbetales til denne.
Endvidere skal følgende  

 betingelser være opfyldt:
1	Opsparingen skal være påbegyndt før kontohaverens  

 fyldte 55. år i et pengeinstitut, der af Finanstilsynet er meddelt  

 tilladelse til at drive pengeinstitutvirksomhed her i landet, eller i et  

 udenlandsk kreditinstitut, der efter tilladelse i et andet land inden for De  

 Europæiske Fællesskaber udøver virksomhed her i landet gennem en  

 filial, jf. lov om banker og sparekasser m.v., § 6 a, stk. 1-4,  

 eller med skatteministerens godkendelse i en anden institution her i landet.  

 Vilkårene for ordningen, herunder indbetalingsperioden og  

 størrelsen af det årlige indskud, skal fastsættes i en  

 aftale mellem pengeinstituttet og kontohaveren samt dennes arbejdsgiver,  

 såfremt arbejdsgiveren bidrager til ordningen.
Adgangen til at foretage  

 indskud til en rateopsparing i pensionsøjemed ophører med  

 udgangen af det kalenderår, der ligger forud for det år, hvori  

 første rateudbetaling vil finde sted.
 8. I § 11 A, stk. 1, nr. 1, 1. pkt., ændres  

 »55. år« til »60. år«.
2.	Efter det fyldte 55. år kan en rateopsparing i  

 pensionsøjemed kun oprettes som tillæg til en før denne  

 alder oprettet ordning.
Indbetalingerne til tillægget kan i alt  

 højst udgøre et beløb svarende til halvdelen af  

 ordningens værdi ved det fyldte 55. år samt et beløb  

 svarende til halvdelen af de på dette tidspunkt aftalte fremtidige  

 indbetalinger.
--- 9. § 11 A, stk. 1, nr. 2, affattes  

 således:
»2. Efter det fyldte 60. år kan en rateopsparing i  

 pensionsøjemed kun oprettes, hvis kontohaveren på  

 oprettelsestidspunktet er kontohaver i en anden rateopsparing i  

 pensionsøjemed eller ejer af en rateforsikring i  

 pensionsøjemed, og afgiftspligt eller indkomstskattepligt for den  

 pågældende konto eller police ikke er indtrådt.
Oplysning  

 om oprettelsen af en rateopsparing i pensionsøjemed som nævnt i  

 1. pkt. skal påføres den oprindelige konto eller police.  

 Indbetalingerne til en konto som nævnt i 1. pkt. kan i alt højst  

 udgøre et beløb svarende til halvdelen af den oprindelige  

 ordnings værdi ved det fyldte 60. år samt et beløb  

 svarende til halvdelen af de på dette tidspunkt aftalte fremtidige  

 indbetalinger.
I tilfælde, hvor den oprindelige ordning er en  

 rateforsikring i pensionsøjemed, finder 3. pkt. tilsvarende  

 anvendelse.«.
5.	Der kan ikke aftales senere udbetaling for sidste rate end det  

 kalenderår, hvori kontohaveren fylder 80 år.
Rateudbetalingen kan  

 tidligst påbegyndes ved kontohaverens fyldte 60. år, medmindre  

 lavere aldersgrænse er godkendt af Ligningsrådet.
Det kan dog  

 tillige aftales, at udbetalingerne påbegyndes i tilfælde af  

 kontohaverens død før det fyldte 60. år eller  

 invaliditet, som efter reglerne i lov om social pension berettiger  

 kontohaveren til at oppebære højeste eller mellemste  

 førtidspension.
 10. § 11 A, stk. 1, nr. 5, 2. pkt., affattes  

 således:
 »Rateudbetalingen kan tidligst påbegyndes ved kontohaverens fyldte  

 60. år og tidligst 5 år efter, at kontoen er oprettet, medmindre  

 lavere aldersgrænse end kontohaverens fyldte 60. år er godkendt  

 af Ligningsrådet.«.
 6.	Der kan ikke træffes bestemmelse om udbetaling efter  

 kontohaverens død til andre end kontohaverens »nærmeste  

 pårørende«, jf. § 5, stk. 5, i lov om visse  

 civilretlige forhold m.v. ved pensionsopsparing i pengeinstitutter, eller  

 kontohaverens ægtefælle, herunder fraskilt ægtefælle,  

 eller livsarvinger, herunder stedbørn og disses  

 livsarvinger.
Stk. 2. --- 11. I § 11 A, stk. 1, nr. 6, ændres  

 »kontohaverens ægtefælle, herunder fraskilt  

 ægtefælle, eller livsarvinger, herunder stedbørn og disses  

 livsarvinger« til: »kontohaverens ægtefælle, fraskilte  

 ægtefælle, en navngiven person, der har fælles bopæl  

 med kontohaveren ved indsættelsen, kontohaverens livsarvinger,  

 stedbørn eller stedbørns livsarvinger«.
 § 12. En opsparing i pensionsøjemed skal opfylde  

 følgende betingelser:
1.	Opsparingen skal være påbegyndt før kontohaverens  

 fyldte 60. år i et pengeinstitut, der af Finanstilsynet er meddelt  

 tilladelse til at drive pengeinstitutvirksomhed her i landet, eller i et  

 udenlandsk kreditinstitut, der efter tilladelse i et andet land inden for De  

 Europæiske Fællesskaber udøver virksomhed her i landet  

 gennem en filial, jf. lov om banker og sparekasser m.v., § 6 a,  

 stk. 1-4, eller med skatteministerens godkendelse i en anden institution  

 her i landet.
De opsparede midler skal indsættes på  

 indlånskonto i det pågældende pengeinstitut m.v.
Midlerne  

 skal anbringes i overensstemmelse med reglerne i kapitel 9 a i lov om banker  

 og sparekasser m.v.
Skatteministeren fastsætter bestemmelser om  

 anbringelse af opsparede midler, der forvaltes af institutioner godkendt  

 efter 1. pkt.
--- 12. I § 12, stk. 1, nr. 1, indsættes efter  

 1. pkt.:
 »Opsparingen kan dog påbegyndes efter kontohaverens fyldte 60.  

 år, hvis kontohaveren på dette tidspunkt er kontohaver til en  

 anden opsparing i pensionsøjemed eller ejer af en kapitalforsikring i  

 pensionsøjemed, og afgiftspligt eller indkomstskattepligt for den  

 pågældende konto eller police ikke er indtrådt.«.
 4.	Der kan ikke træffes bestemmelse om udbetaling efter  

 kontohaverens død til andre end kontohaverens »nærmeste  

 pårørende«, jf. § 5, stk. 5, i lov om visse  

 civilretlige forhold m.v. ved pensionsopsparing i pengeinstitutter, eller  

 kontohaverens ægtefælle, herunder fraskilt ægtefælle,  

 eller livsarvinger, herunder stedbørn og disses  

 livsarvinger.
Stk. 2. --- 13. I § 12, stk. 1, nr. 4, ændres  

 »kontohaverens ægtefælle, herunder fraskilt  

 ægtefælle, eller livsarvinger, herunder stedbørn og disses  

 livsarvinger« til: »kontohaverens ægtefælle, fraskilte  

 ægtefælle, en navngiven person, der har fælles bopæl  

 med kontohaveren ved indsættelsen, kontohaverens livsarvinger,  

 stedbørn eller stedbørns livsarvinger«.
§ 18. --- Stk. 2. Bidrag m.v. til kapitalforsikring i  

 pensionsøjemed og til opsparing i pensionsøjemed kan i alt  

 højst fratrækkes med det i § 16 nævnte beløb.  

 Er der af ejerens arbejdsgiver foretaget indbetalinger til ordninger som  

 nævnt i 1. pkt. for ejeren, jf. § 19, nedsættes det efter 1.  

 pkt. fradragsberettigede beløb med disse indbetalinger bortset fra  

 arbejdsmarkedsbidrag.
Fradraget for bidrag m.v. til de omhandlede ordninger  

 kan dog ikke overstige det beløb, som ejerens personlige indkomst i  

 det pågældende indkomstår udgør uden fradrag for  

 bidragene.
Den overskydende del af bidragene kan hverken overføres til  

 fradrag ved indkomstopgørelsen for ægtefællen eller  

 fremføres til fradrag ved indkomstopgørelsen for et senere  

 indkomstår.
Stk. 3. --- 14. I § 18, stk. 2, 3. pkt., indsættes efter  

 »de omhandlede ordninger«: »og bidrag som nævnt i § 29 A,  

 stk. 2,«.
§ 19. Ved opgørelsen af en arbejdstagers skattepligtige  

 indkomst medregnes ikke beløb, der af arbejdsgiveren indbetales til en  

 af kapitel 1 omfattet ordning for arbejdstageren.
Det samme gælder  

 indbetalinger fra en tidligere arbejdsgiver til en af kapitel 1 omfattet  

 ordning.
Efter arbejdstagerens død medregnes indbetalinger fra  

 afdødes tidligere arbejdsgiver til sikring af ægtefælle-  

 eller børnepension efter § 2, nr. 4, heller ikke ved  

 opgørelsen af den skattepligtige indkomst for ægtefællen,  

 børnene eller afdødes bo. --- 15. § 19, 3. pkt., affattes således:
 »Efter arbejdstagerens død medregnes indbetalinger fra  

 afdødes tidligere arbejdsgiver til sikring af ægtefælle-  

 eller samleverpension, samleverpension eller børnepension efter  

 § 2, nr. 4, heller ikke ved opgørelsen af den skattepligtige  

 indkomst for ægtefællen, den fraskilte ægtefælle,  

 samleveren, jf. § 2, nr. 4, litra d, børnene eller afdødes  

 bo.«.
 § 20. Til den skattepligtige indkomst medregnes:
 1.	Pension fra en pensionsordning med løbende udbetalinger.  

 Løbende ydelser fra forsikringer, som omfattes af § 5, er dog kun  

 indkomstskattepligtige, såfremt de udbetales til forsikrede selv eller  

 i kraft af en begunstigelsesbestemmelse til forsikredes  

 ægtefælle, herunder fraskilt ægtefælle, eller  

 livsarvinger, herunder stedbørn og disses livsarvinger, under 24  

 år.
 2.	Udbetalinger fra en rateforsikring eller rateopsparing i  

 pensionsøjemed til forsikrede eller kontohaver selv i overensstemmelse  

 med ordningens vilkår om ratevis udbetaling samt udbetaling af rater  

 efter forsikredes eller kontohavers død, såfremt raterne i kraft  

 af en begunstigelsesbestemmelse udbetales til den pågældendes  

 ægtefælle, herunder fraskilt ægtefælle, eller  

 livsarvinger, herunder stedbørn og disses livsarvinger, under 24  

 år.
--- 16. I § 20, stk. 1, nr. 1, 2. pkt., ændres  

 »forsikredes ægtefælle, herunder fraskilt ægtefælle,  

 eller livsarvinger, herunder stedbørn og disses livsarvinger, under 24  

 år« til: »forsikredes ægtefælle, fraskilte  

 ægtefælle, eller samlever eller forsikredes livsarvinger,  

 stedbørn eller stedbørns livsarvinger under 24 år«.
 17. I § 20, stk. 1, nr. 2, ændres »den  

 pågældendes ægtefælle, herunder fraskilt  

 ægtefælle, eller livsarvinger, herunder stedbørn og disses  

 livsarvinger, under 24 år« til: »den pågældendes  

 ægtefælle, fraskilte ægtefælle eller samlever eller  

 den pågældendes livsarvinger, stedbørn eller  

 stedbørns livsarvinger under 24 år«.
§ 23. Ved opgørelsen af en arbejdsgivers skattepligtige  

 indkomst sidestilles beløb, som af ham indbetales til en af kapitel 1  

 omfattet ordning for en arbejdstager, der er ansat hos ham, med beløb,  

 der er udbetalt til arbejdstageren selv.
Hvor betingelserne for at behandle  

 beløbet som en udgift vedrørende arbejdsgiverens  

 erhvervsvirksomhed herefter er til stede, er beløbet, uanset om det  

 udgør løbende bidrag eller engangsbidrag, fradragsberettiget  

 ved opgørelsen af den skattepligtige indkomst for det  

 indkomstår, udgiften vedrører.
Det samme gælder  

 beløb, der indbetales til en tidligere ansat arbejdstagers  

 pensionsordning, der er omfattet af kapitel 1, og beløb, der efter en  

 arbejdstagers død indbetales til sikring af ægtefælle-  

 eller børnepension efter § 2, nr. 4.
 18. I § 23, 3. pkt., ændres  

 »ægtefælle- eller børnepension« til:  

 »ægtefælle- eller samleverpension, samleverpension eller  

 børnepension«.
§ 38. Når afgiftspligt indtræder som følge  

 af en udbetaling, påhviler pligten den eller dem, der efter  

 pensionsordningen eller forsikringen er berettiget til udbetalingen.  

 Når afgiftspligt indtræder i andre tilfælde, påhviler  

 afgiftspligten den eller dem, der ville være berettiget til  

 udbetalingen, hvis ordningen var blevet ophævet på dette  

 tidspunkt.
Det pågældende forsikringsselskab eller den  

 pågældende myndighed, pensionskasse, bank, sparekasse eller anden  

 institution skal tilbageholde afgiften og indbetale den til statskassen inden  

 1 måned efter, at forsikringsselskabet m.v. har fået kendskab til  

 afgiftspligten.
Der skal gives den afgiftspligtige underretning om  

 indbetalingen.
 Stk. 2. Skatteministeren fastsætter de nærmere  

 regler for afgiftens indbetaling til statskassen.
Stk. 3. --- 19. § 38, stk. 2, affattes således:
 »Stk. 2. Skatteministeren fastsætter de nærmere  

 regler for indbetalingen af afgiften, herunder forskrifter for, hvilke  

 oplysninger, der skal meddeles den centrale told- og skatteforvaltning til  

 brug ved opgørelsen af afgiftsgrundlaget, samt den form, i hvilken  

 disse oplysninger skal gives.«.
 § 41.  Overførsel af en hel ordning eller en delvis  

 overførsel af en forsikring eller pensionsaftale eller lignende, der  

 ikke var i kraft ved udgangen af 1982, jf. § 7 i  

 pensionsafkastbeskatningsloven, eller en opsparingsordning, der ikke er  

 omfattet af ovennævnte lovs § 7, stk. 7, til en anden bestående  

 eller nyoprettet ordning for samme person behandles ikke som ud- eller  

 indbetaling, hvis overførslen sker:
--- 6.	fra en kapitalforsikring eller opsparing i pensionsøjemed til  

 en rateforsikring eller rateopsparing i pensionsøjemed, såfremt  

 overførsel finder sted inden det fyldt 55. år.
 20. I § 41, stk. 1, nr. 6, og § 43,  

 stk. 1, ændres »55. år« til: »60. år«.
 § 43. En rateforsikring eller rateopsparing i  

 pensionsøjemed kan uanset bestemmelserne i § 8, nr. 1, og  

 § 11 A, stk. 1, nr. 2, oprettes efter det fyldte 55. år ved  

 overførsel som nævnt i § 41, stk. 1, nr. 3.
 § 52. Ved opgørelsen af en arbejdsgivers skattepligtige  

 indkomst kan fradrages bidrag til en hjælpe- og  

 understøttelsesfond, hvis betingelserne i stk. 2-4 er  

 opfyldt.
 Stk. 2. Fonden må alene have til formål at yde  

 understøttelse til personer, der tidligere har været ansat i  

 arbejdsgiverens virksomhed, eller til sådanne arbejdstageres efterladte  

 ægtefælle, herunder fraskilt ægtefælle, eller  

 efterlevende børn, herunder stedbørn, under 24 år.
Stk. 3. --- 21. I § 52, stk. 2, ændres »arbejdstageres  

 efterladte ægtefælle, herunder fraskilt ægtefælle,  

 eller efterlevende børn, herunder stedbørn, under 24 år«  

 til: »arbejdstageres efterladte ægtefælle, fraskilte  

 ægtefælle, samlever, jf. § 2, nr. 4, litra d, børn  

 eller stedbørn under 24 år«.
§ 53 B. --- Stk. 6. Udbetalinger fra pensionsordninger m.v. som  

 nævnt i stk. 1 medregnes ved opgørelsen af den  

 skattepligtige indkomst.
Dog medregnes udbetalinger fra ordninger svarende  

 til danske kapitalpensionsordninger med 75 pct., når udbetalingen efter  

 betingelserne i ordningen sker samlet efter ejerens fyldte 60. år, ved  

 ejerens invaliditet eller ved ejerens død.
Udbetalingerne medregnes  

 ikke ved opgørelsen af den skattepligtige indkomst eller i  

 afgiftsgrundlaget, i det omfang de modsvares af indbetalinger, som  

 forsikringstageren eller den pensionsberettigede har foretaget i perioden  

 efter, at vedkommende blev skattepligtig til respektive hjemmehørende  

 i Danmark, og som ikke har kunnet fradrages ved opgørelsen af den  

 skattepligtige indkomst, jf. stk. 4 og § 53 A, stk. 2.
 22. I § 53 B, stk. 6, 3. pkt., udgår: »eller  

 afgiftsgrundlaget«.
 § 59. Er overtrædelsen begået af et aktieselskab,  

 andelsselskab eller lignende, kan der pålægges selskabet som  

 sådant bødeansvar.
 23. § 59 affattes således:
 »§ 59. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.«.
§ 60. Når sager om overtrædelserne indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 24. § 60 affattes således:
 »§ 60. Ransagning i sager om overtrædelse af  

 bestemmelserne i denne lov kan ske i overensstemmelse med retsplejelovens  

 regler om ransagning i sager, som efter loven kan medføre  

 frihedsstraf.«.
 § 61. Skønnes en overtrædelse ikke at ville  

 medføre højere straf end bøde, kan skatteministeren  

 eller den, han bemyndiger dertil, tilkendegive den pågældende, at  

 sagen kan afgøres uden retslig forfølgning, såfremt han  

 erkender sig skyldig i overtrædelsen og erklærer sig rede til  

 inden for en nærmere angiven frist, der efter begæring kan  

 forlænges, at betale en i tilkendegivelsen ansat bøde.
 Stk. 2. Med hensyn til den i stk. 1 nævnte  

 tilkendegivelse finder bestemmelserne i retsplejeloven om indholdet af  

 anklageskrift i politisager tilsvarende anvendelse.
Stk. 3. --- 25. § 61, stk. 2, affattes således:
»Stk. 2. I sager om overtrædelse af denne lov, der  

 behandles administrativt efter stk. 1, finder retsplejelovens  

 § 752, stk. 1, tilsvarende anvendelse.
Med hensyn til den i  

 stk. 1 nævnte tilkendegivelse finder bestemmelsen om  

 tiltalerejsning i retsplejelovens § 930, jf. § 926, tilsvarende  

 anvendelse.«.
