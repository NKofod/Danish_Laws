Nr BSF 18 Folketingsbeslutning om værnepligtiges ret til og mulighed for selv at  

 tilberede deres mad på tjenestestederne Fremsat af Pelle Voigt (SF) Hanne Thanning Jacobsen (SF) Lene Brandt  

 Larsen (SF) Ebba Strange (SF) Jens Thoft (SF) den 10. november 1988 Folketinget opfordrer regeringen til at sikre, at der gradvis på forsvarets tjenestesteder for værnepligtige indrettes tekøkkener, efterhånden som der i forbindelse med om- og nybyggeri opstår mulighed herfor, og i det omfang det må anses for rimeligt og hensigtsmæssigt.
Folketingsbeslutning fremsat den 10. november 1988 Folketinget opfordrer regeringen til at sikre, at der på alle tjenestesteder for værnepligtige forefindes faciliteter som køleskabe og tekøkkener, der vil gøre det muligt for de værnepligtige selv at opbevare og tilberede deres mad.
Bemærkninger til forslaget En af de væsentligste økonomiske byrder for indkaldte værnepligtige er  

 udgifterne til mad ved spisning i forsvarets kantiner, som i forvejen er  

 berygtede for deres konstante og voldsomme underskud.
 Det vil være et afgørende bidrag til nedbringelse af en værnepligtigs  

 leveomkostninger, hvis det reelt bliver muligt for de værnepligtige selv at  

 opbevare og tilberede deres mad.
 I den udstrækning, de værnepligtige selv i fællesskab kan organisere  

 indkøb og tilberedning af deres mad, vil det også være muligt at begrænse de  

 store udgifter til forsvarets urentable kantinedrift.
 Beslutningsforslaget er en genfremsættelse af et i folketingsåret 1987-88,  

 1. samling, fremsat forslag (se Folketingstidende 1987-88, 1. samling,  

 forhandlingerne sp. 6566 og sp. 8608 samt tillæg A sp. 4121).
