Ved noteveksling af 22. og 28. oktober 1970 er der i København mellem  

 Danmark og Forbundsrepublikken Tyskland truffet aftale om revision af enkelte  

 punkter i grænsebeskrivelsen i overensstemmelse med de regler, der er fastsat  

 i traktaten af 10. april 1922 angående ordningen af de som følge af  

 overgangen til Danmark af suveræniteten over Nordslesvig opståede spørgsmål,  

 jfr.
Danmarks Traktater 1922, nr. 2 og udenrigsministeriets bekendtgørelse  

 nr. 497 af 21. december 1923, Lovtidende A.
 Notevekslingen har følgende ordlyd:
FORBUNDSREPUBLIKKEN TYSKLANDS AMBASSADE Verbalnote Forbundsrepublikken Tysklands ambassade har herved den ære at meddele det  

 kongelige danske udenrigsministerium følgende:
Det gamle fyrtårn Holnæs i Flensborg Fjord, der tjener som retningspunkt  

 til markering af den tysk-danske grænse, er i året 1966 sat ud af drift og  

 erstattet af et nyt fyrtårn 30 meter længere mod syd.
På Forbundsrepublikken  

 Tysklands regerings vegne skal Forbundsrepublikken Tysklands ambassade i  

 overensstemmelse med traktaten af 10. april 1922 mellem Tyskland og Danmark  

 angående ordning af de som følge af overgangen til Danmark af suveræniteten  

 over Nordslesvig opståede spørgsmål, foreslå Kongeriget Danmarks regering  

 følgende overenskomst:
 Til markering af den tysk-danske grænselinies forløb i Flensborg Fjord  

 nordøst for Flensborg gælder som nyt grænseretningspunkt det nyopførte  

 fyrtårn ved Holnæs beliggende 30 meter længere mod syd end det gamle fyrtårn  

 (hidtidige grænseretningspunkt).
De to staters kompetente landmålingsmyndigheder vil i fællesskab Om den nye afmærkning og nyberegningen af retningspunkternes geografiske  

 koordinater i de to staters koordinatsystemer udarbejdes en fælles  

 tillægsprotokol, og i det grænseatlas, som udgør en bestanddel af  

 grænsetraktaten af 3. september 1921, optages en henvisning til denne  

 tillægsprotokol.
 Denne overenskomst finder også anvendelse på Land Berlin, såfremt  

 Forbundsrepublikken Tysklands regering ikke inden tre måneder efter  

 overenskomstens ikrafttræden afgiver anden erklæring over for Kongeriget  

 Danmarks regering.
 Såfremt Kongeriget Danmarks regering erklærer sig indforstået med  

 Forbundsrepublikken Tysklands regerings forslag, foreslår ambassaden, at  

 denne verbalnote og anerkendelsen af samme skal udgøre en overenskomst mellem  

 Forbundsrepublikken Tysklands regering og Kongeriget Danmarks regering, som  

 træder i kraft på datoen for det kongelige danske udenrigsministeriums  

 svarnote.
 Forbundsrepublikken Tysklands ambassade benytter lejligheden til på ny at  

 forsikre det kongelige danske udenrigsministerium om sin udmærkede  

 højagtelse.
 København, den 22. oktober 1970.
 Det kongelige danske  

 udenrigsministerium København.
UDENRIGSMINISTERIET Verbalnote Udenrigsministeriet anerkender herved modtagelsen af Forbundsrepublikken  

 Tysklands ambassades note af 22. oktober 1970, som har følgende ordlyd:
 (Her følger teksten til foranstående note).
 Udenrigsministeriet har den ære at meddele Forbundsrepublikken Tysklands  

 ambassade, at Kongeriget Danmarks regering kan godkende de i overciterede  

 verbalnote indeholdte forslag og betragter ambassadens verbalnote og dette  

 svar som udgørende en overenskomst mellem den danske regering og den tyske  

 regering om denne sag, hvilken overenskomst træder i kraft på datoen for  

 dette svar.
 København, den 28. oktober 1970.
 Forbundsrepublikken Tysklands ambassade  

 København.
I en fælles tillægsprotokol, der er tiltrådt af parterne henholdsvis den  

 25. august 1971 og den 14. september 1971, har de to lande herefter fastlagt  

 de geografiske koordinater for de punkter, der har betydning for  

 gennemførelsen af ændringen af søgrænsen.
De geografiske koordinater til det  

 nye fyrtårn på Holnæs (benævnt Hf), til de nye søgrænsebåker 4a og 9a Holnæs  

 samt til de nye søgrænsepunkter E og I i Flensborg Fjord er bestemt som  

 følger:
 Positionerne for de nye båker 4a og 9a samt for grænsepunkterne I og E er  

 ved tillægsprotokellen af parterne anerkendt som bindende.
 Overenskomsten trådte i kraft den 28. oktober 1970.
 Udenrigsministeriet, den 5. marts 1973.
K.
B.
Andersen.
