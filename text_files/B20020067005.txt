Bekendtgørelse om indretning og drift  

 af virksomheder med opdræt af hønniker til  

 konsumægsproduktion I medfør af § 5, § 9, stk. 1 og 2, § 15 og § 43, stk. 2 i lov nr.  

 351 af 2. juni 1999 om sygdomme og infektioner hos dyr, fastsættes:
Definitioner § 1. I denne bekendtgørelse forstås  

 ved:
 1)	Opdrætsflok: Kyllinger, der opdrættes fra daggamle,  

 indtil de indsættes i konsumægsproduktion.
 2)	Opdrætshus: En bygning, med eventuelt tilhørende  

 udendørsareal, indrettet til en opdrætsflok med henblik på  

 konsumægsproduktion.
Godkendelse § 2. Ejeren af bygninger, som skal anvendes til  

 opdrætsflokke, skal ansøge om godkendelse hos  

 Fødevaredirektoratet før ibrugtagning.
 § 3. Godkendelse skal ske umiddelbart før  

 første indsættelse af en opdrætsflok.
Stk. 2. Godkendelse sker på baggrund af en visuel  

 bedømmelse af virksomhedens indretning.
Bygningerne skal være  

 indrettet med gulv uigennemtrængeligt for vand og med afløb  

 eller afløbsbrønde, hvorfra vaskevand kan pumpes væk.
Ved  

 indgang skal der være etableret et forrum, der skal være delt i  

 en ren og en uren afdeling ved en rist, og der skal være etableret  

 håndvask.
Der lægges bl.a. vægt på følgende  

 forhold:
 1)	Rengørings- og desinfektionsforhold.
 2)	Bygningens indretning.
 3)	Smittemæssig adskillelse af bygning og eventuelt  

 tilhørende udendørsareal fra omgivelserne, herunder andre  

 produktionshuse med eventuelt tilhørende  

 udendørsareal.
 Stk. 3. Godkendelsen er endvidere betinget af, at  

 virksomhedens lokaliteter på baggrund af en visuel inspektion er fundet  

 tilfredsstillende rengjort, og på baggrund af svaberprøver er  

 fundet fri for tilstedeværelsen af salmonellabakterier.
 § 4. Ansøgning om godkendelse af  

 opdrætsvirksomhed indsendes til Fødevareregionen.  

 Ansøgningen skal indeholde en beskrivelse af virksomhedens aktivitet,  

 indretning, beliggenhed med angivelse af virksomhedens CHR-nummer, navn,  

 adresse, telefonnummer samt husnumre.
 § 5. Ejerskifte, flytning, udvidelse, ophør  

 eller anden væsentlig ændring af en virksomheds aktivitet skal  

 skriftligt meddeles Fødevaredirektoratet senest en måned efter  

 ændringen.
 § 6. En opdrætsvirksomhed må kun  

 modtage daggamle kyllinger, som kommer fra virksomheder registreret i henhold  

 til bekendtgørelse om indretning og drift af rugerier og  

 rugeægsproducerende virksomheder med høns m.v., eller som er  

 indført i partier med mere end 20 stk. efter bestemmelserne i  

 Fødevaredirektoratets bekendtgørelse om samhandel inden for Den  

 Europæiske Union med fjerkræ og rugeæg samt  

 indførsel heraf fra tredjelande.
 § 7. Fødevaredirektoratet kan tilbagekalde  

 en virksomheds godkendelse, hvis forudsætningerne for godkendelsen er  

 bortfaldet.
Generelle bestemmelser om virksomhedens drift § 8. Ejeren af en opdrætsflok er ansvarlig  

 for, at der fra hver flok udtages og indsendes materiale til  

 undersøgelse for antistoffer mod Newcastle Disease efter reglerne i  

 bilag 1.
 Stk. 2. Fødevaredirektoratet kan påbyde  

 ejeren af en virksomhed at foretage hyppigere prøveudtagelse end  

 angivet i bilag 1 og kan lade udtage ekstraordinære prøver eller  

 rutineprøver under offentlig kontrol i virksomheden.
 Stk. 3. Materialet skal indsendes til undersøgelse  

 på Danmarks Veterinærinstitut eller et af  

 Fødevaredirektoratet hertil godkendt laboratorium med angivelse af  

 CHR-nummer og husnummer.
 Stk. 4. Såfremt ejeren ikke udtager og indsender  

 materiale som beskrevet i stk. 1-3, udtager og indsender  

 fødevareregionen det nævnte materiale.
 Stk. 5. Ejeren af et konsumægshønsehold skal  

 opbevare samtlige undersøgelsesresultater i mindst 2 år.
 § 9. Før hver ny indsættelse af dyr  

 skal den indvendige del af bygningen og eventuelt tilhørende  

 udendørsareal rengøres og desinficeres.
§ 10. Ejeren eller den ansvarlige for driften skal  

 føre en journal med oplysning om 1)	sygdomstegn, 2)	dødsfald, 3)	laboratorieundersøgelser, 4)	behandling, 5)	rengøring og desinfektion samt 6)	besøg.
Stk. 2. Virksomheden skal opbevare dokumentation for  

 køb af fjerkræ med dato, CHR-nummer, navn og adresse på  

 leverandøren.
Endvidere skal virksomheden opbevare dokumentation for  

 salg af fjerkræ med dato, CHR-nummer, navn og adresse på  

 modtageren.
 Stk. 3. Oplysningerne nævnt i stk. 1 og 2 skal  

 opbevares i 2 år.
 Stk. 4. Indsættelse af daggamle kyllinger skal af  

 opdrætsvirksomhedens ejer meddeles til Fødevaredirektoratet  

 på brevkort, som rekvireres fra det leverende rugeri.
 § 11. En opdrætsflok skal opholde sig i et  

 godkendt opdrætshus fra levering fra rugeri indtil de indsættes i  

 konsumægsproduktion.
 Stk. 2. En opdrætsflok må ikke komme i  

 kontakt med andet fjerkræ, herunder andre fjerkræflokke.
 § 12. Transport af daggammelt fjerkræ skal  

 foregå i egnet engangsemballage eller i rengjort og desinficeret  

 flergangsemballage.
 Stk. 2. Transport af daggammelt fjerkræ skal  

 foregå, uden at de transporterede dyr kommer i kontakt med andet  

 fjerkræ, herunder andre fjerkræarter.
Stk. 3. Transport af opdrætsdyr eller  

 hønniker fra opdrætsvirksomheden skal foregå i rene og  

 desinficerede transportkasser.
Transportkasserne skal desinficeres  

 umiddelbart før transport af opdrætsdyr eller hønniker.  

 De transporterede opdrætsdyr eller hønniker må ikke komme  

 i kontakt med andet fjerkræ, herunder andre fjerkræarter.
 § 13. Hvis der blandt virksomhedens fjerkræ  

 optræder tegn på sygdom, skal ejeren eller den ansvarlige for  

 virksomhedens drift tilkalde dyrlæge.
 Stk. 2. Fødevareregionen kan, i tilfælde af  

 mistanke om sygdom blandt fjerkræet, påbyde ejeren eller den  

 ansvarlige for virksomhedens drift at udtage sygt eller dødt  

 fjerkræ til laboratoriemæssig undersøgelse.
Betaling, straf, ikrafttræden § 14. De i § 8, stk. 4 anførte udgifter til  

 udtagelse, indsendelse og analyse af materiale, afholdes af virksomhedsejeren  

 i henhold til gældende regler.
 Stk. 2. Alle øvrige udgifter, som afholdes i  

 medfør af denne bekendtgørelse, er Fødevaredirektoratet  

 uvedkommende.
§ 15. Med bøde straffes den, der 1)	overtræder § 2, § 5,§ 6, § 8, stk.1, 3 og 5, §§ 9-12 og § 13,  

 stk. 1, eller 2)	undlader at efterkomme påbud efter § 8, stk. 2 og § 13, stk.  

 2.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 16. Bekendtgørelsen træder i kraft  

 den 16. august 2002.
 Stk. 2. Samtidig ophæves bekendtgørelse nr.  

 869 af 7. september 2000 om indretning og drift af virksomheder med  

 opdræt af hønniker til konsumægsproduktion.
Fødevaredirektoratet, den 14. august  

 2002 P.D.V.E.B.Preben Willeberg /Nicolai Vedsted Bilag 1 Udtagelse og indsendelse af prøver til  

 undersøgelse for Newcastle Disease, jf. § 8 For hver flok af mindst 12 uger gamle kyllinger udtages og indsendes  

 blodprøver senest 2 uger før flytning.
Såfremt udtagning  

 og indsendelse af prøver skal foretages af fødevareregionen i  

 henhold til § 8, stk. 4, skal ejeren af opdrætsflokken varsle  

 fødevareregionen herom senest 14 dage før  

 prøveudtagelsen skal ske.
Udtagelse af prøver Antallet af blodprøver, som skal udtages til undersøgelse,  

 afhænger af flokstørrelsen på følgende vis:
Antal i flokken Antal blodprøver, der skal udtages i  

 flokken 1-24 Antal prøver svarende til antal i flokken, dog  

 højst 20 prøver 25-29 20 30-39 25 40-49 30 50-59 35 60-89 40 90-199 50 200-499 55 500 eller derover 60 Indsendelse af prøver Materiale til undersøgelse for antistoffer mod Newcastle Disease  

 skal sendes til Danmarks Veterinærinstitut, Bülowsvej 27, 1790  

 København V, eller til et af Fødevaredirektoratet hertil  

 godkendt laboratorium.  

 Materialet skal ledsages af en indsendelsesformular, som skal rekvireres fra  

 Danmarks Veterinærinstitut eller fra et af Fødevaredirektoratet  

 hertil godkendt laboratorium.
På formularen skal samtlige relevante  

 rubrikker udfyldes.
