 Den 30. december 1994 undertegnedes i København en overenskomst mellem  

 Danmark og Tanzania, ifølge hvilken den danske regering i perioden 1995-1997  

 yder et beløb på 230 millioner kroner til støtte for en 220 kv.  

 eltransmissionslinie.
 Projektet har til formål at fremme den økonomiske udvikling i regionerne  

 Kilimanjaro og Arusha og at fremme de industrielle og handelsmæssige  

 aktiviteter i byerne Arusha og Moshi.
 Bevillingen dækker omkostningerne ved projektering og opførelse af  

 elledningen, udvidelse af transformerstationerne i Singida og Arusha samt  

 træning af det nationale selskabs tekniske stab.
 Overenskomsten trådte i kraft den 30. december 1994 og løber i 2 1/2 år.
