Bekendtgørelse om bekæmpelse af  

 salmonella i rugeægsproducerende høns og opdræt hertil1) I medfør af § 5, § 8, § 9, stk. 1, § 12, § 15, § 35, stk. 1 og 2, §  

 36, stk. 1-3, § 37, stk. 1, § 42 og § 43, stk. 2 i lov nr. 351 af 2. juni  

 1999 om sygdomme og infektioner hos dyr, som ændret ved lov nr. 966 af  

 4. december 2002, og efter bemyndigelse fra ministeren for fødevarer,  

 landbrug og fiskeri, fastsættes:
Definitioner og anvendelsesområde § 1. I denne bekendtgørelse forstås  

 ved:
 1)	En epidemiologisk enhed: En samling af høns i samme alder  

 uden direkte smittemæssig kontakt til andet fjerkræ. De  

 epidemiologiske enheder med hensyn til rutinemæssige  

 overvågningsundersøgelser defineres for hver virksomhed af  

 Fødevaredirektoratet.
2)	En flok: En samling af høns, der udgør en  

 driftsmæssig og aldersmæssig enhed.
En flok kan bestå af  

 flere epidemiologiske enheder.
 3)	CHR-nummer: Et unikt nummer, der i Fødevareministeriets  

 Centrale Husdyrbrugs Register (CHR) identificerer en bestemt geografisk  

 enhed.
 4)	Eksotisk salmonellatype: En anden type salmonella end Salmonella  

 Enteritidis eller Salmonella Typhimurium.
 § 2. Denne bekendtgørelse omfatter alle  

 typer af salmonellabakterier, undtagen Salmonella Gallinarum og Salmonella  

 Pullorum (hønsetyfus), der er omfattet af bekendtgørelse om  

 hønsetyfus.
Salmonellakontrol og bekæmpelse § 3. Ejeren af en avls-,  

 centralopdrætnings-, formerings- eller rugerivirksomhed, der er  

 registreret med høns i henhold til bekendtgørelse om indretning  

 og drift af rugerier og rugeægsproducerende virksomheder med  

 høns, kalkuner, gæs og ænder, skal sørge for, at  

 der fra hver flok udtages og indsendes materiale til undersøgelse for  

 salmonella efter reglerne i bilag 1.
 Stk. 2. Visse udtagelser og indsendelser af materiale i  

 henhold til bilag 1 forestås dog af fødevareregionen.
Stk. 3. Hvis Fødevaredirektoratet udfra en  

 smittemæssig vurdering finder det nødvendigt, forestår  

 fødevareregionen udtagelse og indsendelse af en større del  

 eller samtlige prøver i henhold til stk. 1 i virksomheden Stk. 4. Materialet skal indsendes til Danmarks  

 Veterinærinstitut eller til et af Fødevaredirektoratet hertil  

 godkendt laboratorium med angivelse af CHR-nummer og husnummer.
 Stk. 5. Ejeren af en virksomhed skal opbevare samtlige  

 undersøgelsesresultater i mindst 2 år.
 § 4. Ejeren af et hønsehold omfattet af  

 denne bekendtgørelse skal påse, at der ved indgangen til hvert  

 hus opsættes tydelig skiltning, hvoraf CHR-nummer samt husnummeret for  

 det pågældende hus fremgår.
 § 5. Indsættelse af nyt fjerkræ i  

 avls-, centralopdrætnings- og formeringsvirksomheder med høns  

 må først ske, når alle rum, hvor flokken har opholdt sig,  

 er blevet rengjort og desinficeret.
 § 6. Finder et laboratorium, jf. § 3, stk. 4,  

 salmonellabakterier i materiale indsendt i henhold til § 3, stk. 1 - 3, eller  

 i materiale indsendt i anden anledning, skal laboratoriet straks sende disse  

 til Danmarks Veterinærinstitut, Hangøvej 2, 8200 Århus N,  

 til verifikation samt type- og eventuel fagtype- og resistensbestemmelse og  

 samtidig indberette fundet til fødevareregionen.
 Stk. 2. Findes der serologisk reaktion for salmonella i  

 materiale indsendt i henhold til § 3, stk. 1 - 2, eller i materiale indsendt  

 i anden anledning, skal dette af laboratoriet straks indberettes til  

 fødevareregionen.
 Stk. 3. Resultater af salmonellaundersøgelser  

 foretaget i henhold til denne bekendtgørelse, samt resultatet af  

 salmonellaundersøgelser foretaget i anden anledning, skal af  

 laboratoriet overføres elektronisk til en database i Det Danske  

 Fjerkræraad, snarest efter at prøveresultatet foreligger.
 § 7. En centralopdrætnings- eller  

 formeringsflok med forældredyr anses som mistænkt for at  

 være smittet med salmonella såfremt:
1)	der konstateres salmonella i materiale indsendt i henhold til § 3,  

 stk. 1 -3, 2)	der findes serologisk positive reaktioner i materiale indsendt i  

 henhold til § 3, stk. 1- 3, 3)	der konstateres salmonella i materiale fra flokkens  

 opholdssteder, 4)	flokken har fået tilført dyr, der er smittet med  

 salmonella, 5)	epidemiologisk analyse af salmonellaresultater fra slagtekyllinger  

 udruget af æg fra flokken sandsynliggør, at flokken er smittet  

 med salmonella, 6)	der konstateres salmonella i opdræt til  

 konsumægsproduktion udruget af æg fra flokken, og epidemiologisk  

 analyse sandsynliggør, at flokken er smittet med salmonella, 7)	der konstateres salmonella i et foderparti leveret til flokken,  

 eller 8)	der konstateres salmonella i støv fra den maskine, hvori  

 flokkens rugeæg er klækket.
 Stk. 2. Fødevaredirektoratet kan anse en  

 centralopdrætnings- eller formeringsflok med forældredyr som  

 mistænkt for at være smittet med salmonella, såfremt der er  

 påvist salmonella eller serologisk positive reaktioner i materiale  

 indsendt i anden anledning end nævnt under stk. 1.
 § 8. En avlsflok med elite-, olde- eller  

 bedsteforældredyr anses som mistænkt for at være smittet  

 med salmonella, såfremt der konstateres salmonella i materiale indsendt  

 i henhold til § 3, stk. 1 - 3, eller i materiale indsendt i anden  

 anledning.
 § 9. Fra en mistænkt flok, jf. § 7 eller §  

 8, forestår fødevareregionen udtagelse og indsendelse af  

 aflivede høns eller andet materiale til undersøgelse for  

 salmonella på Danmarks Veterinærinstitut i henhold til bilag  

 1.
 § 10. En centralopdrætnings- eller  

 formeringsflok med forældredyr anses som smittet med salmonella, hvis  

 Danmarks Veterinærinstitut bekræfter mistanken ved  

 laboratoriemæssig undersøgelse af det i § 9 nævnte  

 materiale.
 Stk. 2. Endvidere kan en forældredyrsflok anses som  

 smittet, når flokken er mistænkt både i henhold til § 7,  

 stk. 1, nr. 1 eller 2, og nr. 5 eller 6.
 Stk. 3. En avlsflok med elite-, olde- eller  

 bedsteforældredyr anses som smittet, hvis der konstateres salmonella i  

 materiale indsendt i henhold til § 9.
Stk. 4. Kan mistanken om smitte i en flok ikke  

 bekræftes ved undersøgelse af materiale indsendt i henhold til §  

 9, forestår fødevareregionen udtagelse og indsendelse af nyt  

 materiale til undersøgelse snarest og senest 14 dage efter, at det  

 første negative laboratoriesvar foreligger.
Kan mistanken fortsat ikke  

 bekræftes, anses flokken som værende fri for mistanke.
 Stk. 5. På grundlag af en konkret vurdering af de  

 smittemæssige forhold på ejendommen kan  

 Fødevaredirektoratet undtage en eller flere epidemiologiske enheder  

 fra at være anset som smittet.
§ 11. Fødevareregionen foranstalter  

 høns fra en flok, der er smittet med Salmonella Enteritidis eller  

 Salmonella Typhimurium, 1)	slagtet på et godkendt eller autoriseret fjerkræslagteri  

 under ledsagelse af passérseddel udstedt af fødevareregionen  

 eller 2)	aflivet og destrueret.
 Stk. 2. Æg fra en flok, der er smittet med  

 Salmonella Enteritidis eller Salmonella Typhimurium skal, efter  

 fødevareregionens anvisning enten destrueres eller sendes direkte til  

 en autoriseret virksomhed til fremstilling af varmebehandlede  

 ægprodukter under ledsagelse af passérseddel udstedt af  

 fødevareregionen.
 Stk. 3. Ejeren af et rugeri, som har fået leveret  

 rugeæg fra en flok, som efterfølgende er fundet smittet med  

 Salmonella Enteritidis eller Salmonella Typhimurium, skal sørge for at  

 rugeæggene fra den pågældende flok fjernes fra rugemaskiner  

 og lager og destrueres efter fødevareregionens anvisninger.
 § 12. Når en smittet flok er aflivet eller  

 slagtet, jf. § 11, skal ejeren sørge for, at alle rum, hvor flokken  

 har opholdt sig, samt redskaber, maskiner og lignende snarest rengøres  

 og desinficeres efter fødevareregionens anvisning.
 Stk. 2. Ejeren skal sørge for, at gødning  

 fra den smittede flok brændes, deponeres eller nedpløjes efter  

 fødevareregionens anvisning.
 Stk. 3. Ejeren skal sørge for, at alt  

 tilbageværende foder fra en smittet flok behandles efter  

 fødevareregionens anvisning.
§ 13. Fødevareregionen sætter en flok  

 smittet med en eksotisk salmonellatype under tilsyn.
Tilsynet omfatter,  

 at 1)	ejeren skal sørge for, at smittede flokke holdes  

 isolerede, 2)	høns fra flokken ikke må sælges eller på  

 anden måde overdrages til levebrug, 3)	høns fra flokken kun må slagtes til konsum,  

 såfremt de slagtes på et godkendt eller autoriseret  

 fjerkræslagteri under ledsagelse af passérseddel, der er udstedt  

 af fødevareregionen, 4)	æg fra hønseholdet kun må anvendes til konsum,  

 såfremt de leveres direkte til en autoriseret virksomhed til  

 fremstilling af varmebehandlede ægprodukter, 5)	dyr ikke må indsættes i hønseholdet, 6)	den rutinemæssige prøveudtagelse i smittede flokke  

 suspenderes, 7)	personer der færdes mellem smittede og ikke smittede flokke  

 skal træffe foranstaltninger for at hindre smittespredning, 8)	ejeren skal iværksætte en udvidet  

 skadedyrsbekæmpelse, 9)	ejeren skal sørge for, at gødning, foder og lignende  

 produkter behandles efter fødevareregionens anvisninger, og 10)	ejeren skal sørge for, at redskaber, maskiner og lignende  

 der anvendes i bedriften rengøres og desinficeres inden de fjernes fra  

 ejendommen.
 Stk. 2. Tilsynet kan endvidere omfatte, at rugeæg,  

 der er leveret til et rugeri fra en flok smittet med en eksotisk  

 salmonellatype, ikke må anvendes idet videre produktionsforløb,  

 herunder at de skal fjernes fra rugemaskiner og lager.
 Stk. 3. Når en smittet flok er sat ud, skal ejeren  

 sørge for, at flokkens opholdssteder rengøres og desinficeres  

 snarest muligt efter udsættelsen.
 Stk. 4. Tilsynet ophæves af  

 fødevareregionen, når fødevareregionen vurderer at  

 besætningen ikke længere udgør en smitterisiko, og den i §  

 15 nævnte rengøring og desinfektion er godkendt af  

 fødevareregionen, jf. dog § 14.
§ 14. Fødevareregionen kan efter en konkret  

 vurdering af de smittemæssige forhold i besætningen ophæve  

 det i § 13 nævnte tilsyn såfremt 1)	der i materiale fra en flok påvises én eller flere  

 eksotiske salmonellatyper og der efterfølgende ved undersøgelse  

 af materiale fra flokken indsendt i henhold til § 9 også påvises  

 en eller flere eksotiske salmonella typer, der dog ikke må være  

 identiske med den eller de eksotiske salmonella typer der blev påvist i  

 den først nævnte undersøgelse, og a)	der dagligt i 14 dage udtages og indsendes 2 par sokkeprøver  

 pr. epidemiologisk enhed, b)	der før udlevering af kyllinger udtages og indsendes  

 materiale i form af 50 kyllinger, 50 rugeæg eller 25 g.  

 klækkestøv og c)	der ikke påvises salmonella i de i litra a eller litra b  

 nævnte prøver.
 Stk. 2. Såfremt der i materiale fra en flok  

 påvises en eksotisk salmonellatype kan æg, der før  

 mistanketidspunktet er ilagt forruger eller klækker, udruges og  

 kyllingerne kan omsættes såfremt der ved en af  

 Fødevaredirektoratet godkendt hurtigtest af materiale, som nævnt  

 i stk. 1, litra b, ikke findes salmonella.
 § 15. Genindsættelse af høns i de  

 bygninger, hvor en smittet flok har opholdt sig, må først ske  

 efter, at fødevareregionen har godkendt den i § 12, stk. 1 eller § 13,  

 stk. 1, nr. 10 og stk. 3, nævnte rengøring og desinfektion.  

 Godkendelsen meddeles på baggrund af visuel bedømmelse samt  

 undersøgelse af svaberprøver udtaget og indsendt af  

 fødevareregionen til Danmarks Veterinærinstitut.
Egenkontrol § 16. Hvis fødevareregionen udfra en  

 smittemæssig vurdering finder det påkrævet, skal ejeren af  

 et rugeri eller en virksomhed med flokke, som er fundet smittet med  

 salmonella, på regionens anmodning lade udarbejde et egenkontrolprogram  

 omkring virksomhedens personale, bygninger og drift, med henblik på at  

 forebygge og begrænse mulighederne for smitte med salmonella.
Hvis en  

 ejer har flere sammenhængende hønsehold, kan  

 fødevareregionen pålægge et samlet egenkontrolprogram for  

 alle ejerens hønsehold.
 Stk. 2. Egenkontrolprogrammet, jf. stk. 1, og alle senere  

 ændringer heri, skal godkendes af fødevareregionen.
 Stk. 3. Fødevareregionen kan påbyde, at  

 indsættelse af nyt fjerkræ i en virksomhed eller modtagelse af  

 rugeæg på et rugeri først kan ske, når der  

 foreligger et godkendt egenkontrolprogram, jf. stk. 1.
 Stk. 4. Manglende overholdelse af egenkontrolprogrammet,  

 jf. stk. 1, kan medføre, at virksomhedens godkendelse i henhold til  

 bekendtgørelse om indretning og drift af rugerier og  

 rugeægsproducerende virksomheder med høns, kalkuner, gæs  

 og ænder tilbagekaldes.
 Stk. 5. Handlingsplaner eller egenkontrolsprogrammer  

 godkendt i medfør af den tidligere gældende  

 bekendtgørelse nr. 149 af 2. marts 1998 om bekæmpelse af  

 salmonella i rugeægsproducerende høns og opdræt hertil,  

 sidestilles med et godkendt egenkontrolprogram.
Betaling, straf og ikrafttræden § 17. Fødevaredirektoratet afholder  

 udgifterne til de foranstaltninger, som fødevareregionen selv  

 iværksætter ved aflivning og destruktion af en smittet flok, jf.  

 § 11, stk. 1.
Stk. 2. Fødevaredirektoratet yder erstatning for  

 høns, der aflives eller slagtes i henhold til § 9 eller § 11, stk. 1.  

 Hønsene erstattes til en værdi, der er fastlagt i en skala, der  

 angiver hønsenes handelsværdi fra 1. leveuge til  

 udsætningstidspunktet.
Skalaen kan rekvireres i  

 Fødevaredirektoratet.
 Stk. 3. Erstatning for høns, som føres til  

 slagtning, fratrækkes det beløb, der opnås i afregning fra  

 slagteriet.
 Stk. 4. Erstatningen i forbindelse med slagtning eller  

 aflivning af avlsflokke med elite-, olde- eller bedsteforældredyr  

 fastsættes efter samme principper som skalaen i stk. 2.
§ 18. Fødevaredirektoratet yder endvidere  

 erstatning for 1)	tab opstået som følge af levering af æg til  

 varmebehandling i henhold til § 11, stk. 2, og 2)	rugeæg som fødevareregionen lader destruere i henhold  

 til § 11, stk. 2.
 Stk. 2. Fødevaredirektoratet yder erstatning for  

 de destruerede æg på grundlag af den normale handelspris for  

 rugeæg fra den pågældende produktionstype.
 Stk. 3. Hvis fødevareregionen finder det  

 nødvendigt at lade foder destruere i henhold til § 12, stk. 3, yder  

 Fødevaredirektoratet erstatning for foderet efter foderets almindelige  

 handelsværdi.
 § 19. Ved nedslagning af en hel besætning,  

 jf. § 11, stk. 1, yder Fødevaredirektoratet driftstabserstatning i  

 henhold til bekendtgørelse om udgifter og erstatning ved  

 bekæmpelse og forebyggelse af husdyrsygdomme.
 § 20. Arbejde, som fødevareregionen  

 udfører i henhold til denne bekendtgørelse, jf. § 3, stk. 2 -  

 3, § 9, § 10, stk. 4 og § 15, skal betales af producenten eller virksomheden  

 m.v. efter den til den enhver tid gældende bekendtgørelse om  

 betaling for kontrol af fødevarer og levende dyr m.v.
 § 21. Andre udgifter end de i §§ 17-20  

 anførte er Fødevaredirektoratet uvedkommende.
§ 22. Med bøde straffes den, der 1)	overtræder § 3, stk. 1 eller stk. 4   5, §§ 4-6, § 11, stk. 2  

 eller 3, §§ 12-13, § 15, § 16, stk. 1 eller 2 eller 2)	undlader at efterkomme påbud i medfør af § 16, stk.  

 3.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 23. Bekendtgørelsen træder i kraft  

 den 1. februar 2003.
 Stk. 2. Samtidig ophæves bekendtgørelse nr.  

 862 af 1. oktober 2001 om bekæmpelse af salmonella i  

 rugeægsproducerende høns og opdræt hertil.
Fødevaredirektoratet, den 23. januar  

 2003 P.D.V.Preben Willeberg /Tina Lund Jensen Bilag 1 Udtagelse og indsendelse af prøver til  

 undersøgelse for salmonella, jf. § 3, stk. 1 og 2 samt § 9.
Udtagelse og indsendelse af prøver Materiale til bakteriologisk undersøgelse (sokkeprøver,  

 gødningsprøver, materiale fra kasser med daggamle kyllinger,  

 døde kyllinger eller støvprøver), skal sendes til  

 Danmarks Veterinærinstitut, Hangøvej 2, 8200 Århus N,  

 eller til et af Fødevaredirektoratet hertil godkendt laboratorium.  

 Dette materiale skal ledsages af en indsendelsesformular, som skal rekvireres  

 fra Danmarks Veterinærinstitut eller fra et af  

 Fødevaredirektoratet hertil godkendt laboratorium.
På formularen  

 skal samtlige relevante rubrikker udfyldes.
 Nærmere anvisning i udtagelse af prøver skal rekvireres i Det  

 Danske Fjerkræraad.
 Ved en sokkeprøve forstås en prøve af gødning  

 opsamlet under vandring i stalden ved hjælp af tubegaze sat på  

 gummistøvlerne.
Ved en blandet gødningsprøve forstås opsamling af 60  

 frisk afsatte gødningsklatter fra hver epidemiologiske enhed.
Hver  

 gødningsklat skal veje mindst 1 gram, og gødningsklatterne skal  

 opsamles jævnt fordelt i den epidemiologiske enhed og samles i  

 én pose.
Prøveudtagelse og indsendelse af blodprøver til serologisk  

 undersøgelse forestås af fødevareregionen, som skal  

 adviseres af virksomhedens ejer senest 14 dage før  

 prøveudtagelsen.
Blodprøverne skal sendes til Danmarks  

 Veterinærinstitut, Bülowsvej 27, 1790 København V eller til  

 et af Fødevaredirektoratet hertil godkendt laboratorium.
 Alt materiale skal indsendes hurtigst muligt efter opsamlingen og skal  

 emballeres forsvarligt før indsendelse.
Undersøgelser i flokke i  

 centralopdrætningsvirksomheder Fra hver epidemiologisk enhed (ved daggamle kyllinger dog pr. leverance  

 til virksomheden) udtages og indsendes følgende  

 prøver:
 1)	Daggamle kyllinger:
a)	20 selvdøde eller aflivede kyllinger og b)	prøver fra 10 af de kasser, som kyllingerne er leveret i til  

 virksomheden.
Fra kasser uden beklædning udtages svaberprøver  

 med 5 vatpinde pr. kasse.
Fra kasser med indvendig beklædning udtages  

 25-50 gram papir, strøelse og gødning.
 2)	Kyllinger, 1 uge gamle:
 40 selvdøde eller aflivede kyllinger.
 3)	Kyllinger, 2 uger gamle:
 2 par sokkeprøver.
 4)	Kyllinger, 4 uger gamle:
 En blandet gødningsprøve.
 5)	Kyllinger, 8 uger gamle:
 2 par sokkeprøver.
 6)	2 uger før flytningen af kyllingerne til  

 æglægningshuse:
a)	60 blodprøver og b)	en blandet gødningsprøve.
 Prøveudtagelse og indsendelse efter nr. 6 forestås af  

 fødevareregionen, som skal adviseres af virksomhedens ejer senest 14  

 dage før prøveudtagelse.
Undersøgelse af rugeægsproducerende flokke  

 i formeringsvirksomheder 1)	På rugeriet udtages prøver fra kyllinger  

 udklækket af rugeæg leveret fra flokken til rugeriet.
Flokkene  

 skal undersøges hver 2. uge i æglægningsperioden.
Der  

 udtages og indsendes følgende prøver pr. flok:
a)	en blandet mekoniumprøve fra 250 kyllinger eller b)	50 kyllinger, som enten er døde inden de er kommet ud af  

 ægget, eller som er døde eller aflivet efter  

 udklækning.
 Hver ottende uge forestås prøveudtagelse, i de i litra a  

 og b nævnte tilfælde, af fødevareregionen, som skal  

 adviseres af rugeriet senest 14 dage før.
2)	For hver epidemiologisk enhed udtages og indsendes én gang om  

 ugen i æglægningsperioden 2 par sokkeprøver.
En gang hvert  

 kvartal forestås prøveudtagelse af fødevareregionen, som  

 skal adviseres af virksomhedens ejer senest 14 dage før.
Undersøgelser på avlsvirksomheder med  

 elite-, olde- eller bedsteforældredyr Fra hver epidemiologisk enhed (ved daggamle kyllinger dog pr. leverance  

 til virksomheden) udtages og indsendes følgende  

 prøver:
 1)	Daggamle kyllinger:
a)	20 selvdøde eller aflivede kyllinger og b)	prøver fra 10 af de kasser, som kyllingerne er leveret i til  

 virksomheden.
Fra kasser uden beklædning udtages svaberprøver  

 med 5 vatpinde pr. kasse.
Fra kasser med indvendig beklædning udtages  

 25-50 gram papir, strøelse og gødning.
 2)	Kyllinger, 4 uger gamle:
 En blandet gødningsprøve.
 3)	Kyllinger, 8 uger gamle:
 2 par sokkeprøver.
 4)	2 uger før flytning af kyllinger til  

 æglægningshuse:
En blandet gødningsprøve.
Prøveudtagelse og  

 indsendelse forestås af fødevareregionen, som skal adviseres af  

 virksomhedens ejer senest 14 dage før prøveudtagelsen.
 5)	Rugeægsproducerende flokke:
 Undersøges på rugeriet som nævnt under  

 "undersøgelse af rugeægsproducerende flokke i  

 formeringsvirksomheder", nr. 1.
Undersøgelse på rugeri Der udtages og indsendes en prøve af vådt støv fra  

 hver klækker efter hver klækning af kyllinger og før  

 rengøring.
Der opsamles mindst 25 gram støv.
Materiale fra op  

 til 4 klækkere kan pooles til én prøve.
Der skal  

 løbende udarbejdes dokumentation, så eventuelle positive  

 prøver kan spores tilbage til oprindelsesflokkene.
Undersøgelse af mistænkte flokke Prøveudtagelse og indsendelse fra mistænkte flokke  

 forestås af fødevareregionen.
Fødevareregionen vurderer  

 omfanget af prøveudtagelsen.
Som hovedregel udtages følgende  

 prøver:
 1)	Hvis en flok mistænkes for at være smittet med  

 Salmonella Typhimurium eller Salmonella Enteritidis, jf. § 7, stk. 1, nr. 1,  

 2 eller 3, eller § 8, udtages og indsendes der følgende prøver  

 pr. flok:
a)	5 par sokkeprøver fra hver epidemiologisk enhed og b)	60 høns fra den mistænkte epidemiologiske  

 enhed.
 2)	Hvis en flok mistænkes for at være smittet med en  

 eksotisk salmonella type, jf. § 7, stk. 1, nr. 1, 2 eller 3 eller § 8,  

 udtages og indsendes der 5 par sokkeprøver fra hver epidemiologisk  

 enhed.
 3)	Hvis en flok mistænkes for at være smittet med  

 salmonella, jf. § 7, stk. 1, nr. 4 - 7 eller 8, udtages og indsendes der 5  

 par sokkeprøver fra hver epidemiologisk enhed.
 1)   Bekendtgørelsen  

 indeholder bestemmelser, der gennemfører dele af Rådets direktiv  

 nr. 92/117/EØF af 17. december 1992 om beskyttelsesforanstaltninger  

 over for specifikke zoonoser og specifikke zoonotiske agenser hos dyr og i  

 animalske produkter for at forhindre levnedsmiddelbårne infektioner og  

 forgiftninger, EF-Tidende 1992, L. 62 s. 38.
