I tilslutning til socialministeriets bekendtgørelse nr. 45 af 14. februar  

 1933, Lovtidende A, om den af Den internationale Arbejdskonference i Geneve  

 vedtagne konvention nr. 27 om vægtangivelse på tungt stykgods, der  

 transporteres med skib, meddeles det, at Danmark med virkning fra 1. oktober  

 1981 har ophævet sit ved ratifikationen tagne forbehold om, at konventionen  

 først skal være bindende for Danmark, når tillige en række nærmere opregnede  

 lande har ratificeret konventionen.
Fra samme dato er konventionen herefter  

 trådt i kraft for Danmark.
 Det ved ratifikationen tagne forbehold for Grønlands vedkommende står  

 indtil videre ved magt.
 Til opfyldelse af konventionen er udfærdiget bekendtgørelse nr. 208 af 9.  

 juli 1932, i tilslutning til lov nr. 145 af 29. marts 1920 om tilsyn med  

 skibe.
