 I medfør af § 2, stk. 3, § 3, stk. 3 og 4, § 4, stk. 2, § 5 og § 7 i lov  

 nr. 919 af 25. november 1992, som ændret ved lov nr. 22 af 20. januar 1993,  

 om indkomststøtte til landbrugere fastsættes:
 § 1.  Jordbrugsdirektoratet træffer afgørelse om  

 ydelse af indkomststøtte efter reglerne i loven og denne bekendtgørelse.
Stk. 2.  Ansøgning om indkomststøtte skal indgives til  

 Jordbrugsdirektoratet og udfærdiges på et særligt skema med bistand af en  

 særlig sagkyndig, der er godkendt til udfærdigelse af ansøgning og  

 forbedringsplan m.v. efter lov om støtte til forbedring af strukturen og  

 effektiviteten i jordbruget.
Ansøgningen skal attesteres af den særlige  

 sagkyndige og indgives til Jordbrugsdirektoratet inden den 1. maj 1993.
 Stk. 3.  Ansøges der tillige om statsgaranti og  

 ydelsestilskud vedrørende høsttabslån til tørkeramte jordbrugere i henhold  

 til lov nr. 918 af 25. november 1992, som ændret ved lov nr. 22 af 20. januar  

 1993, indgives ansøgningen om indkomststøtte sammen med ansøgning om  

 statsgaranti og ydelsestilskud til Dansk Landbrugs Realkreditfond inden den  

 1. maj 1993.
 Stk. 4.  Der kan kun indgives ansøgning af en ansøger  

 pr. bedrift.
§ 2.  Ved en landbrugsbedrift forstås en bedrift, der  

 anvendes helt eller delvis til landbrug, og som omfatter mindst een ejendom,  

 jf. § 2 i udstykningsloven.
Bedriften omfatter alle ejendomme og arealer, der  

 lovligt drives sammen.
Stk. 2.  Ejendomme og arealer, der lovligt kan drives  

 sammen, og som har samme ejer eller forpagter, udgør en bedrift.
Dette gælder  

 dog ikke bortforpagtede arealer.
 Stk. 3.  For bedrifter, der drives i et driftsfællesskab  

 eller lignende, kan Jordbrugsdirektoratet efter ansøgning i særlige tilfælde  

 tillade andre afgrænsninger af bedriften.
§ 3.  Familieindkomsten pr. årsarbejdsenhed, jf.  

 lovens § 2, stk. 1, nr. 1, opgøres som familiens samlede årlige indkomst  

 divideret med det samlede antal årsarbejdsenheder, som familien har præsteret  

 på bedriften og uden for bedriften.
Familieindkomsten og antal  

 årsarbejdsenheder opgøres som et gennemsnit for årene 1990 (1990/91) og 1991  

 (1991/92).
 Stk. 2.  Til ansøgers familie medregnes udover ansøger,  

 samt dennes ægtefælle eller samlever, børn, børnebørn, forældre, søstre,  

 brødre, nevøer, niecer, bedsteforældre, farbrødre, fastre, morbrødre og  

 mostre.
Stk. 3.  Ved opgørelsen af familieindkomsten og antal  

 årsarbejdsenheder medregnes de medlemmer af familien, der har arbejdet mindst  

 450 timer pr. år på bedriften og modtaget en form for modydelse, der kan  

 medføre beskatning.
Ansøgers ægtefælle eller samlever medregnes til familien  

 uanset den pågældendes arbejdsindsats på bedriften.
Afgrænsningen af de  

 medlemmer af familien, der skal medgå ved opgørelsen af familieindkomsten og  

 antal årsarbejdsenheder, sker særskilt for hvert af årene 1990 (1990/91) og  

 1991 (1991/92).
Stk. 4.  Familiens samlede årlige indkomst opgøres som  

 summen af familiens indkomst fra bedriften og uden for bedriften.
Familiens  

 indkomst fra bedriften opgøres efter fradrag af afskrivninger og  

 nettorenteudgifter vedrørende bedriften.
Stk. 5.  Familiens indkomst uden for bedriften omfatter Stk. 6.  En årsarbejdsenhed udgør 1.800 arbejdstimer.  

 Ved opgørelsen af antallet af årsarbejdsenheder, jf. lovens § 2, stk. 1, nr.  

 1, indgår familiens arbejdstimer på bedriften og uden for bedriften.
 § 4.  Husstandsindkomsten, jf. lovens § 2, stk. 1, nr.  

 2, opgøres på samme måde som familieindkomsten, jf. § 3.
 Stk. 2.  Indkomsten fra landbrugsproduktionen, jf.  

 lovens § 2, stk. 1, nr. 2, udgør den del af husstandsindkomsten, der hidrører  

 fra egentlig jordbrugsvirksomhed på bedriften.
 § 5.  Hvis ansøger har påbegyndt driften efter 1990,  

 kan indkomst og antal årsarbejdsenheder opgøres på grundlag af  

 regnskabsoplysninger eller budgetter for de to første år, efter at driften er  

 påbegyndt.
 § 6.  Udbyttetabet som følge af tørken i 1992, jf.  

 lovens § 2, stk. 1, nr. 3, og § 4 opgøres for bedriftens samlede dyrkede  

 areal i vækstsæsonen 1991-92 som anvist i høsttabsskemaet, jf. bilag 1.  

 Skemaet skal attesteres af en planteavlskonsulent under den landøkonomiske  

 konsulentvirksomhed eller af en konsulent, der af Jordbrugsdirektoratet er  

 godkendt til at foretage høsttabsopgørelsen.
Stk. 2.  Arealer, der er erhvervet eller tilforpagtet  

 efter den 30. juni 1992, kan ikke indgå i opgørelsen af udbyttetabet.
Det  

 samme gælder arealer med kulturer af juletræer og pyntegrønt.
 Stk. 3.  Salgs- og foderafgrøder omfatter  

 landbrugssalgs- og foderafgrøder, frilandsgartneriprodukter, frugt og bær  

 samt planteskoleplanter.
 Stk. 4.  Ved opgørelsen af udbyttetabet anvendes de  

 priser og tilskudssatser, der er angivet i bilag 2.
 Stk. 5.  Ved opgørelsen af værdien af udbyttet i 1992  

 kan fratrækkes 450 kr. pr. ha for arealer, der er vandet i 1992, dog  

 maksimalt for et areal, der svarer til kapaciteten af vandingsanlægget på  

 bedriften i vækstsæsonen 1991-92.
 Stk. 6.  Udbyttetabet for planteskoleplanter opgøres på  

 grundlag af en konkret vurdering af merudgifterne til vanding og af værditab  

 på planter, der er gået ud eller sat tilbage i vækst på grund af tørken i  

 1992. Opgørelsen skal foretages af en konsulent, der af Jordbrugsdirektoratet  

 er godkendt hertil.
 Stk. 7.  Tilskud, der er ydet som kompensation for  

 ændrede dyrkningsmetoder, til arealer, der indgår i opgørelsen af  

 udbyttetabet, medregnes i opgørelsen af udbyttet.
 Stk. 8.  For afgrøder, der avles i henhold til kontrakt,  

 som helt eller delvis sikrer ansøger et økonomisk udbytte pr. arealenhed,  

 anvendes ved opgørelsen af udbyttetabet den betaling, som i henhold til  

 kontrakten er opnået for de arealer, der er omfattet af kontrakten.
Stk. 9.  Hvis ansøger ikke kan tilvejebringe de  

 nødvendige oplysninger til brug for beregningen af høstudbytterne i 1990 og  

 1991, kan udbyttetabet opgøres på grundlag af et anslået udbytte for disse  

 år.
Opgørelsen skal vedlægges en fyldestgørende redegørelse for § 7.  Opfyldelse af kravet om jordbrug som  

 hovederhverv, jf. lovens § 2, stk. 2, nr. 1, opgøres på grundlag af reglerne  

 herom i lov om støtte til forbedring af strukturen og effektiviteten i  

 jordbruget, jf. lovbekendtgørelse nr. 955 af 4. december 1992, og de i medfør  

 af den nævnte lov fastsatte regler.
Stk. 2.  Hovederhvervskravet skal være opfyldt på  

 ansøgningstidspunktet.
Opfyldelse af kravet dokumenteres ved  

 regnskabsmateriale.
I særlige tilfælde kan dokumentation ske ved budgetter.
 Stk. 3.  Ansøgere, der på grund af udbyttetabet i 1992  

 midlertidigt ikke kan opfylde betingelsen i stk. 2, skal dokumentere, at  

 hovederhvervskravet på ny vil være opfyldt på tidspunktet for udbetaling af  

 indkomststøtten, dog senest 3 måneder efter, at der er givet tilsagn om  

 indkomststøtte.
 § 8.  Uddannelseskravet, jf. lovens § 2, stk. 2, nr.  

 2, anses for opfyldt, såfremt ansøger har gennemført landmandsuddannelsen  

 (»Det grønne bevis«), eller uddannelsen som agronom samt mindst 22  

 måneders praktik, der kan godkendes efter reglerne for praktik i forbindelse  

 med erhvervelse af »Det grønne bevis«.
 Stk. 2.  Uddannelseskravet anses endvidere for opfyldt,  

 hvis ansøger har gennemgået en tilsvarende uddannelse i et af Det europæiske  

 økonomiske Fællesskabs øvrige medlemslande.
 Stk. 3.  For ansøgere, født før 1958, anses kravet til  

 faglig uddannelse for opfyldt, hvis det godtgøres, at ansøger er i besiddelse  

 af tilstrækkelige faglige kvalifikationer, herunder har gennemgået en  

 praktisk og/eller teoretisk uddannelse inden for landbrug i en periode af  

 mindst 4 år inden for de seneste 10 år.
 Stk. 4.  Jordbrugsdirektoratet kan gøre undtagelse fra  

 kravene i stk. 1-3.
 § 9.  Tidspunktet for ansøgers erhvervelse eller  

 forpagtning af ejendommen, jf. lovens § 2, stk. 2, nr. 3, regnes som den  

 tidligste dato for underskrift af slutseddel, skøde eller  

 forpagtningskontrakt.
§ 10.  Ansøgers gældsprocent, jf. lovens § 2, stk. 2,  

 nr. 4, opgøres som forholdet mellem den samlede gæld og de samlede  

 formueaktiver, opgjort i overensstemmelse med skattelovgivningens regler.
De  

 skattemæssigt opgjorte aktiver opgøres før formuenedslag, men efter  

 nedskrivning af varelager og besætning.
Opgørelsen foretages på grundlag af  

 den seneste af skattemyndighederne foretagne slutligning for indkomståret  

 1991.
 Stk. 2.  Hvis formue- og gældsforhold på  

 ansøgningstidspunktet afviger væsentligt fra det grundlag, der er nævnt i  

 stk. 1, opgøres gældsprocenten på grundlag af en aktuel status.
§ 11.  Kravet om økonomisk overlevelsesevne, jf.  

 lovens § 2, stk. 2, nr. 5, anses for opfyldt, såfremt det godtgøres, at Stk. 2.  Den særlige sagkyndige afgiver erklæring om  

 opfyldelsen af kravet i stk. 1, på baggrund af ansøgers regnskaber, drifts-  

 og likviditetsbudgetter samt kendskab til økonomien i øvrigt hos ansøger,  

 eventuelle medejere og andre, der driver bedriften.
 Stk. 3.  Har der i 1990 og 1991 været positiv  

 konsolidering opgjort efter sædvanlige driftsøkonomiske principper, kan den  

 særlige sagkyndige afgive erklæring om opfyldelsen af kravet i stk. 1, på  

 baggrund af ansøgers regnskab og kendskab til økonomien i øvrigt hos ansøger,  

 eventuelle medejere og andre, der driver bedriften.
 § 12.  Hvis en bedrift ejes af flere i fællesskab, og  

 ansøger eller dennes ægtefælle er medejer skal såvel ansøger som ejerne  

 tilsammen opfylde kravene i lovens § 2, stk. 2, nr. 4 og 5.
 Stk. 2.  Hvis en bedrift drives af flere i fællesskab,  

 skal såvel ansøger som de, der driver bedriften, tilsammen, opfylde kravene i  

 lovens § 2, stk. 2, nr. 4 og 5.
 § 13.  Jordbrugsdirektoratet udbetaler indkomststøtten  

 som et engangsbeløb.
 Stk. 2.  Der kan kun ydes støtte til arealer, der er  

 erhvervet eller forpagtet inden den 1. juli 1992.
 Stk. 3.  Landbrugsafgrøder, jf. lovens § 3, stk. 1,  

 omfatter de i bilag 2 nævnte landbrugssalgs- og foderafgrøder.
 Stk. 4.  Den arbejdstid, der medgår ved beregning af  

 maksimumsgrænsen for indkomststøtte på 71.000 kr. pr. årsarbejdsenhed, jf.  

 lovens § 3, stk. 2, er ansøgers arbejdstimer på bedriften.
 Stk. 5.  Indkomststøttebeløb under 2.000 kr. udbetales  

 ikke.
§ 14.  Jordbrugsdirektoratet foretager det eftersyn,  

 der er nævnt i lovens § 6, 1. pkt.
Jordbrugsdirektoratet kan indhente  

 oplysninger hos skatte- og afgiftsmyndighederne som nævnt i lovens § 6, 2.  

 pkt.
 § 15.  Jordbrugsdirektoratet træffer afgørelse om  

 tilbagebetaling af udbetalt indkomststøtte efter lovens § 7.
Stk. 2.  Indkomststøtte, der uberettiget er udbetalt på  

 grundlag af af ansøger afgivne urigtige eller vildledende oplysninger eller  

 ved fortielse af oplysninger af betydning for sagens afgørelse, skal  

 tilbagebetales med tillæg af rente.
Jordbrugsdirektoratet kan bestemme, at  

 det samlede støttebeløb i de i 1. pkt. nævnte tilfælde skal tilbagebetales  

 med tillæg af rente.
 Stk. 3.  Indkomststøtte, der uberettiget er udbetalt på  

 grundlag af de i stk. 2 omhandlede forhold, og hvor den uberettigede  

 udbetaling af støttebeløbet skyldes alvorlige uregelmæssigheder fra  

 støttemodtagerens side, skal tilbagebetales med tillæg af rente samt et beløb  

 svarende til 30 pct. af den uberettiget udbetalte støtte samt et beløb  

 svarende til 20 pct. af et eventuelt berettiget beløb.
 Stk. 4.  Tillægget af rente beregnes fra  

 udbetalingstidspunktet med den rentesats, der er fastsat i renteloven.
 § 16.  Jordbrugsdirektoratets afgørelser kan ikke  

 indbringes for anden administrativ myndighed.
 § 17.  Efter lovens § 8 straffes den, der til brug for  

 afgørelser, der træffes i henhold til reglerne i loven eller de i medfør af  

 loven fastsatte regler, giver urigtige eller vildledende oplysninger eller  

 fortier oplysninger af betydning for afgørelsen, med bøde, medmindre højere  

 straf er forskyldt efter anden lovgivning.
 § 18.  Bekendtgørelsen træder i kraft den 5. februar  

 1993.
Landbrugsministeriet, den 26. januar  

 1993 Bjørn Westh / Mogens Nagel Larsen Bilag 1 Bilag 2 Priser til brug ved opgørelse af høsttab For ikke nævnte afgrøder anvendes nærmeste repræsentative pris.  

 Tvivlsspørgsmål afgøres af Jordbrugsdirektoratet.
