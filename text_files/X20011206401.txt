Bindende forhåndsbesked  

 fratrædelsesgodtgørelse   beskatning   arbejdstager Spørgsmål Er en aftalt fratrædelsesgodtgørelse på  

 5.000 kr., som et selskab under nærmere betingelser yder de ansatte  

 omfattet af beskatningsreglerne i ligningslovens § 7 U? Svar Nej! se nærmere under sagsfremstilling og  

 begrundelse Beskrivelse af de faktiske forhold Spørger ønsker under nærmere  

 betingelser at udbetale fratrædelsesgodtgørelse på 5.000  

 kr., til de ansatte i forbindelse med virksomhedens overgang til andre  

 selskaber og ønsker oplyst om godtgørelserne er omfattet af  

 beskatningsreglerne i ligningslovens § 7 U? Spørgers revisor har om de nærmere  

 omstændigheder oplyst følgende:
 "Virksomheden:
 Selskabet A er en erhvervsdrivende fond, der i henhold til  

 koncessionsaftale med B Kommune forestår indsamlingen af dagrenovation  

 m.v. i kommunen.
I 1999 er der med B Kommune indgået en aftale,  

 hvorefter selskabets koncession, der ellers var gældende frem til 2014,  

 successivt ophører i perioden 2001-2006 (evt. 2008). Ophøret  

 sker i forbindelse med en etapevis udlicitering af affaldsindsamlingen i  

 kommunen.
I perioden vil selskabet således hvert år få  

 beskåret sine arbejdsopgaver.
 De timelønnede ansatte vil få mulighed for at  

 følge med over til den/de nye renovatør(er) på  

 indsamlingsopgaverne på uændrede vilkår, jvf. loven om  

 lønmodtagernes retsstilling ved virksomhedsoverdragelse.
Selskabets funktionærer er ikke sikret fortsat  

 beskæftigelse.
De administrative opgaver vil i forbindelse med  

 afviklingen af selskabets indsamlingsopgaver gradvis falde bort.
 De nye renovatører vil enten være "fremmede"  

 renovationsfirmaer/vognmænd eller et nystiftet selskab, C A/S, ejet af  

 den børsnoterede transportvirksomhed D A/S (ca. 2/3) og selskab (ca.  

 1/3). Sidstnævnte selskab overtager endvidere mandskab og materiel  

 vedr. ikke-koncessionerede opgaver.
 Det er aftalt, at indsamlingen af dagrenovation i B  

 Kommune uanset entreprenør fortsat skal ske fra selskab A`s  

 nuværende station (garageanlæg, mandskabsfaciliteter m.v.).
Godtgørelsen I de gældende lokalaftaler med det  

 timelønnede personale er indsat følgende bestemmelse:
"Til medarbejdere der ved udbud har mindst 1 års  

 anciennitet, og som overgår til anden renovatør eller til C A/S  

 ydes en fratrædelsesgodtgørelse på kr. 5.000,00." Det er af virksomheden tilkendegivet, at alle  

 virksomhedens ansatte - timelønnede som funktionærer - kan  

 påregne at modtage kr. 5.000, såfremt de opfylder  

 ovennævnte betingelser.
Medarbejdere, der vælger at fratræde uden at  

 ovennævnte kriterier er opfyldt, modtager ikke beløbet.
Fra  

 virksomhedens side ligger der således i ordningen et ønske om at  

 fastholde arbejdsstyrken intakt frem mod tidspunktet for opgavernes overgang  

 til ny renovatør." Spørgers  revisor har om regler og praksis  

 anført:
 "Ifølge Ligningslovens § 7 U kan  

 fratrædelsesgodtgørelse modtages når:
- den person, der modtager godtgørelsen,  

 fuldstændig ophører med at være ansat i den udbetalende  

 virksomhed, og - godtgørelsesbeløbet udbetales i  

 tidsmæssig tilknytning til fratrædelsen.
Der var med lovforslaget L-88 99/00 ikke tiltænkt at  

 ændre ved den hidtidige praksis for, hvad der var omfattet af begrebet  

 fratrædelsesgodtgørelse.
Praksis fra før den nye lov er  

 således fortsat af interesse.
 Afgørelserne LSR 1969.117 og LSR 1973.121 omhandler  

 begge situationer, hvor virksomheden afhændedes og den oprindelige  

 stilling ansås for fratrådt, uanset at der skete  

 genansættelse hos den nye ejer.
Afgørelsen Skat 1990.5.374 (TfS 1990.232) omhandler  

 en person, der i maj 1985 blev ansat som arbejdsleder i et  

 entreprenørselskab.
I maj 1986 blev selskabet solgt til et  

 datterselskab.
Ved salget blev det sikret, at personen kunne fortsætte  

 sin ansættelse hos de nye ejere på uændrede vilkår.  

 Personen fik i lighed med de øvrige ansatte en  

 fratrædelsesgodtgørelse fra den tidligere arbejdsgiver på  

 kr. 50.000. Landsskatteretten fandt, at beløbet skulle beskattes som  

 særlig indkomst efter § 2 stk. 9 i lov om særlig indkomstskat  

 m.v.
 Derimod kunne en godtgørelse, der i forbindelse med  

 to kreditforeningers sammenslutning blev udbetalt til de ansatte, ikke anses  

 for omfattet af nu ligningslovens § 7 O, idet der ikke ved sammenslutningen  

 forelå hverken hel eller delvis fratræden i lovens forstand, LSR  

 1975.25.
Ligeledes blev de af Københavns kommune udbetalte  

 godtgørelsesbeløb til en række tidligere ansatte under  

 sporvejene og Valby Gasværk i forbindelse med de  

 pågældendes flytning til andre kommunale afdelinger, anset som  

 personlig indkomst, LSR 1968.110. Dog skal man hæfte sig ved, at  

 forflyttelsen medførte en indtægtsnedgang.
Det vil sige, at  

 dommen i dag ville have været anderledes, idet der var tale om  

 ændring af ansættelsesvilkår.
 En udflytningsbonus på 6.000 kr. fra en arbejdsgiver  

 udbetalt i forbindelse med en fusion af to virksomheder blev fuldt ud anset  

 som personlig indkomst, idet fusionen alene havde medført, at  

 modtagerens arbejdsplads var blevet ændret fra den ene fusionerende  

 virksomhed i den østlige del af København til den anden  

 fusionerende virksomhed i Københavns vestlige omegn, LSR 1983.39. Her  

 var der tale om en fusion og ikke et virksomhedsophør.
Ud fra den retspraksis, som er på område, og  

 selve lovgivningen, er det vores umiddelbare opfattelse, at den aftalte  

 fratrædelsesgodtgørelse godt kan falde ind under de nye regler i  

 Ligningslovens § 7 U, da der er tale om, at de ansatte ophører med at  

 være ansat i den udbetalende virksomhed, uanset at der er  

 uændrede arbejdsvilkår hos den nye arbejdsgiver." Styrelsens indstilling og begrundelse Told- og Skattestyrelsen indstiller, at  

 Ligningsrådet besvarer anmodningen benægtende, fordi det  

 følger af ligningslovens § 7 U at fratrædelsesgodtgørelse  

 skal beskattes efter reglerne i bestemmelsen, hvis medarbejderen  

 fratræder sin stilling.
Der er efter det oplyste ikke tale om, at de  

 ansatte fratræder stillingen.
De bevarer stillingen,og arbejdet skal  

 udføres med udgangspunkt fra samme plads/faciliteter,  men  

 arbejdsgiveren ændres.
Det fremgår også af skatteministeriets  

 cirkulære nr. 77 af 30. maj 2000, punkt 1.1, 9. afsnit, at en  

 fratrædelsesgodtgørelse, som betales af arbejdsgiveren betinget  

 af, at den pågældende forbliver i stillingen til virksomhedens  

 ophør, er omfattet af ligningslovens § 7 U.
Det er dog efter ordlyden  

 i cirkulæret betinget af at pågældende ikke  

 efterfølgende følger med virksomheden.
Cirkulærets  

 indhold på dette punkt finder støtte i bemærkningerne til  

 nr. 1 og 2 i ændringsforslag til L 88 Folketinget 1999 - 2000 bilag 25.  

 Det vil sige, at når de ansatte som det er tilfældet her  

 følger virksomheden, idet de bevarer samme job i det nye selskab, der  

 måtte overtage koncessionen, er de aftalte ydelser ikke omfattet af den  

 lempelige beskatning efter ligningslovens § 7 U.
Forespørgers revisor har efter høringen  

 givet udtryk for at: A 1) ifølge ligningslovens § 7 U er kriteriet for  

 fratrædelsesgodtgørelse, at modtager "fuldt ophører  

 med at være ansat i den udbetalende virksomhed." Dette kriterium  

 er efter revisors opfattelse klart opfyldt.
2) Vi finder det endvidere centralt at fremhæve, at  

 der ikke er tale om en samlet  overdragelse af en virksomhed.
Den hidtidige  

 virksomhed ophører og opgaverne overføres til et antal  

 forskellige virksomheder (antallet afhænger af udfaldet af de kommende  

 licitationer).
3) Endelig skal det understreges, at selskabets  

 funktionærer ikke er sikret fortsat beskæftigelse.
Dette må  

 vel også skulle indgå i overvejelserne og i  

 begrundelsen." Revisors kommentarer ændrer ikke ved styrelsens  

 indstilling, idet bemærkes, at det jf. cirkulærets punkt 1.1 er  

 afgørende, om den  ansatte følger med virksomheden  

 (arbejdsopgaven). Det har endvidere ikke betydning, om funktionærerne  

 er garanteret ansættelse eller ej.
Disse vil, ligesom de øvrige  

 ansatte, der rent faktisk ikke følger arbejdsopgaven over i et ny  

 selskab, blive beskattet efter ligningslovens § 7 U.
