En bevillingsindehaver blev gentagne gange udelukket fra  

 bestillingskontor å grund af manglende betaling af a conto driftsbidrag til  

 kontoret.
I udelukkelsesperioden udnyttede bevillingsindehaveren fortsat  

 bevillingen.
 Bevillingen tilbagekaldtes hvilket ansås for berettiget.
 I brev af 8. april har De påklaget den af Fredericia Kommune trufne  

 afgørelse om tilbagekaldelse af Deres hyrekørselsbevilling nr. 156-17,  

 hvilken afgørelse er meddelt Dem i kommunens brev af 20. marts 1989.
 Kommunens afgørelse er truffet i medfør af § 8, stk. 1, i lov om  

 hyrekørsel, hvorefter en bevilling kan tilbagekaldes, såfremt indehaveren har  

 gjort sig skyldig i grov eller oftere gentagen overtrædelse af vilkårene for  

 bevillingen, af bestemmelserne i hyrekørselsloven eller forskrifter udstedt i  

 medfør af loven.
 Kommunens afgørelse skyldes, at De gentagne gange har været udelukket fra  

 bestillingskontoret som følge af manglende betaling af a contodriftsbidrag  

 til bestillingskontoret, og dels at De i udelukkelsesperioderne har udnyttet  

 hyrekørselsbevilingen uden at være tilsluttet bestillingskontoret og dermed  

 har overtrådt § 17 i bekendtgørelse af 14. september 1979 om hyrekørsel.
 Det fremgår af sagen, at De siden 1983 - med undtagelse af 1987 -  

 kontinuerligt har været i restance med a contodriftsbidragene til  

 bestillingskontoret, hvilket har medført, at De har været udelukket fra  

 bestillingskontoret i 4 perioder senest fra den 5. februar 1989, - hvorefter  

 kommunen - efter yderligere advarsler - traf beslutning om tilbagekaldelse af  

 Deres bevilling.
 Ministeriet skal i denne anledning meddele følgende:
 Der er i bestillingskontorets vedtægt - i overensstemmelse med den af  

 ministeriet udfærdiget standardvedtægt - fastsat klare bestemmelser  

 vedrørende forfaldsdag og sidste rettidige betalingsdag for en tilsluttet  

 bevillingshavers betalingsforpligtelser over for bestillingskontoret samt for  

 proceduren for eksklusion af bestillingskontoret i forbindelse med manglende  

 eller forsinket betaling, jf. § 3 og § 5 i vedtægten for bestillingskontoret.
 Ministeriet anser det for godtgjort ved de i sagen foreliggende  

 oplysninger, at De gennem årene i gentagne tilfælde har tilsidesat Deres  

 betalingsforpligtelser og dermed har overtrådt vedtægten for  

 bestillingskontoret, og at disse overtrædelser i sig selv danner grundlag for  

 tilbagekaldelsen af Deres bevilling.
 Ministeriet stadfæster herefter kommunens afgørelse om tilbagekaldelse af  

 bevillingen.
 Fredericia Kommune har modtaget kopi af dette brev.
