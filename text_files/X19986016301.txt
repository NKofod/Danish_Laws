Fredericia Forsyning ctr.  

 Elprisudvalget År 1998, den 13. februar afsagde  

 Konkurrenceankenævnet i sagen j.nr. 96-163.666, Fredericia Forsyning  

 ctr.
Elprisudvalget, sålydende:
K E N D E L S E 1. Ved skrivelser af 11. november 1996 og 12. februar 1997  

 har Fredericia Forsyning klaget over en af Elprisudvalget den 15. oktober  

 1996 meddelt afgørelse, hvorved Elprisudvalget fandt det urimeligt,  

 jf. elforsyningslovens § 10, stk. 4, at Fredericia Forsyning for el  

 produceret på Kemira Danmark A/S  (Kemira) gasturbineanlæg og som  

 benyttes af Kemira selv i selskabets egen produktion afregner købet  

 efter elforsyningslovens § 9a og samtidig afregner salget efter  

 bestemmelserne i § 9, stk. 1 og 2, såfremt forsyningen derved  

 opnår et dækningsbidrag, der overstiger omkostningsdækning  

 samt rådighedsbetaling.
 Klageren har principalt påstået  

 Elprisudvalgets afgørelse ophævet og Elprisudvalget tilpligtet  

 at anerkende, at Fredericia Forsyning har været berettiget til for sine  

 elleverancer i 1996 til Kemira at kræve en betaling, der er opgjort i  

 overensstemmelse med den tarif, der er indeholdt i "Prisblad og  

 betingelser for A-forbrugere" og for sit elaftag i 1996 fra Kemira kun  

 at yde en betaling, der er opgjort i overensstemmelse med den tarif, der er  

 indeholdt i "Tariffen for decentrale producenter". Klageren har  

 subsidiært påstået Elprisudvalgets afgørelse  

 hjemvist til fornyet behandling i Elprisudvalget.
 Elprisudvalget har påstået  

 stadfæstelse.
 Under sagens behandling for Ankenævnet har  

 Fredericia Forsyning været repræsenteret af advokat Claus  

 Høeg Madsen.
 Kemira Danmark A/S v/ advokat Jesper Fabricius er  

 indtrådt i sagen til støtte for Elprisudvalget.
 2.  Elprisudvalgets afgørelse af 15. oktober 1996  

 er sålydende:
"Med brev af 29. maj 1996 har advokat Jesper  

 Fabricius på vegne Kemira Danmark klaget til Elprisudvalget over  

 Fredericia Forsynings ændring af elafregningspriserne for et decentralt  

 gasfyret kraftvarmeanlæg.
Anlægget blev etableret i 1995 under  

 hensyn til bl.a. det statstilskud på 10 øre/kWh, som ydes i  

 henhold til Lov om tilskud til elproduktion.
Ved etableringen af værket i 1995 var købs-  

 og salgspriserne for elektriciteten de samme.
I 1996 indførte  

 Fredericia Forsyning differentierede afregningspriser.
De differentierede  

 priser har medført, at Fredericia Forsyning opnår et mervederlag  

 på 2,6 øre/kWh for el, der produceres af Kemira på  

 gasturbineanlæggene og anvendes i Kemiras produktion.
 Af sagen fremgår, at Kemira Danmark producerer  

 elektricitet på 4 anlæg   et salpetersyreanlæg (El-80), en  

 svovlsyrefabrik (El-74) og to gasturbineanlæg (GT 1 og GT).
Elproduktionen på de fire anlæg måles  

 ved fire separate målere, der er koblet til hver sit anlæg.  

 Hertil kommer en måler på Fredericia Forsynings anlæg, der  

 måler leverancer til og fra Fredericia Forsynings net.
Det er alene  

 produktionen på gasturbineanlæggene, der indgår i klagen,  

 idet produktionen på salpetersyreanlægget ikke afregnes, og  

 afregningen af produktionen på svovlsyrefabrikken ikke volder  

 problemer.
Elproduktionen (på svovlsyrefabrikken og  

 gasturbineanlæggene) afregnes ved, at Kemira først sælger  

 produktionen efter de tre målere ved gasturbineanlæggene og  

 svovlsyrefabrikken, og derefter køber Kemira produktionen helt eller  

 delvist tilbage igen (afhængig af om selskabet er nettoaftager af el  

 eller nettoleverandør). Ved nettoaftag lægges købet  

 sammen med det supplerende køb fra Fredericia Forsyning.
Sammenlagt  

 køber Kemira 12 % af sit elforbrug.
For så vidt angår  

 elproduktionen på gasturbineanlæggene anvendes denne udelukkende  

 i Kemiras egenproduktion bortset fra meget kortvarige perioder.
I 1996 er fra  

 gasturbineanlægget leveret el for under 5.000 kr.
Ved levering til Fredericia Forsynings net opnås  

 stabilitet i forsyningen.
Denne stabilitet finder Fredericia Forsyning er  

 baggrund for, at Kemiras elforbrug og elkøb skal betragtes  

 særskilt.
I modsat fald kunne Kemira enten vælge at køre i  

 ø-drift eller blive afregnet ved symmetriafregning, hvorefter der  

 alene måles og afregnes efter nettoforbrug, samt betales  

 rådighedsbetaling.
 Kemira og Fredericia Forsyning har indgået aftale  

 om, at elektriciteten produceret på de decentrale gasturbineanlæg  

 afregnes i henhold til det til enhver tid gældende tarifblad (tarif B).  

 Afregningen foretages med henvisning hertil efter elforsyningslovens § 9a,  

 der trådte i kraft den 1. juni 1996. Kemiras aftag af el afregnes efter  

 elforsyningslovens § 9, stk. 1 og 2.
 Afregningen efter § 9a har medført forskel mellem  

 de priser, der opnås for produktionen på Kemiras  

 svovlsyreanlæg og produktionen på gasturbineanlæggene.  

 Aftalen om afregningen af el fra svovlsyreanlægget blev indgået i  

 1993, og aftalen om el fra gasturbinerne i 1995. Da produktionen på  

 nyere værker (referenceværker) vil kunne foretages til lavere  

 priser end på de ældre, opnår Kemira højere priser  

 for produktionen på det ældre svovlsyreanlæg.
Ved tilslutningen har Kemira betalt for afgangsfelter,  

 afbrydere, samleskinner og relæer, som benyttes hos Fredericia  

 Forsyning.
Herudover har selskabet betalt særskilt anlægstilskud  

 for en leveringsmulighed på op til 17,790 MW.
Af Kemiras indlæg i sagen fremgår, at  

 selskabet klager over, at der ikke ved Fredericia Forsynings  

 "tilbagesalg" til Kemira af el produceret på selskabets  

 gasturbineanlæg anvendes salgspriser, som er identiske med de priser,  

 til hvilke Kemira formelt "leverer" el til Fredericia Forsyning fra  

 samme anlæg.
Selskabet finder, at det i hvert fald højst  

 bør tillades Fredericia Forsyning at beregne sig et mervederlag  

 svarende til Fredericia Forsynings direkte omkostninger til administration i  

 forbindelse med gennemførelsen af den formelle afregning.
Selskabet  

 finder endvidere, at anvendelse af Fredericia Forsynings købs- og  

 salgspriser alene kan ske for så vidt angår de elmængder,  

 som Kemira enten faktisk leverer til eller aftager fra elforsyningen.
Kemiras  

 produktion sendes til en samleskinne, hvorefter den løber tilbage til  

 Kemira (sammen med et eventuelt supplerende køb eller minus et  

 eventuelt salg).
Selskabet henviser endvidere til, at der med  

 bekendtgørelse nr. 876 af 20. november 1995 om tilskud til  

 elproduktion blev foretaget en ændring, hvorefter det ikke  

 længere er en betingelse for modtagelse af tilskud, at den producerede  

 elektricitet leveres til elforsyningsnettet.
Betingelsen er alene, at den  

 producerede elektricitet afregnes med elforsyningsselskabet.
 Selskabet henviser endvidere til Hirtshals-ankesagen, hvor  

 der i afgørelsen blev lagt vægt på, at ENV alene kunne  

 afregne Hirtshals Kraftvarmeværks eget forbrug af elproduktion til en  

 pris svarende til kraftvarmeværkets egenproduktionsomkostninger.
Vedrørende spørgsmålet om  

 rådighedsbetaling henviser Kemira til, at selskabet for at opnå  

 statstilskuddet på 10 øre/kWh skal afregne med elforsyningen,  

 hvorfor ø-drift ikke kan anvendes.
Kemira finder, at selskabet gennem  

 betaling af investeringerne og det løbende anlægstilskud for  

 leveringsmuligheden har betalt for opnåelse af stabiliteten i  

 forsyningen.
Med hensyn til rådighedsbetalingen henviser selskabet til,  

 at denne indgår i tripeltariffen og derfor finder anvendelse ved  

 selskabets nettoaftag af el fra Fredericia Forsyning.
 Fredericia Forsyning har i sin redegørelse bl.a.  

 oplyst, at forsyningen er enig med Kemira i, at der ikke nødvendigvis  

 ligger en fysisk levering bag overdragelsen af elektriciteten.
Kemira har indgået en aftale med Fredericia  

 Forsyning om overdragelse af hele den målte nettoproduktion.
Fredericia  

 Forsyning har ikke indgået alene en formel aftale, men en aftale om  

 overdragelse af hele nettoproduktionen af elektricitet.
Kemira er ikke  

 forpligtet til at producere elektricitet på kraftvarmeværket  

 eller dække eget behov.
Dette er elforsyningen derimod forpligtet til.  

 Hvis Kemira derfor ikke betalte dækningsbidrag til elforsyningen for  

 sit elforbrug, samtidig med at elforsyningen stiller reserver til  

 rådighed for Kemira, ville der være tale om  

 krydssubsidiering.
Fredericia Forsyning henviser endvidere til, at Kemira kan  

 ændre afregningsform én gang årligt.
Kemira kan  

 således vælge symmetriafregning, hvis selskabet ønsker  

 det.
Fredericia Forsyning finder således ikke, at der er tale om en  

 urimelig betingelse, når Kemira sælger hele sin nettoproduktion  

 efter et afregningsprincip, som Kemira har accepteret i den indgående  

 kontrakt, og samtidig køber elforbruget til samme tarif som alle andre  

 elkunder i Fredericia Forsynings område med samme elforbrug.
For så vidt angår spørgsmålet om  

 rådighedsbetaling oplyser Fredericia Forsyning, at Kemira ikke på  

 nuværende tidspunkt betaler noget rådighedsbeløb.
Kemira  

 har alene betalt et investeringsbidrag, der i henhold til DEF s vejledning  

 betales for tilslutning til elnettet.
 Med hensyn til Hirtshals-ankesagen finder Fredericia  

 Forsyning, at Kemira ikke kan støtte sin sag på denne, idet  

 forbruget på kraftvarmeværket blev målt særskilt.  

 Elforbruget på Kemira måles samlet, og forbruget er ikke et  

 accessorium til produktionen på gasturbinen.
 Sekretariatet skal herefter på udvalgets vegne  

 meddele, at det findes urimeligt, jf. elforsyningslovens § 10, stk. 4, at  

 Fredericia Forsyning   for el produceret på Kemiras  

 gasturbineanlæg og som benyttes af Kemira selv i selskabets egen  

 produktion   afregner købet efter elforsyningslovens § 9a og samtidig  

 aftegner salget efter bestemmelserne i § 9, stk. 1 og 2, såfremt  

 forsyningen derved opnår et dækningsbidrag, der overstiger  

 omkostningsdækning samt rådighedsbetaling.
Udvalget lægger herved bl.a. til grund, at den del  

 af Kemiras produktion, som selskabet selv anvender som egetforbrug, efter  

 måling ved Kemira alene anvendes af Kemira.
Der er dermed en  

 sådan sammenhæng mellem Kemiras elproduktion og elforbrug, at en  

 afregning af salget og købet til forskellige priser kan anses for en  

 urimelig leveringsbetingelse, idet afregningen ikke belaster Fredericia  

 Forsyning med omkostninger svarende til det anførte  

 dækningsbidrag.
 Endvidere lægges til grund, at en afregning, der  

 alene finder sted af formelle årsager med henblik på at  

 opnå tilskuddet på 10 øre/kWh, skal være mulig,  

 når forsyningsselskabets omkostninger ved afregningen dækkes.
" 3. Sagens baggrund:
3.1 Aftalegrundlaget Om elleverancerne fra Kemira er det i aftale mellem  

 Kemira og Fredericia Forsyning bestemt, at hele Kemiras elproduktion på  

 gasturbineanlægget   bortset fra det for driften af anlæggene  

 nødvendige egetforbrug   skal leveres til Fredericia forsyning, og at  

 den leverede elektricitet afregnes efter tariffen for decentrale  

 egenproducenter.
Om Kemiras aftag af el følger det af aftalen, at  

 forbruget afregnes efter tariffen for A-forbrugere.
 I stedet for afregning som angivet efter bruttoleverancer  

 ville Kemira kunne blive afregnet på samme måde efter  

 nettoleverancer med tillæg af en "rådighedsbetaling" i  

 form af en årlig afgift fastsat efter anlæggets  

 størrelse.
3.2 Lovgrundlaget Ifølge lov nr. 944 af 27. december 1991 om  

 tilskud til elproduktion § 2, stk. 1, blev der ydet tilskud for den  

 mængde elektricitet, "som leveres til elforsyningsnettet".  

 Ved lov nr. 1109 af 21. december 1994 ændredes dette således, at  

 der ydes tilskud for den mængde elektricitet, "som afregnes med  

 elforsyningsselskabet". Det hedder i forarbejderne til  

 ændringsloven bl.a.:
"Loven blev gennemført i sammenhæng med  

 de samtidigt dermed fremsatte forslag til lov om kuldioxidafgift af visse  

 energiprodukter og forslag til ændring af lov om afgift af  

 elektricitet.
Ifølge lovens forarbejder, jf.
FT 1991-92, Tillæg  

 A, sp. 2127, var hensigten med 10-ørestilskuddet i lov om tilskud til  

 elproduktion at kompensere for den opkrævede CO2-afgift,  

 når der anvendes biobrændsler eller vedvarende energi til  

 elfremstilling, eller når elfremstilling sker ved decentral  

 kraftvarmeproduktion, hvortil der anvendes naturgas.
 Ordlyden i gældende lovs §§ 2 og 3 fortolkes  

 således, at den producerede elektricitet fysisk skal leveres til  

 elforsyningsnettet for at opnå tilskud.
Den overordnede målsætning med  

 CO2-lovkomplekset var at medvirke til at nedbringe  

 CO2-udledningen, jf.
FT 1990-91, Tillæg C, sp. 575. I denne  

 sammenhæng er det uden betydning, hvorvidt den producerede elektricitet  

 fysisk leveres til det offentlige elforsyningsnet, idet elektriciteten  

 uanset, hvor den forbruges   medvirker til at fortrænge kulbaseret el.  

 Kravet om fysisk levering harmonerer således ikke med  

 målsætningerne.
Tværtimod kan det føre til, at  

 især industrielle virksomheder med et stort egetforbrug af el for at  

 blive tilskudsberettigede skal foretage investering i nettilslutning eller  

 -forstærkning, som er uhensigtsmæssig og alene sker af formelle  

 grunde.
Lovforslaget præciserer, at tilskuddet kan  

 opgøres udfra den samlede elproduktion, som afregnes over for  

 elforsyningsselskabet.
Den el, som virksomheden forbruger, købes af  

 elforsyningsselskabet, hvorved der pålægges afgift.
Dermed kan  

 loven virke efter sin hensigt, ved at tilskuddet kompenserer for den  

 opkrævede CO2-afgift.
Samtidig undgås unødige  

 investeringer.
 . . .
Ifølge forslaget vil tilskud kunne opgøres  

 på grundlag af den produktion, som afregnes overfor  

 elforsyningsselskabet.
Afregnet elektricitet, som virksomheden forbruger, er  

 pålagt afgift, jf. el- og CO 2-afgiftslovene." I overensstemmelse med den oprindelig lov var det i bkg.  

 nr. 324 af 7. maj 1992 om tilskud til elproduktion § 5, stk. 1, bestemt, at  

 tilskud udbetales "af de elselskaber, som aftager tilskudsberettiget  

 elproduktion", og i § 6, stk. 1, bestemt, at udbetaling sker "efter  

 den mængde elektricitet, der leveres af elproducenten til  

 elforsyningsnettet" Ifølge den nugældende  

 bekendtgørelse   bkg. nr. 876 af 20. november 1995   er ordningen  

 ændret, således at tilskud udbetales "af det lokale  

 elforsyningsselskab", jf. § 5, stk. 1. Det er endvidere i denne  

 bekendtgørelses § 6, stk. 1, bestemt:
"Udbetaling af tilskud sker efter den mængde  

 elektricitet, der afregnes med elforsyningsselskabet.
Afregningsgrundlaget er  

 enten den mængde elektricitet som faktisk leveres til  

 elforsyningsnettet eller elproducentens netto elproduktion, svarende til den  

 samlede elproduktion minus det nødvendige egetforbrug i forbindelse  

 med elproduktionen, og med fradrag for det heraf beregnede nettab i  

 tilslutningsføringen frem til elnettet." Elforsyningslovens § 9a   som affattet ved lov nr. 1088 af  

 20. december 1995   indeholder et princip for elforsyningsvirksomheders  

 fastsættelse af købspris for "den leverede  

 elektricitet"   en pris, som ifølge forarbejderne til § 9 a  

 betales "af den elforsyningsvirksomhed, som modtager elektriciteten  

 på sit net". Prisfastsættelsesprincippet i § 9 a adskiller  

 sig fra det princip, hvorefter elforsyningsvirksomheder efter lovens § 9 skal  

 fastsætte salgspris for "levering af elektricitet". Det  

 fremgår af forarbejderne til § 9 a, "at elforsyningen kan  

 inddække sine udgifter til køb af elektricitet i sin egen  

 salgspris som en nødvendig omkostning".
 Der er ikke i forarbejderne til de nævnte  

 bestemmelser i elforsyningsloven udtalelser om særlig afregning for en  

 industrivirksomhed med et decentralt kraftvarmeanlæg, som er koblet til  

 det offentlige elforsyningsnet, og som både leverer el til og modtager  

 el fra dette net.
4. Klagerens argumentation Klageren har til støtte for sine påstande  

 anført, at parterne klart og tydeligt og med fuldt overlæg har  

 aftalt én pris for leverancer fra Fredericia Forsyning til Kemira og  

 en anden pris for leverancer den modsatte vej.
Man har ikke aftalt nogen  

 "modregning" af leverancerne, således at der kun skal betales  

 for nettoleverancerne, men tværtimod at bruttoleverancerne skal betales  

 hver for sig efter forskellige tariffer.
At priserne efter de to tariffer  

 stort set var identiske, da aftalen blev indgået i 1995, var  

 således en tilfældighed, hvilket har været begge parter  

 bekendt.
Kemira kunne i stedet have valgt afregning efter  

 nettoleverancerne.
I så fald var Kemira imidlertid blevet  

 afkrævet en rådighedsbetaling, hvorfor det økonomisk ikke  

 havde gjort nogen forskel for selskabet.
 Årsagen til, at parterne ikke har aftalt  

 "modregning", er, at der gælder ét sæt lovregler  

   elforsyningslovens § 9, stk. 1 og 2,   for leverancer fra Fredericia  

 Forsyning til Kemira og et andet sæt lovregler   elforsyningslovens §  

 9a   for leverancer fra Kemira til Fredericia Forsyning.
Efter elforsyningslovens § 9, stk. 1 og 2, kan der i  

 elprisen indregnes samtlige omkostninger ved produktion og fordeling af el.  

 Disse omkostninger betales således af elforbrugerne.
Elprisen beregnet  

 i henhold til § 9, stk. 1 og 2 afspejler ud over det lokale  

 elforsyningsselskabs omkostninger også omkostningerne i det  

 kraftværk, hvorfra selskabet får leveret el, og ELSAMs  

 omkostninger.
Elprisen vil derfor være afhængig af, hvilket  

 forsyningsselskab forbrugeren er tilknyttet, ligesom prisen vil variere fra  

 år til år afhængigt af omkostningsforholdene.
 Den pris, som elforsyningsselskaberne ved  

 elforsyningslovens § 9a er pålagt at betale for køb af el fra  

 decentrale kraftvarmeværker, fastsættes ved en beregning af, hvad  

 elforsyningen sparer ved ikke selv at skulle købe anlæg og  

 producere elektriciteten. § 9a siger derimod intet om, hvad decentrale  

 kraftvarmeværker skal betale for de leverancer, de modtager fra  

 elforsyningsselskaberne. § 9a indrømmer ikke virksomheder med  

 decentrale kraftvarmeværker en særlig favørpris på  

 deres eget elforbrug.
 Det fremgår klart af bemærkningerne til § 9a,  

 at elforsyningens udgifter ved køb af el fra decentrale  

 kraftvarmeværker kan indregnes i elforsyningsselskabernes  

 nødvendige udgifter og dermed fordeles på forbrugerne efter de  

 sædvanlige til Elprisudvalget anmeldte tariffer, der er fastsat  

 på grundlag af elforsyningslovens § 9, stk. 1 og 2. Fredericia  

 Forsynings tariffer er derfor i overensstemmelse med § 9, stk. 1 og 2, og der  

 er derfor ikke grundlag for at tilsidesætte tarifferne eller  

 bestemmelser i aftalen mellem Fredericia Forsyning og Kemira.
 Priserne for leverancer mellem Fredericia Forsyning og  

 Kemira beregnes uafhængigt af, om Kemira modtager CO2 tilskud eller  

 ikke og helt uafhængigt af bestemmelserne i lov nr. 944 af 27. december  

 1991 om tilskud til elproduktion med senere ændringer og den  

 tilknyttede bekendtgørelse.
Uanset betingelsen for tilskud om afregning med et  

 elforsyningsselskab i Lov om tilskud til elproduktion er det  

 nødvendigt for Kemira at indgå salgs- og købsaftaler med  

 Fredericia Forsyning, idet Kemira ikke kan dække sit eget elforbrug ved  

 sin egen elproduktion.
Der er således meget store udsving i  

 nettoaftaget, idet der kun momentvis ikke sker nogen udveksling mellem Kemira  

 og Fredericia Forsyning.
At Kemira ikke kan opnå balance mellem forbrug  

 og produktion hænger naturligt sammen med, at Kemiras elproduktion er  

 et "spildprodukt" relateret til produktion og forbrug af damp.
Det  

 er således en nødvendig forudsætning for Kemira, at  

 Fredericia Forsyning (og det bagved værende produktions- og  

 transmissionssystem) momentant kan regulere produktionen, så der  

 hverken er over- eller underskud af energi på nettet, ligesom  

 Fredericia Forsyning skal kunne opfange et udfald af en eller flere  

 produktionsenheder hos Kemira.
Det er således ikke korrekt at  

 leverancerne mellem parterne udelukkende er en formalitet.
Den pris, forbrugerne skal betale, vil altid være  

 højere end den pris, elforsyningen betaler til decentrale producenter  

 af el.
Forskellen udgøres af omkostninger til den nødvendige  

 infrastruktur, som alle elforbrugere skal være med til at betale, hvis  

 de er tilsluttet elinfrastrukturen og det uanset om de selv producerer  

 el.
Elprisudvalgets afgørelse har den konsekvens, at  

 Kemira   ud over at opnå den ved loven tilsigtede sikkerhed for at  

 kunne levere el til Fredericia Forsyning til § 9a-priser   opnår en  

 favørstilling, idet Kemira hos Fredericia Forsyning kan købe en  

 mængde elektricitet svarende til selskabets egenproduktion til en  

 lavere pris end den der følger af "Prisblad og betingelser for  

 A-forbrugere", som gælder for alle andre erhvervsvirksomheder i  

 Fredericia Forsynings forsyningsområde, som aftager direkte fra en 60  

 kV/10 kV-transformerstation.
Denne favørstilling må  

 nødvendigvis betales af andre forbrugere.
Hvis Kemira skal have en  

 favørstilling, må det samme gælde for alle andre  

 decentrale kraftvarmeværker m.v. i Danmark, der både producerer  

 og forbruger el.
Den decentrale elproduktion i ELSAM-området ligger i  

 niveauet 5 mia. kWh årligt.
Hvis der herfor skulle gælde samme  

 købs- og salgspriser, ville elforsyningen miste et beløb  

 på mere end 130 mio. kr. årligt, der i så fald skulle  

 hentes hjem ved overvæltning på øvrige forbrugergrupper,  

 enten andre erhvervsvirksomheder eller private forbrugere.
Dette ville  

 være i strid med elforsyningslovens § 9, stk. 1 og 2, jf. § 10, stk. 4.  

 Den geografiske nærhed mellem Kemira og Fredericia Forsyning er uden  

 betydning for prissætningen af elleverancerne, idet elforsyningens  

 infrastruktur tilrettelægges ud fra en helhedsvurdering for at sikre  

 alle forbrugere en sikker og billig elforsyning.
Elprisudvalgets  

 afgørelse, der er baseret på geografisk nærhed, bryder  

 således det solidaritetsprincip, der er grundlaget for danske  

 elforsyningsvirksomheders prissætning og infrastrukturydelser.
 Afgørelsen indebærer endvidere en  

 konkurrenceforvridning i forhold til andre industrikunder, som ikke har egen  

 produktion af el, og som må betale den fulde pris i henhold til den  

 gældende erhvervstarif.
Endelig betragtes leverancerne mellem parterne også  

 i andre sammenhænge som reelle salg.
Fredericia Forsyning betaler  

 således elafgift, CO2 afgift og svovlafgift af sit samlede salg af el,  

 herunder det samlede salg af el til Kemira.
Fredericia Forsyning betaler moms  

 af disse afgifter.
5. Elprisudvalgets argumentation Elprisudvalget har til støtte for sin påstand  

 anført, at Udvalget   ved sin bedømmelse af urimelighed efter  

 elforsyningslovens § 10, stk. 4   ikke er bundet af parternes aftale.
Udvalget er enig i, at Fredericia Forsyning har afregnet  

 elleverancerne fra Kemira til Fredericia Forsyning efter reglen i  

 elforsyningslovens § 9a, og at Fredericia Forsyning har afregnet sine  

 elleverancer til Kemira efter reglerne i elforsyningslovens § 9, stk. 1 og 2.  

 En sådan afregning findes imidlertid urimelig for den del af Kemiras  

 produktion, som Kemira anvender som egetforbrug, og som kan måles,  

 såfremt dækningsbidraget overstiger omkostningsdækning og  

 rådighedsbetaling.
Et krav om afregning af denne del af salget til  

 én pris og tilbagekøb til en anden pris må anses for en  

 urimelig leveringsbetingelse, idet forholdet i sig selv ikke belaster  

 Fredericia Forsyning med omkostninger svarende til det anførte  

 dækningsbidrag.
Der kan ikke ud fra elforsyningsloven  tages hensyn  

 til, at det er nødvendigt at lade som om hele produktionen leveres til  

 Fredericia Elforsyning og egetforbruget tilbagekøbes, for at  

 opnå maksimalt tilskud til elproduktionen.
Derimod kan elforsyningen  

 selvfølgelig kræve rådighedsbetaling for at skulle stille  

 net til rådighed for muligheden for at modtage den totale effekt fra  

 Kemira.. Dette gælder også for det net, der tilhører I/S  

 Skærbækværket og ELSAM.
6. Kemira Danmark A/S  argumentation Kemira har anført, at Elprisudvalget i  

 medfør af elforsyningslovens § 10, stk. 4, har hjemmel til at meddele  

 pålæg m.v., hvor anvendelsen af i øvrigt lovlige eller  

 gyldige tariffer på grund af omstændighederne konkret  

 fører til et urimeligt resultat.
Kemiras eget forbrug af elproduktionen fra sit eget  

 gasturbineanlæg kan ikke betragtes som en reel købs- og  

 salgssituation i forhold til Fredericia Forsyning, idet der udelukkende  

 afregnes brutto med Fredericia Forsyning af hensyn til at opnå tilskud  

 til gasturbineanlægget.
Denne afregning er en nødvendig  

 formalitet for at opnå maksimalt tilskud.
Realiteten i sagen er, at  

 Kemira har investeret i et gasturbineanlæg til elproduktion til Kemiras  

 eget forbrug, dvs. med det formål at fortrænge køb af el  

 fra Fredericia Forsyning.
Det er urimeligt at honorere Fredericia Forsyning  

 af fortrængningsproduktionen, som om Fredericia Forsyning først  

 havde købt fortrængningsproduktionen af virksomheden til sine  

 sædvanlige indkøbspriser og dernæst solgt  

 fortrængningsproduktionen til virksomheden til sine sædvanlige  

 (højere) salgspriser.
Den konkret anvendte bruttoleverancemodel og den  

 alternative  nettoleverancemodel fører kun til samme økonomiske  

 resultat, såfremt rådighedsbetalingen til Fredericia Forsyning  

 vil blive fastsat således, at den giver det samme dækningsbidrag  

 som de differentierede priser i bruttoleverancemodellen.
En sådan  

 forudsætning er næppe holdbar og ville da også føre  

 til, at det ville være meningsløst at opretholde begge modeller  

 i forsyningsselskabernes praksis.
Kemiras samlede elforbrug såvel som elproduktionen  

 på gasturbineanlægget er som altovervejende hovedregel stabil.  

 Udsvingene er i hovedsagen praktisk betingede, idet Kemira indtil nu ikke har  

 haft anledning til at stoppe elproduktionen og den dermed stigende  

 nettoleverance i de kortvarige perioder med store udsving.
Kemira ville  

 teknisk set antageligt kunne justere sin elproduktion, men dette er ikke  

 ukompliceret og i øvrigt ganske udgiftskrævende.
En eventuel  

 aftale med Fredericia Forsyning ville have set helt anderledes ud,  

 såfremt der ikke havde været lovkrav om afregning for at  

 opnå tilskud, idet den eksisterende aftale i helt overvejende grad er  

 motiveret af Kemiras ønske om tilskud, hvilket var Fredericia  

 Forsyning bekendt, og hvilket ikke på noget tidspunkt er blevet  

 bestridt.
Kemira vil kun opnå en favørstilling i  

 forhold til andre forbrugere, såfremt Kemiras "køb" af  

 elektricitet kan sammenlignes med andre forbrugeres køb.
Dette er ikke  

 tilfældet, idet Kemiras "køb" af den egenproducerede  

 elektricitet som anført er af formel karakter.
Kun i den situation,  

 hvor Kemira kunne købe ikke-egenproduceret elektricitet til en lavere  

 pris end de andre forbrugere, ville der være tale om en  

 favørstilling.
 Da Kemira producerer egen elektricitet for på den  

 måde at kunne fortrænge køb af elektricitet fra Fredericia  

 Forsyning, er der ikke tale om konkurrenceforvridning, når Kemira for  

 at opnå tilskud afregner sin egenproducerede elektricitet med  

 Fredericia Forsyning til en anden pris, end den andre industrikunder, som  

 ikke har egenproduktion, må acceptere.
7. Ankenævnets bemærkninger Kemiras gasturbineanlæg er i overensstemmelse med  

 aftalen mellem Kemira og Fredericia Forsyning koblet til Fredericia  

 Forsynings net.
Ifølge aftalen skal hele Kemiras elproduktion på  

 gasturbineanlægget med undtagelse af det for driften af anlægget  

 nødvendige forbrug   leveres til Fredericia Forsyning, hvorfra Kemira  

 skal modtage elektricitet til hele sit øvrige forbrug.
Som sagen foreligger oplyst for Ankenævnet, er der  

 ikke grundlag for at antage, at denne aftale om levering til og fra  

 Fredericia Forsynings net, som Kemiras gasturbineanlæg er koblet til,  

 udelukkende er en formalitet.
Det bemærkes herved, at det er uoplyst,  

 hvorledes elektricitet produceret af Kemira kan holdes adskilt fra anden  

 elektricitet på Fredericia Forsynings net.
Det er ubestridt, at Fredericia Forsynings tariferede  

 salgs- og købspriser er i overensstemmelse med elforsyningslovens §§ 9  

 og 9 a.
Det er uoplyst, hvilke økonomiske konsekvenser afregning efter  

 den indklagede afgørelse vil have.
 På denne baggrund er der ikke fornødent  

 grundlag for at anse afregning efter Fredericia Forsynings lovlige tariffer  

 for urimelig efter elforsyningslovens § 10, stk. 4.
 Herefter bestemmes:
 Elprisudvalgets afgørelse af 15. oktober 1996  

 ophæves.
 Klageafgiften skal betales tilbage til klageren.
