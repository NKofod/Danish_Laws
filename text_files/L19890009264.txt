Ved noteveksling i Maputo den 23. marts og den 10. maj 1989 er der indgået en overenskomst mellem Danmark og Mozambique, ifølge hvilken den danske regering yder et beløb på 1.400.000 kroner til indkøb af udstyr, materialer og værktøj med henblik på iværksættelse af umiddelbart nødvendige foranstaltninger til forbedring af vandforsyningen i Tete by.
 Hovedformålet med projektet er at sikre Tete en rimelig og tilstrækkelig  

 vandforsyning snarest, medens de nationale vandmyndigheder med bistand fra  

 DANIDA undersøger mulighederne for en mere langsigtet ordning.
 Projektet forventes gennemført i løbet af indeværende år.
