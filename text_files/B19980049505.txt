 I medfør af § 11, stk. 1 og stk. 3, og § 47, stk. 3, i lov om  

 ferskvandsfiskeri, jf. lovbekendtgørelse nr. 495 af 16. juni 1997, fastsættes  

 følgende:
 § 1.  I følgende vande er det i tiden 1. august til  

 31. oktober tilladt at anvende ruser, hvis fangståbning og arme vender med  

 strømmen (gulålsruser/medstrømsruser), når maskemålet i bagrusen mindst er 32  

 mm:
 Maskemålet er opfyldt, hvis der i bagposen - mellem sidste og andensidste  

 bøjle - er et areal på 10 x 10 cm med det nævnte maskemål.
Stk 2.  Den forreste bøjle i de i stk 1 nævnte ruser må  

 ikke have en diameter, der er større end 90 cm.
Den forreste bøjle i  

 kasterusen efter stk. 1 må højst have en diameter på 60 cm.
 § 2.  På den i § 1, stk. 1, nr. 1, nævnte strækning i  

 Sneum Å må der maksimalt opstilles 10 af de nævnte medstrømsruser, idet en  

 person højst må anvende indtil tre medstrømsruser.
 Stk. 2.  På den i § 1, stk. 1, nr. 2, nævnte strækning  

 af Ribe Østerå må der højst opstilles 20 af de nævnte medstrømsruser, idet en  

 person kun må anvende en af disse ruser.
 Stk. 3.  Ruserne i Ribe Østerå kan opstilles i  

 overensstemmelse med bilag 1. Hvis medstrømsruserne opstilles i  

 overensstemmelse med bilag 1, gælder kravet i § 1, stk. 1 om 32 mm maskemål i  

 bagrusen ikke.
 Stk. 4.  På den i § 1, stk. 1, nr. 6, nævnte strækning i  

 Varde Å må der maksimalt opstilles 20 medstrømsruser, idet hver person højst  

 må opstille 3 medstrømsruser.
 § 3.  Det i § 1, stk. 1, nævnte fiskeri er kun tilladt  

 efter forudgående anmeldelse hvert år til Fiskeridirektoratet,  

 Fiskeriinspektorat Syd, Afdelingen i Esbjerg.
Stk. 2.  Fortrinsret til fiskepladser opnås i den  

 rækkefølge anmeldelserne kommer afdelingen i hænde.
Fortrinsret kan kun opnås  

 inden for det antal, der er nævnt i § 2.
 § 4.  I Kongeåen på strækningen fra Jedsted Mølle til  

 slusen og i Sneum Å fra Endrup Mølle til slusen, er det tilladt at anvende  

 savlystre til fangst af ål.
 Stk. 2.  På savlystre efter stk. 1 skal afstanden mellem  

 flæner og tunger forneden være mindst 13 mm og foroven mindst 6 mm.
 § 5.  Overtrædelse af § 1, § 2, § 3, stk. 1, og § 4,  

 stk. 2, straffes med bøde.
 § 6.  Bekendtgørelsen træder i kraft den 11. juli 1998  

 og gælder indtil den 31. december 1998.
