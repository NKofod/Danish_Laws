Betænkning afgivet af Skatteudvalget den 27. maj 2021 Betænkning over Forslag til lov om ændring af tobaksafgiftsloven (Skærpede krav til og styrket kontrol med handel og opbevaring af tobak) [af skatteministeren (Morten Bødskov)]:
1. Ændringsforslag Der er stillet 4 ændringsforslag til lovforslaget.
Det Konservative Folkepartis medlemmer af udvalget har stillet ændringsforslag nr. 1, 2 og 4 og Venstres medlemmer af udvalget har stillet ændringsforslag nr. 3.
2. Indstillinger Et flertal i udvalget (S, SF, RV og EL) indstiller lovforslaget til vedtagelse uændret.
Et mindretal i udvalget (V og DF) indstiller lovforslaget til vedtagelse med det af V stillede ændringsforslag.
Mindretallet vil stemme imod de af KF stillede ændringsforslag.
 Et andet mindretal i udvalget (KF) indstiller lovforslaget til vedtagelse med de stillede ændringsforslag.
Et tredje mindretal i udvalget (LA) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Et fjerde mindretal i udvalget (Simon Emil Ammitzbøll-Bille (UFG)) vil ved 2. behandling redegøre for sin stilling til lovforslaget og de stillede ændringsforslag.
 Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre Venstres medlemmer af udvalget bemærker, at Venstre har stillet ændringsforslag, da Venstre er betænkelige, i forhold til om bl.a. grossister og detailhandlere har tid nok til at sende tobaksvarerne retur. Ændringsforslaget vil give mulighed for, at tobaksvarerne kan returneres i stedet for at destrueres.
 En forlængelse vil ikke betyde, at tobak kan sælges billigere i en længere periode, da det ikke vil rykke ved clean market-datoen. Ændringsforslaget har således ikke negative sundhedsmæssige konsekvenser, hvilket for Venstre er altafgørende.
 Ændringsforslaget vil således sikre en mere hensigtsmæssig og bæredygtig overgang.
 Venstre har endvidere under hele forløbet stillet sig undrende over for, at regeringen med lovforslaget har valgt at skrive hamstringsreglen ud af lovteksten, når skatteministeren tidligere har rost reglen.
 Venstre støtter lovforslaget, da det sikrer en bedre håndhævelse af de aftalte ændringer af tobaksafgifterne.
4. Ændringsforslag med bemærkninger Ændringsforslag Til § 1 Af et mindretal (KF), tiltrådt af et mindretal (LA):
 1) I det under nr. 1 foreslåede § 2, stk. 2, ændres »Varer« til: »Cigaretter«.
[Røgtobak undtages fra reglen om ikke at måtte sælges, når der er forløbet 3 måneder, fra en afgiftsforhøjelsen er trådt i kraft] 2) I det under nr. 1 foreslåede § 2, stk. 3, ændres »varer« til: »cigaretter«.
[Røgtobak undtages fra reglen om ikke at måtte sælges, når der er forløbet 3 måneder, fra en afgiftsforhøjelsen er trådt i kraft] Af et mindretal (V), tiltrådt af et mindretal (DF, KF og LA):
 3) I det under nr. 1 foreslåede § 2, stk. 3, ændres »4 måneder« til: »6 måneder«.
[Ændring af frist for forbud mod opbevaring af cigaretter og røgtobak fra 4 måneder, til 6 måneder efter at en afgiftsforhøjelse er trådt i kraft] Til § 2 Af et mindretal (KF), tiltrådt af et mindretal (LA):
 4) Paragraffen affattes således:
»§ 2 I lov nr. 1588 af 27. december 2019 om ændring af tobaksafgiftsloven og lov om forskellige forbrugsafgifter (Forhøjelse af afgiften på tobak), som ændret ved § 9 i lov nr. 168 af 29. februar 2020 og § 5 i lov nr. 871 af 14. juni 2020, foretages følgende ændringer:
 1. I § 3, stk. 16, udgår »5 pct. flere styk cigaretter eller«, og »5 pct. flere kilogram« ændres til: »10 pct. flere kilogram«.
2. To steder i § 3, stk. 18, 1. pkt., stk. 20, 1. pkt., stk. 22, 1. pkt., stk. 24, 1. pkt., stk. 26, 1. pkt., stk. 28, 1. pkt., stk. 30, 1. pkt., stk. 32, 1. pkt., og stk. 34, 1. pkt., udgår »styk cigaretter eller«.«« [Hamstringsreglerne for cigaretter og røgtobak, jf. lovens § 3, stk. 16, 18, 20, 22, 24, 26, 28, 30, 32 og 34, opretholdes, men ændres, så de alene omfatter røgtobak.
Endvidere ændres procentsatsen for, til hvor mange kilogram røgtobak en virksomhed må købe stempelmærker frem mod afgiftsforhøjelserne den 1. januar 2022 i forhold til referenceperioden, fra 5 pct. til 10 pct.] Bemærkninger Til nr. 1 og 2 I lovforslagets § 1, nr. 1, foreslås det at indsætte stk. 2 i tobaksafgiftslovens § 2. Efter forslaget må cigaretter og røgtobak, der er overgået til forbrug, og som er påført stempelmærker, der var gældende før en afgiftsforhøjelses ikrafttræden, ikke sælges i erhvervsmæssigt øjemed her i landet, når der er forløbet 3 måneder, fra afgiftsforhøjelsen er trådt i kraft.
 Det foreslås endvidere i lovforslagets § 1, nr. 1, at indsætte stk. 3 i tobaksafgiftslovens § 2. Efter forslaget må virksomheder, der ikke er autoriserede som oplagshaver, ikke opbevare cigaretter og røgtobak, som er påført stempelmærker, der var gældende før en afgiftsforhøjelses ikrafttræden, når der er forløbet 4 måneder, fra afgiftsforhøjelsen er trådt i kraft.
 Med dette ændringsforslag foreslås det at ændre »varer« til »cigaretter«, således at røgtobak ikke længere vil være omfattet af de foreslåede § 2, stk. 2 og 3.
 Den foreslåede ændring medfører, at forbuddet mod salg, når der er forløbet 3 måneder, og forbuddet mod opbevaring, når der er forløbet 4 måneder fra en afgiftsforhøjelses ikrafttræden, jf. lovforslagets § 1, nr. 1, alene omfatter cigaretter.
Til nr. 3 I lovforslagets § 1, nr. 1, foreslås det at indsætte et stk. 3 i tobaksafgiftslovens § 2. Efter forslaget må virksomheder, der ikke er autoriserede som oplagshaver, ikke opbevare cigaretter og røgtobak, som er påført stempelmærker, der var gældende før en afgiftsforhøjelses ikrafttræden, når der er forløbet 4 måneder, fra afgiftsforhøjelsen er trådt i kraft.
Det foreslåede betyder, at virksomheder, der ikke er autoriserede som oplagshaver, og som, når der er forløbet 4 måneder fra en afgiftsforhøjelse er trådt i kraft, stadig har et lager af cigaretter og røgtobak, som er påført stempelmærker, der var gældende før en afgiftsforhøjelses ikrafttræden, enten skal returnere disse varer til den autoriserede oplagshaver eller destruere dem.
Bestemmelsen omfatter bl.a. grossister og detailhandlere, der handler med cigaretter og røgtobak.
 Med ændringsforslaget foreslås det at ændre fristen for, at virksomheder, der ikke er autoriserede som oplagshaver, ikke må opbevare cigaretter og røgtobak, som er påført stempelmærker, der var gældende før en afgiftsforhøjelses ikrafttræden, fra 4 måneder, til 6 måneder efter at en afgiftsforhøjelse er trådt i kraft.
Det betyder eksempelvis, at hvis en afgiftsforhøjelse træder i kraft den 1. januar, vil den omtalte periode på 6 måneder løbe fra og med den 1. januar til og med den 30. juni.
Forbuddet mod opbevaring af cigaretter og røgtobak med gamle stempelmærker vil dermed have virkning fra og med den 1. juli.
Til nr. 4 Ved lov nr. 1588 af 27. december 2019 blev afgifterne på cigaretter og røgtobak forhøjet ad to omgange.
Den første forhøjelse trådte i kraft den 1. april 2020, og den anden forhøjelse træder i kraft den 1. januar 2022, jf. lovens § 1, nr. 2-5, og § 3, stk. 2 og 3.
 I forhold til den anden afgiftsforhøjelse, dvs. den 1. januar 2022, blev der indsat en værnsregel i § 3, stk. 16, jf. lov nr. 1588 af 27. december 2019.
 Værnsreglen er udformet således, at hvis en virksomhed, som er registreret efter tobaksafgiftsloven, fra og med den 1. april 2020 til og med den 31. december 2021 køber stempelmærker til mere end 5 pct. flere styk cigaretter eller 5 pct. flere kilogram røgtobak, end virksomheden normalt ville gøre i en periode på 640 dage, anses det overskydende køb for foretaget den 1. januar 2022. Det overskydende køb vil herefter blive reguleret i henhold til de afgiftssatser, som er gældende pr. 1. januar 2022, jf. § 3, stk. 16, i lov nr. 1588 af 27. december 2019.
 § 3, stk. 18, 20, 22, 24, 26, 28, 30, 32 og 34, i lov nr. 1588 af 27. december 2019 fastsætter referenceperioden for virksomhedens køb af stempelmærker i perioden fra og med den 1. april 2020 til og med den 31. december 2021 i henhold til stk. 16. Ved referenceperioden forstås den periode, som der tages udgangspunkt i ved afgørelsen af, til hvor mange styk cigaretter eller kilogram røgtobak en virksomhed normalt ville købe stempelmærker til i en periode på 640 dage.
 I lovforslagets § 2, nr. 1, 2, 4, 6, 8, 10, 12, 14, 16 og 18, foreslås det at ophæve ovennævnte regler  de såkaldte hamstringsregler.
 I lovforslagets § 2, nr. 3, 5, 7, 9, 11, 13, 15, 17, 19, 21 og 22, foreslås det som en konsekvens heraf at ophæve § 3, stk. 36, og ændre henvisningerne i § 3, stk. 19, 21, 23, 25, 27, 29, 31, 33, 35, 37 og 38 i lov nr. 1588 af 27. december 2019.
Med ændringsforslaget foreslås det at nyaffatte lovforslagets § 2. Efter ændringsforslaget ophæves hamstringsreglerne for røgtobak, jf. lovforslagets § 2, nr. 1, 2, 4, 6, 8, 10, 12, 14, 16, 18 og 20, ikke.
Konsekvensændringerne af ophævelsen af hamstringsreglerne i deres helhed, dvs. for både cigaretter og røgtobak, jf. lovforslagets § 2, nr. 3, 5, 7, 9, 11, 13, 15, 17, 19, 21 og 22, skal derfor heller ikke gennemføres.
Med dette ændringsforslag foreslås det endvidere, at »5 pct. flere styk cigaretter eller« udgår af lovens § 3, stk. 16, og at »styk cigaretter eller« udgår af lovens § 3, stk. 18, 20, 22, 24, 26, 28, 30, 32 og 34. Efter ændringsforslaget skal hamstringsreglerne i § 3, stk. 16, 18, 20, 22, 24, 26, 28, 30, 32 og 34, alene omfatte røgtobak.
Hamstringsreglerne foreslås opretholdt for røgtobak, da det i ændringsforslagets nr. 1 og 2 foreslås, at reglerne om clean market alene skal omfatte cigaretter.
Hvis hamstringsreglerne ikke opretholdes for røgtobak, vil der ikke være nogen begrænsninger for salg af røgtobak i forbindelse med afgiftsforhøjelsen på tobak den 1. januar 2022.
 Med ændringsforslaget foreslås det endvidere, at »5 pct. flere kilogram« ændres til »10 pct. flere kilogram« i lovens § 3, stk. 16. Efter ændringsforslaget skal loftet over, hvor mange kilogram røgtobak registrerede virksomheder må købe stempelmærker til efter de satser, der er gældende før den 1. januar 2022, forhøjes fra 5 pct. til 10 pct.
5. Udvalgsarbejdet Lovforslaget blev fremsat den 28. april 2021 og var til 1. behandling den 5. maj 2021. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og skatteministeren sendte den 22. januar 2021 dette udkast til udvalget, jf.
SAU alm. del  bilag 110. Den 28. april 2021 sendte skatteministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 28 spørgsmål til skatteministeren til skriftlig besvarelse, som ministeren har besvaret.
Birgitte Vind (S) Bjørn Brandenborg (S) fmd.
Jens Joel (S) Jeppe Bruus (S) Jesper Petersen (S) Kasper Sand Kjær (S) Malte Larsen (S) Thomas Jensen (S) Troels Ravn (S) Kathrine Olldag (RV) Katrine Robsøe (RV) Carl Valentin (SF) Theresa Berg Andersen (SF) Rasmus Nordqvist (SF) Rune Lund (EL) Victoria Velasquez (EL) Louise Schack Elholm (V) Anne Honoré Østergaard (V) Marlene Ambo-Rasmussen (V) Torsten Schack Pedersen (V) Kim Valentin (V) Kenneth Mikkelsen (V) nfmd.
Dennis Flydtkjær (DF) Hans Kristian Skibby (DF) René Christensen (DF) Rasmus Jarlov (KF) Mona Juul (KF) Ole Birk Olesen (LA) Simon Emil Ammitzbøll-Bille (UFG) Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
