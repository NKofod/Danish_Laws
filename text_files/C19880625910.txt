Undervisningsministeriet Frederiksholms Kanal 21 1220 København K Under henvisning til pkt. 14 i den mellem finansministeren og  

 tjenestemændenes centralorganisationer indgåede aftale om lønninger mv. pr.  

 1. april 1987 og stedfunden drøftelse mellem Finansministeriet,  

 Undervisningsministeriet og Lærernes Centralorganisation skal man herved  

 meddele, at der er opnået enighed om forhøjelse af de beløb, der som  

 ulempegodtgørelse ydes til lærere ved efterskoler, husholdningsskoler og  

 ungdomskostskoler.
 De pågældende ulempegodtgørelsesbeløb forhøjes således, at de beregnede  

 årlige beløb, der hidtil er udbetalt med 60 pct., med virkning fra 1. april  

 1988 udbetales med 70 pct. af de beregnede beløb.
 Til brug for beregningen vedlægges aftale af 22. marts 1988 mellem  

 Finansministeriet og tjenestemændenes centralorganisationer om natpenge mv.
 Samtidig skal man meddele, at der til forstandere for efterskoler,  

 husholdningsskoler og ungdomskostskoler som hidtil ydes ulempegodtgørelse  

 efter de for tjenestemænd i folkeskolen gældende regler, for tiden ovennævnte  

 aftale af 4. juni 1987 mellem Finansministeriet og Lærernes  

 Centralorganisation om ulempegodtgørelse til tjenestemænd i folkeskolen mv.
 Lærernes Centralorganisation og Kommunernes Landsforening er orienteret  

 ved kopi af dette brev.
