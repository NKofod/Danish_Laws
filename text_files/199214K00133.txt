Nr BTL 133 Betænkning over Forslag til lov om beskyttelsesrum   

 Nr L 133 1992-93, 1. samling Afgivet af Kommunaludvalget Afgivet: 19921211 Udvalget har behandlet lovforslaget i nogle møder.
 Endvidere har udvalget modtaget en skriftlig og mundtlig henvendelse fra  

 Civilforsvars-Forbundet.
 Udvalget er enig i, at kompetencen på sikringsrums- og  

 beskyttelsesrumsområdet skal henlægges til kommunalbestyrelserne ud fra et  

 synspunkt om, at kommunalbestyrelsen selv bedst kan vurdere behovet for  

 beskyttelsesrum i kommunen bl.a. på baggrund af en lokal vurdering af  

 bebyggelsens tæthed, kommunens beliggenhed, »udsathedsgraden« og  

 særlige risici.
 Udvalget lægger stor vægt på, at kommunalbestyrelserne fortsætter den  

 igangværende rekognoscering efter egnede kælderrum i eksisterende bygninger  

 og anlæg til supplerende rum til beskyttelse, jf. bemærkningerne til  

 lovforslagets § 9. Udvalget finder det væsentligt, at der på den måde  

 tilvejebringes rum, der kan supplere de offentlige beskyttelsesrum og  

 sikringsrum.
 Udvalget finder, at det er af væsentlig betydning, at  

 kommunalbestyrelserne udarbejder regulativer på sikringsrumsområdet således,  

 at der sikres en sammenhæng i sikringsrumspolitikken i de enkelte kommuner og  

 således, at det undgås, at der opstår konkurrenceforvridning kommunerne  

 imellem.
 Herefter indstiller udvalget lovforslaget til vedtagelse  

 uændret .
