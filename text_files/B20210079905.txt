 Bekendtgørelse om ændring af bekendtgørelse om afvikling af fodboldkampe i 3F Superligaen mv.
§ 1 I bekendtgørelse nr. 688 af 18. april 2021 om afvikling af fodboldkampe i 3F Superligaen mv. foretages følgende ændringer:
 1. § 2, stk. 4, affattes således:
»Stk. 4. §§ 2-7 og 9-12 i bekendtgørelse nr. 705 af 23. april 2021 om forbud mod adgang til og restriktioner for lokaler og lokaliteter, krav om mundbind m.v. og coronapas på Kulturministeriets område i forbindelse med håndtering af covid-19, finder tilsvarende anvendelse på lokaler på stadion eller med tilknytning til stadion herunder for lokaler med servicefaciliteter (salgs-, sanitets- og garderobeområder m.v.) samt for VIP-lounge og Skybox.« 2. § 2, stk. 5, affattes således:
»Stk. 5. §§ 13-16 i bekendtgørelse nr. 705 af 23. april 2021 om forbud mod adgang til og restriktioner for lokaler og lokaliteter, krav om mundbind m.v. og coronapas på Kulturministeriets område i forbindelse med håndtering af covid-19, finder tilsvarende anvendelse for adgang til det stadion, hvor fodboldkampen afvikles.« § 2 Bekendtgørelsen træder i kraft den 6. maj 2021.
