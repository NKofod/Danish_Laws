 Ved brevveksling i København mellem Udenrigsministeriet og Burkina Fasos  

 ambassade den 4. og 11. maj 1993 er der indgået en overenskomst mellem  

 Danmark og Burkina Faso, ifølge hvilken den danske regering i 2 år i 1993-95  

 yder et beløb på 14,5 mio. kr. som støtte til etablering af  

 vandkvalitetskontrol i Burkina Faso.
 Projektets formål er at forbedre drikkevandskvaliteten i byområderne i  

 Burkina Faso og herigennem bidrage til forbedrede levevilkår for  

 befolkningen.
 Overenskomsten trådte i kraft den 11. maj 1993.
