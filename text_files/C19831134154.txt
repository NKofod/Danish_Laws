 På given foranledning skal man henlede opmærksomheden på den mellem Dansk  

 fængselsforbund og justitsministeriet indgåede aftale af 19. august 1982 om  

 forlængelse af prøvetiden for fængselsbetjente og værkmestre, der på grund af  

 den utilstrækkelige uddannelseskapacitet ikke har gennemgået første del af  

 grunduddannelsen på det tidspunkt, hvor den normale prøvetid ville udløbe.
 Det fremgår af aftalens punkt 2, at prøvetiden ved første ansættelse  

 fastsættes til udløbet af den måned, der følger efter den måned, hvori den  

 pågældende bestod første del af grunduddannelsen, dog mindst 2 år.
 Fastansættelse kan således i de omhandlede tilfælde ikke finde sted inden  

 dette tidspunkt.
 E.B.
