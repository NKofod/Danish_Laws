Nr BSF 6 Forslag til folketingsbeslutning om lavere medicinpriser m.v.
Fremsat af Torben Lund (S) Hanne Andersen (S) Dorte Bennedsen (S) Martin  

 Glerup (S) Anna-Marie Hansen (S) Qvist Jørgensen (S) Tove Lindbo Larsen (S)  

 Lone Møller (S) Ingrid Rasmussen (S) den 10. januar 1991 Folketinget pålægger regeringen inden 1. april 1991 at træffe foranstaltninger og herunder at fremsætte nødvendige lovforslag med henblik på at opnå besparelser på lægemiddelområdet efter følgende retningslinjer:
 1. Der etableres en prisgodkendelsesordning for lægemidler, der ønskes  

 markedsført i Danmark.
 2. Der indføres adgang til, at den enkelte læge kan bestemme, at et  

 ordineret præparat af apoteket kan erstattes med et ligevirkende præparat,  

 der er billigere (generisk ordination).
 3. Der indføres en omlægning af reglerne for apotekeravancer.
 4. Der gennemføres administrative foranstaltninger med henblik på at  

 begrænse medicinforbruget og sikre en mere korrekt og prisbevidst anvendelse  

 af medicin.
 5. Der gennemføres en liberalisering af reglerne om sygehusapoteker og  

 -filialer.
Bemærkninger til forslaget Almindelige bemærkninger Forslaget er en uændret genfremsættelse af beslutningsforslag nr.
B 27,  

 folketingsåret 1990-91 (1. samling) (se Folketingstidende 1990-91 (1.  

 samling), forhandlingerne sp. 1966 og tillæg A sp. 2265), som ikke nåede at  

 blive færdigbehandlet.
 Lægemiddelområdet i Danmark er karakteriseret ved et relativt lavt  

 forbrug, ligesom forbruget kun er steget ganske svagt gennem 1980'erne (det  

 relative medicinforbrug pr. indbygger er angivet i tabellen i bilag 1).
Årsagerne til det relativt lave forbrug er vanskelige at indkredse, men  

 det spiller uden tvivl en væsentlig rolle, at der er opbygget et meget  

 sikkert distributionssystem.
En stor del af lægemidlerne kan kun fås ved  

 lægeordination, og alle lægemidler (receptpligtige og håndkøbslægemidler)  

 forhandles gennem et bevilllingsstyret og stærkt reguleret apotekervæsen.
 Forslagsstillerne lægger afgørende vægt på, at alle lægemidler, hvortil  

 der er knyttet betydende bivirkninger, og som virker uheldigt sammen med  

 anden medicin, alene kan erhverves efter lægeordination.
Et bevillingsstyret apotekervæsen bør opretholdes, således at såvel  

 receptpligtig medicin som håndkøbsmedicin alene distribueres til forbrugerne  

 gennem apoteket.
Det forudsættes, at apotekervæsenet fortsat skal have en  

 forbrugervenlig geografisk spredning og et højt fagligt niveau i  

 rådgivningen.
 Apotekernes samlede indtjening skal fortsat fastlægges gennem et  

 bruttoavancesystem suppleret med en udligningsordning.
 Medicinpriserne er meget høje i Danmark (jf. bilag 2).
Det skyldes i meget høj grad, at der er fri prisfastsættelse for lægemidler ab fabrik/importør, og at apotekernes samlede bruttoavance er relativt høj - primært på grund af  

 ønsket om let adgang til medicin i alle dele af landet, sikkerhed og kvalitet  

 i forsyningen og information på et højt fagligt niveau ved salg af medicin  

 til forbrugerne.
 Beslutningsforslaget indeholder absolut virkningsfulde foranstaltninger  

 til nedbringelse af medicinpriserne.
 Samtidig med at de danske medicinpriser er meget høje, er de offentlige  

 tilskudsregler dårlige set i forhold til tilskudsniveauet i andre lande.  

 Patientens egenbetaling er meget høj (jf. bilag 3).
Forslagsstillerne afviser ethvert forsøg på at nedbringe  

 sygesikringsudgifterne til medicin ved blot at påføre den enkelte patient  

 øgede udgifter.
Forslagsstillerne går ind for, at tilskud ydes med de gældende faste procentdele (henholdsvis 50 og 75  

 procent) af lægemidlets faktiske pris, at tildelingen af tilskud til medicin sker ud fra en vurdering af  

 lægemidlets egenskaber og kvalitet uafhængigt af, om lægemidlet skal benyttes  

 til behandling af en forbigående eller en kronisk sygdom, og uafhængigt af  

 patientens økonomiske forhold og størrelsen af patientens forbrug.
En gennemførelse af beslutningsforslaget i sin helhed skønnes at give en  

 besparelse i de offentlige udgifter til medicin på 500-600 mio. kr. på  

 årsbasis.
Samtidig vil patienternes udgifter til medicin blive nedbragt.  

 Forslagsstillerne vil finde det rigtigt, at halvdelen af besparelsesbeløbet i  

 1991 godskrives amtskommunerne, jf. aftalen af 9. maj 1990 mellem regeringen  

 og Amtsrådsforeningen om amtskommunernes økonomi.
Bemærkninger til forslagets enkelte punkter Ad 1 Som nævnt i de almindelige bemærkninger er medicinpriserne i Danmark  

 særdeles høje.
Det skyldes i første række, at der i realiteten er fri  

 prisfastsættelse for producenter og importører ved salg af medicin i Danmark.
Med henblik på at nedbringe medicinpriserne foreslås etableret en  

 prisgodkendelse for præparater, som ønskes markedsført i Danmark.
Der skal  

 være tale om en egentlig kontrol med producentens og importørens priser.
Det  

 foreslås, at særlige regler om prisfastsættelse på medicin i det væsentlige  

 baseres på det nuværende svenske system, som indebærer, at priserne  

 fastsættes med udgangspunkt i priserne i en række andre lande (en  

 prissammenligning af en række danske og svenske præparater er angivet i bilag  

 4).
 Prisfastsættelsen, der foretages af en offentlig myndighed efter  

 forhandling med producent/importør, bør ske under behørig hensyntagen til  

 lægemiddelforskningen og udvikling af nye lægemidler her i landet.
 Forslagsstillerne er indstillet på at yde den forskende medicinalindustri  

 en reel beskyttelsesperiode for originalpræparater på 10 år.
 En sådan prisfastsættelse indebærer en nedbringelse af udgifterne for  

 såvel sygesikringen som patienterne.
Ad 2 Det skal understreges, at det er den enkelte læge selv, der afgør, om  

 ordinationen skal gives til et bestemt lægemiddelfabrikat eller et generisk.  

 Lægens frie ordinationsret anfægtes således ikke af forslaget.
 Det forudsættes, at apoteket i tilfælde af generisk ordination skal  

 tilbyde patienten det billigste blandt ligeværdige præparater.
Ad 3 Bruttoavanceaftalerne mellem Sundhedsministeriet og Danmarks  

 Apotekerforening skal indeholde et naturligt incitament til rationaliseringer  

 og effektiviseringer på det enkelte apotek.
Der bør yderligere gennemføres en omlægning af apotekernes avanceskala,  

 således at skalaen bliver mere degressiv.
Virkningen vil være, at prisen på  

 den lægeordinerede medicin - ofte til behandling af kroniske lidelser - vil  

 blive reduceret.
 Dette indebærer en nedbringelse af sygesikringsudgifterne og samtidig en  

 mindre udgift til medicin for kronisk syge.
Ad 4 Der kan gennemføres betydelige administrative foranstaltninger med  

 henblik på at begrænse medicinforbruget og samtidig sikre en fornuftig  

 prisbevidst anvendelse af medicin.
I samarbejde med Amtsrådsforeningen træffes foranstaltninger til at forstærke informationen til læger og patienter om lægemidlers virkning  

 og bivirkninger, ligesom overskuelige prissammenligninger for synonyme  

 præparater gøres lettere tilgængelige, at intensivere lægemiddelkomitearbejdet med henblik på at kvalificere  

 lægemiddelordinationen og holde antallet af ordinationer på et lavt niveau.
 Den mundtlige information til forbrugeren hos lægen og på apoteket om et  

 lægemiddels virkninger, bivirkninger m.v. bør suppleres af en overskuelig  

 skriftlig information, som kan udleveres til patienten sammen med medicinen.
Medicinforbruget kan yderligere begrænses ved, at pakningsstørrelser for  

 de enkelte præparater gennemgås og revideres, således at den konkrete  

 ordination og det konkrete håndkøbssalg i videst muligt omfang kan afpasses  

 efter behovet hos den enkelte patient.
Sundhedsministeren bør tage  

 initiativer til at forhandle dette spørgsmål med medicinindustrien.
 Forslagsstillerne er åbne over for at drøfte andre administrative  

 foranstaltninger, som kan nedbringe medicinforbruget og sikre en mere korrekt  

 anvendelse af medicin.
Ad 5 En liberalisering af reglerne om sygehusapoteker og -filialer skal  

 omfatte, at sygehuskommuner frit kan oprette og nedlægge sygehusapoteker, at sygehusapoteker skal kunne levere til andre sygehuse, at sygehusapoteker skal kunne levere til hjemmeboende patienter, der er i  

 fortsat behandling i sygehusregi, og at begrænsningen af sygehusapotekernes adgang til at producere og levere  

 sygehusspecifikke lægemidler ophæves.
Bilag 1 Medicinforbruget pr. indbygger i europæiske lande, 1988 Kilde: European Federation of Pharmaceutical Industries Associations  

 (EFPIA).
 (* 1) 1987.
Bilag 2 Europæiske medicinpriser.
Forbrugerpriser ifølge BEUC Kilde: Drug Prices and Drug Legislation in Europe - En analyse af  

 situationen i de 12 medlemslande af EF.
BEUC/112/89.
 Gengivet i »Budgetanalyse af medicinområdet« tabel 2.4.1. juni  

 1990.
Bilag 3 Gennemsnitlig andel for patientbetaling i forhold til medicinens pris:
Kilde: Drug Prices and Drug legislation in Europe - En analyse af  

 situationen i de 12 medlemslande af EF.
BEUC/112/89.
Bilag 4 Prissammenligning af en række danske og svenske præparater Apotekets indkøbspris (AIP) Kilde: Budgetanalyse af medicinområdet, tabel 2.4.3. juni 1990.
