Nr BTL 207 Betænkning over Forslag til lov om ændring af lov om tobaksafgifter   

 Nr L 207 1985-86, 1. samling Blad nr 678 Afgivet af skatte- og afgiftsudvalget Afgivet: 19860319 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter, som denne har besvaret skriftligt.
Der er af ministeren for skatter og afgifter stillet ændringsforslag, hvorom henvises til de ledsagende bemærkninger.
Herefter indstiller et mindretal (det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslaget til vedtagelse med de af ministeren for skatter og afgifter stillede ændringsforslag.
For så vidt angår en begrænsning af långivning til forbrugsformål henvises til den af udvalget afgivne betænkning over forslag til lov om ændring af lov om afgift af benzin (L 214).
Et andet mindretal (socialdemokratiets medlemmer af udvalget) indstiller lovforslaget til forkastelse ved 3. behandling, fordi det indgår som led i en samlet økonomisk politik, der har medført en skævere fordeling af indkomster og formuer de seneste år.
På den baggrund virker afgiftsforhøjelserne urimelige over for store samfundsgrupper - ikke mindst de offentligt ansatte der er sakket bagud i realløn.
Et tredje mindretal (socialistisk folkepartis medlemmer af udvalget) indstiller lovforslaget til forkastelse ved 3. behandling.
Et fjerde mindretal (fremskridtspartiets medlem af udvalget) indstiller lovforslaget til forkastelse ved 3. behandling.
Mindretallet henviser i øvrigt til betænkningsbidraget til L 214 (forslag til lov om ændring af lov om afgift af benzin).
Ændringsforslag Af ministeren for skatter og afgifter, tiltrådt af et mindretal (KF, V, RV, CD og KrF):
Til § 1 1) I den under nr. 1 foreslåede affattelse af § 1 A ændres »20,55 pct.« til: »21,22 pct.«.
2) I den under nr. 2 foreslåede affattelse af § 1 C ændres »128  

 kr.« til: »128,90 kr.«.
3) I den under nr. 3 foreslåede affattelse af § 1 D ændres »527  

 kr.« til: »531 kr.«.
 4) Nr. 4 udgår.
Til § 3 5) Paragraffen udgår.
BEMÆRKNINGER Til nr. 1, 2 og 3 Regeringen agter ikke at fremme forslaget om en forhøjelse af momsen fra 22 pct. til 23 pct.
For at fastholde den detailpris på 25,30 kr. for en pakke cigaretter, som oprindelig var tilsigtet, foreslås tobaksafgiften yderligere forhøjet.
Afgiftsstigningen for en cigaret bliver herefter godt 8,7 øre i stedet for knap 8 øre, medens en pakke cigaretter uændret stiger 2,10 kr.
Ved ændringsforslagene forhøjes merprovenuet af de foreslåede tobaksafgiftsforhøjelser fra i alt 640 mill. kr. årligt til 710 mill. kr. årligt.
Til nr. 4 og 5 Ændringsforslagene er en konsekvens af, at regeringen ikke agter at fremme forslaget om en momsforhøjelse.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
