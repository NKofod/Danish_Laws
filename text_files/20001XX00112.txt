Skriftlig fremsættelse (10. november  

 2000) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring  

 af lov om Arbejdsmarkedets Tillægspension og lov om godtgørelse  

 ved deltagelse i erhvervsrettet voksen- og efteruddannelse.  

 (Nedsættelse og udvidelse af kompensationsordningen, udvidelse af  

 pensionsinformationssystemet m.v.).
(Lovforslag nr.
L 101).
Lovforslaget indeholder forslag om en nedsættelse af  

 kompensationsbidraget, en udvidelse af kompensationsordningen samt en  

 udvidelse af pensionsinformationssystemet.
Derudover er der i lovforslaget  

 tre tekniske ændringer samt et forslag til en bemyndigelsesbestemmelse  

 i lov om godtgørelse ved deltagelse i erhvervsrettet voksen- og  

 efteruddannelse.
Forslaget om nedsættelse af kompensationsbidraget  

 for de private arbejdsgivere er en del af regeringens samlede forslag til  

 finanslov for 2001. Med forslaget sker der en nedsættelse af  

 kompensationsbidraget til 380 kr. pr. indbetalte fulde ATP-bidrag.
Endvidere  

 overgår finansieringen af kompensationsordningen til arbejdsgiverne.  

 Dette sker ved etablering af en nyt finansieringsbidrag til dækning af  

 administrationsudgifter ved kompensationsordningen.
Kompensationsbidraget udbetales til private arbejdsgivere  

 der er registreret efter momsloven eller lov om afgift af lønsum.
Ved  

 en ændring i 1997 blev også udenlandske virksomheder, der betaler  

 ATP-bidrag for deres ansatte, omfattet af kompensationsordningen selvom de  

 ikke kunne blive moms- eller lønsumsregistreret.
 Det har nu vist sig at færøske og  

 grønlandske arbejdsgivere fortsat ikke er omfattet af  

 kompensationsordningen, da de i ATP-loven opfattes som danske virksomheder,  

 men ikke har mulighed for at blive moms- eller lønsumsregistreret.
Det foreslås derfor, at færøske og  

 grønlandske arbejdsgivere, på lige fod med andre danske og  

 udenlandske private arbejdsgivere,  kan få udbetalt kompensation for  

 indbetalte ATP-bidrag.
For at stille disse arbejdstagere på lige fod  

 med de udenlandske arbejdsgivere, der kom med i 1997, foreslås det, at  

 kompensationen udbetales for ATP-bidrag der vedrører  

 beskæftigelse efter den 1. januar 1988. Til gengæld skal de  

 også være med til at finansiere arbejdsgivernes bidrag til  

 ATP-bidrag for personer, der i en periode er fraværende fra  

 arbejdsmarkedet samt til Lønmodtagernes Garantifond  

 (finansieringsbidrag).
 Derudover foreslås det, at det allerede etablerede  

 pensionsinformationssystem, Pensionsinfo, udvides til også at omfatte  

 pengeinstitutter der udbyder pensionsforsikring samt offentlige  

 myndigheder.
En stor del af befolkningen vil fremover modtage  

 pensionsudbetalinger fra 5-10 forskellige kilder: arbejdsmarkedspension, de  

 lovbestemte ordninger (ATP, DMP, SP og LD), det offentlige (efterløn  

 og folkepension) samt individuelle opsparingsordninger i forsikringsselskaber  

 og pengeinstitutter.
Formålet er at etablere et system der giver  

 borgerne mulighed for at få en samlet oversigt over deres  

 økonomiske forhold ved alderspensionering, invaliditet og død  

 mv.
Lovforslaget indeholder derudover en  

 bemyndigelsesbestemmelse i lov om godtgørelse ved deltagelse i  

 erhvervsrettet voksen- og efteruddannelse således at arbejdsministeren  

 efter indstilling fra ATP's bestyrelse kan fastsætte regler om  

 indbetaling af arbejdsgivernes finansieringsbidrag.
Der er ikke tale om en  

 ændring i forhold til i dag, men det er fundet hensigtsmæssigt,  

 at hjemlen til at fastsætte regler om indbetaling findes i  

 godtgørelsesloven, ligesom det allerede er tilfældet i  

 arbejdsløshedsforsikringsloven og dagpengeloven, som indeholder  

 tilsvarende bestemmelser om indbetaling af finansieringsbidrag.
Forslaget forventes ikke at have nogen væsentlige  

 administrative konsekvenser.
Der forventes en økonomisk besparelse ved  

 nedsættelse af kompensationsbidraget og etablering af et nyt  

 finansieringsbidrag på ca. 712 mio. kr. på årsbasis.  

 Forslaget om udvidelse af kompensationsordningen skønnes at  

 indebære en merudgift på ca. 5,5 mio. kr. i 2001.
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale lovforslaget til Tingets  

 velvillige behandling.
