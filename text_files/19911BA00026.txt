Nr BSF 26 Folketingsbeslutning  om oprettelse af et Østersøråd Fremsat af Svend Auken (S) Ritt Bjerregaard (S) Ole Espersen (S) Hjortnæs  

 (S) Hans Hækkerup (S) Anker Jørgensen (S) Risgaard Knudsen (S) den 22. november 1991 Vedtaget ved anden (sidste) behandling den 21. april 1992 Folketinget opfordrer regeringen til at arbejde for oprettelse af et Østersøråd.
Dette arbejde skal bygge på følgende retningslinjer:
 1. Til at deltage i Østersørådet bør indbydes de skandinaviske lande,  

 Finland, de baltiske stater, Rusland eventuelt repræsenteret ved dets  

 Østersøregion, Polen samt Tyskland eventuelt repræsenteret ved  

 Mecklenborg-Forpommern og Slesvig- Holsten.
 2. Samarbejde omkring følgende områder må have højeste prioritet i  

 forbindelse med Østersørådets arbejde:
 - Bekæmpelse af forurening.
 - Infrastruktur i bred forstand (heri indbefattet forskning, uddannelse og  

 overførsel af knowhow).
 - Kulturelle aktiviteter.
 Der må udarbejdes handlingsplaner for disse områder som grundlag for  

 Østersørådets arbejde.
 3. De politiske beslutninger inden for Østersørådets rammer skal træffes  

 af et ministerråd.
Såvel regeringslederne som de ministre, hvis ressort falder ind under  

 Østersørådets arbejde, kan mødes i ministerrådet.
For så vidt angår regioner,  

 der ikke har egen regering, må en passende form for repræsentation i i  

 ministerrådet findes i tilfælde af disse regioners deltagelse.
 Ministerrådets beslutninger skal træffes enstemmigt.
4. Formandskabet for ministerrådet går på skift mellem de deltagende lande  

 og regioner.
Formandsperioden er halvårlig.
 Sekretariatsfunktionerne i forbindelse med Østersørådets arbejde varetages  

 i hovedsagen af formandslandet/-regionen.
 5. I Østersørådets regi skal der endvidere kunne foranstaltes møder mellem  

 parlamentarikere fra de deltagende lande og regioner.
 6. Miljøorganisationer, kulturelle organisationer, erhvervsorganisationer,  

 fagbevægelsen og andre samfundsbevægelser og -organisationer bør i videst  

 muligt omfang inddrages i Østersørådets arbejde.
Oprindelig fremsat forsalg Folketinget opfordrer regeringen til at arbejde for oprettelse af et Østersøråd.
Dette arbejde skal bygge på følgende retningslinjer:
 1. Til at deltage i Østersørådet bør indbydes de skandinaviske lande,  

 Finland, de baltiske stater, Rusland eventuelt repræsenteret ved dets  

 Østersøregion, Polen samt Tyskland eventuelt repræsenteret ved  

 Mecklenborg-Forpommern og Slesvig- Holsten.
 2. Samarbejde omkring følgende områder må have højeste prioritet i  

 forbindelse med Østersørådets arbejde:
 - Bekæmpelse af forurening.
 - Infrastruktur i bred forstand (heri indbefattet forskning, uddannelse og  

 overførsel af knowhow).
 - Kulturelle aktiviteter.
 Der må udarbejdes handlingsplaner for disse områder som grundlag for  

 Østersørådets arbejde.
 3. De politiske beslutninger inden for Østersørådets rammer skal træffes  

 af et ministerråd.
Såvel regeringslederne som de ministre, hvis ressort falder ind under  

 Østersørådets arbejde, kan mødes i ministerrådet.
For så vidt angår regioner,  

 der ikke har egen regering, må en passende form for repræsentation i i  

 ministerrådet findes i tilfælde af disse regioners deltagelse.
 Ministerrådets beslutninger skal træffes enstemmigt.
4. Formandskabet for ministerrådet går på skift mellem de deltagende lande  

 og regioner.
Formandsperioden er halvårlig.
 Sekretariatsfunktionerne i forbindelse med Østersørådets arbejde varetages  

 i hovedsagen af formandslandet/-regionen.
 5. I Østersørådets regi skal der endvidere kunne foranstaltes møder mellem  

 parlamentarikere fra de deltagende lande og regioner.
 6. Miljøorganisationer, kulturelle organisationer, erhvervsorganisationer,  

 fagbevægelsen og andre samfundsbevægelser og -organisationer bør i videst  

 muligt omfang inddrages i Østersørådets arbejde.
Bemærkninger til forslaget Baggrunden for forslaget er et ønske om at styrke det regionale samarbejde  

 i Østersøområdet.
 Et forstærket Østersøsamarbejde tjener et tredobbelt formål:
 a) Det skal løse væsentlige problemer, der er fælles for regionen -  

 eksempelvis på miljø- og trafikområdet.
 b) Det skal støtte de omfattende økonomiske, økologiske og demokratiske  

 reformer, som skal gennemføres i den del af Østersøregionen, der i årtier har  

 været under kommunistisk herredømme.
Ikke mindst for de baltiske stater og Skt.
Petersborg-regionen kan  

 Østersøsamarbejdet få afgørende betydning ved at forbinde dem med de vestlige  

 demokratier i nærområdet.
Samtidig kan Østersøsamarbejdet fungere som et  

 bindeled til et bredere europæisk samarbejde.
c) Det skal styrke den samlede Østersøregions vægt i den europæiske  

 udvikling.
Et væsentligt led i dette er at modvirke, at den økonomiske  

 dynamik på længere sigt koncentreres omkring bestemte områder i Europa  

 sydvest for Østersøregionen, således at Østersølandene marginaliseres.
 En stor del af Østersøsamarbejdet kan og bør foregå under decentrale  

 former gennem direkte forbindelser mellem erhvervsvirksomheder og  

 -organisationer, faglige organisationer, miljøorganisationer, kulturelle  

 foreninger, lokale myndigheder m.m.
 Men løsningen af en række opgaver - eksempelvis omkring  

 forureningsbekæmpelse og infrastruktur - kræver, at de involverede  

 stater/regioner træffer fælles beslutninger.
 For at sikre en tilstrækkelig koordinering mellem de forskellige politiske  

 beslutninger og aktiviteter og for at give samarbejdet en forpligtende  

 karakter er det hensigtsmæssigt at oprette et Østersøråd med et fælles  

 beslutningstagende organ, et ministerråd.
 Et sådant fælles beslutningsorgan vil samtidig kunne give de mere  

 ressourcesvage Østersøområder en større indflydelse på regionens udvikling.  

 Uden en fælles politisk ramme vil styringen af udviklingen i højere grad være  

 overladt til de økonomisk stærke kræfter og regioner.
 Ud over de konkrete beslutninger i ministerrådet bør Østersørådet være  

 formidler af kontakt og samarbejde på parlamentarisk plan, græsrodsplan og  

 organisationsplan.
Der lægges samtidig afgørende vægt på, at Østersørådet ikke forbindes med  

 et tungt politisk apparat.
Man bør således undgå et system af permanente  

 udvalg i tilknytning til ministerrådet og det parlamentariske samarbejde.  

 Ligeledes bør sekretariatsfunktionerne klares uden at opbygge noget  

 selvstændigt embedsmandsapparat af betydning i tilknytning til Østersørådet.
 Østersørådet skal således bygge på decentralistiske og ikkebureaukratiske  

 principper.
Det vil som udgangspunkt ikke være formålstjenligt at foretage en nøje  

 afgrænsning af Østersørådets politiske opgaver.
En nærmere bestemmelse af  

 disse må bero på de behov, der fremstår under drøftelserne med de andre  

 Østersølande.
 Det er dog givet, at miljøet, infrastrukturen og det kulturelle samkvem må  

 stå helt centralt i samarbejdet.
Der må udarbejdes handlingsplaner på disse områder, som fra starten kan  

 sikre, at der er sammenhæng og langsigtet perspektiv i Østersørådets  

 beslutninger.
Disse handlingsplaner kan bygge på analyser og forslag, som  

 allerede er udarbejdet eller under udarbejdelse.
Når det gælder bekæmpelse af  

 forureningen, vil det miljøprogram (»Joint Comprehensive  

 Programme«), som er under udarbejdelse i forlængelse af den såkaldte  

 Rønnebykonference i september 1990, således kunne udgøre et fundament for  

 Østersørådets arbejde.
 Med hensyn til kredsen af deltagende lande og regioner i Østersørådet kan  

 man anlægge forskellige vurderinger.
Man kan vælge at holde sig til den kreds af lande, som har underskrevet  

 Helsingforskonventionen om beskyttelse af havmiljøet i Østersøen.
Det drejer  

 sig om Danmark, Sverige, Finland, Sovjetunionen, Polen og Tyskland.  

 Naturligvis må de baltiske stater og Rusland deltage i stedet for  

 Sovjetunionen.
Det forekommer imidlertid rimeligt også at inddrage Norge i samarbejdet,  

 selv om det ikke er et Østersøland.
Norge er en del af Skandinavien og er  

 miljømæssigt, infrastrukturelt, økonomisk og kulturelt forholdsvis tæt  

 forbundet med Østersøregionen.
Norge deltager også i Rønnebyprocessen.
Det samme gør Den Tjekkiske og Slovakiske Føderale Republik som et  

 afvandingsområde til Østersøen.
Det forekommer imidlertid problematisk at  

 udvide Østersørådets rækkevidde til Den Tjekkiske og Slovakiske Føderale  

 Republik, idet denne bortset fra vandløbene ikke med nogen rimelighed kan  

 betragtes som en del af Østersøregionen.
 Ud over problemerne med at afgrænse kredsen af Østersølande vil der også  

 være problemer med at fastlægge, hvilke regioner der skal deltage i de  

 tilfælde, hvor der stiles mod regional og ikke national repræsentation.
 Ydermere vil der være behov for en afklaring af kompetencefordelingen  

 mellem deltagende regioner og deres respektive nationale regeringer.
 Der eksisterer allerede i dag en række formelle og uformelle rammer for  

 Østersøsamarbejde, såsom Helsingforskommissionen og Ars Baltica-initiativet.
 Det må nærmere vurderes, hvilke af disse former for samarbejde der bør  

 overføres til Østersørådet - det kunne f.eks. helt eller delvis gælde for  

 Helsingforskommissionens funktioner - og hvilke der vil trives bedst i en  

 selvstændig form.
 På dette punkt som på alle andre gælder det, at det ikke må blive et  

 formål i sig selv at oprette en ny institution for Østersøsamarbejdet.  

 Østersørådets arbejdsopgaver må bero på en konkret vurdering af, på hvilke  

 områder der er behov for en fastere institutionel ramme og en mere formel  

 politisk beslutningsproces.
