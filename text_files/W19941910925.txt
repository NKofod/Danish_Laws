 Fædreorlov kan begynde på dagen for fødslen.
 SAGSFREMSTILLING:
Lønmodtageren holdt 2 ugers fædreorlov fra og med den 19. januar 1994,  

 hvor barnet blev født.
Arbejdsgiveren udbetalte løn i orlovsperioden og søgte  

 kommunen om refusion af barseldagpenge.
 Kommunen gav afslag på refusion for den 19. januar 1994, idet  

 orlovsperioden efter kommunens opfattelse skulle regnes fra kalenderdagen  

 efter den dag, hvor barnet var født.
 AFGØRELSE:
 Arbejdsgiveren havde ret til refusion i dagpenge for udbetalt løn for den  

 19. januar 1994 i forbindelse med afholdelse af fædreorlov, jf.  

 dagpengelovens § 13, stk. 2, og § 26, stk. 1, idet perioden kunne regnes fra  

 den dag, hvor fødslen fandt sted, hvis faderen ønskede det.
 Efter dagpengelovens § 26, stk. 1, er en arbejdsgiver, der yder løn under  

 fravær fra arbejdet, berettiget til at få udbetalt de dagpenge, som den  

 sikrede ellers ville have ret til fra kommunen.
 Efter dagpengelovens § 13, stk. 2, har faderen i de første 14 uger efter  

 fødslen ret til dagpenge i 2 uger.
 Udvalget lagde ved afgørelsen vægt på, at der ifølge forarbejderne til den  

 gældende dagpengelov ikke sås at være sket en begrænsning i den ret en fader  

 tidligere havde til at afholde fædreorlov fra den dag, hvor fødslen fandt  

 sted.
 Dagpengeudvalget ændrede således kommunens afgørelse.
