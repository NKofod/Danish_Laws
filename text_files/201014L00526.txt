Bilag 1 Betænkning afgivet af Det Politisk-Økonomiske Udvalg den 10. februar 2011 Betænkning over Forslag til lov om ændring af lov om etablering af Dansk Center for Internationale Studier og Menneskerettigheder og visse andre love (Udvidelse af Institut for Menneskerettigheders kompetence til også at omfatte køn) [af beskæftigelsesministeren (Inger Støjberg)] 1. Ændringsforslag Beskæftigelsesministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 30. november 2010 og var til 1. behandling den 10. december 2010. Lovforslaget blev efter 1. behandling henvist til behandling i Det Politisk-Økonomiske Udvalg.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 29. september 2009 dette udkast til Arbejdsmarkedsudvalget, jf. folketingsåret 2009-10, AMU alm. del  bilag 289. Den 30. november 2010 sendte beskæftigelsesministeren de indkomne høringssvar og et notat herom og et notat om ligestilling til udvalget.
Deputationer Institut for Menneskerettigheder har mundtligt over for udvalget redegjort for sin holdning til lovforslaget.
Spørgsmål Udvalget har stillet 21 spørgsmål til beskæftigelsesministeren til skriftlig besvarelse, og 1 spørgsmål til socialministeren, som disse har besvaret.
3. Indstillinger og politiske bemærkninger Et flertal i udvalget (udvalget med undtagelse af DF og LA) indstiller lovforslaget til vedtagelse med de stillede ændringsforslag.
Socialdemokratiets, Socialistisk Folkepartis, Det Radikale Venstres og Enhedslistens medlemmer af udvalget lægger vægt på, at lovforslaget giver en selvstændig enhed inden for Dansk Center for Internationale Studier og Menneskerettigheder kompetence vedrørende princippet om lige muligheder for og ligebehandling af mænd og kvinder i forbindelse med beskæftigelse og erhverv i henhold til den til enhver tid gældende EU-regulering og dansk regulering, jf. besvarelsen af spørgsmål 1, 4, 5 og 17, herunder EU-rettens princip om lige løn for samme arbejde eller arbejde af samme værdi, jf. bl.a.
Europa-Parlamentets og Rådets direktiv 2006/54/EF.
 Partierne er imidlertid i tvivl om, hvorvidt det vil være muligt for en selvstændig enhed inden for Dansk Center for Internationale Studier og Menneskerettigheder at varetage denne kompetence på tilstrækkelig forsvarlig og hensigtsmæssig vis inden for de afsatte midler, og ønsker derfor, at Folketinget senest 2 år efter lovforslagets ikrafttræden vurderer, om de afsatte økonomiske midler har været tilstrækkelige til, at Institut for Menneskerettigheder på tilfredsstillende vis har kunnet løfte opgaverne set under hensyn til direktivbestemmelser og i lyset af erfaringerne fra andre sammenlignelige lande på området.
Et mindretal i udvalget (DF) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Dansk Folkepartis medlemmer af udvalget kan ikke støtte lovforslaget, da vi er af den opfattelse, at direktivet allerede er implementeret korrekt, hvilket lovforslaget også bærer præg af.
Det understeges af bemærkningen om, at gennemførelsen af ligebehandlingsdirektivet »tydeliggøres« ved at udpege Institut for Menneskerettigheder som specialiseret ligebehandlingsorgan.
 Dansk Folkeparti anser det for en unødvendig ekstra udgift på 6 mio. kr. om året, som kun bruges for at tækkes EU og med beskæftigelsesministerens egne ord »klappe hælene sammen«.
 Et andet mindretal i udvalget (LA) vil ved 2. behandling redegøre for sin stilling til lovforslaget og de stillede ændringsforslag.
 Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af beskæftigelsesministeren, tiltrådt af et flertal (udvalget med undtagelse af LA):
 1) Før nr. 1 indsættes som nyt nummer:
 »01. Fodnoten til lovens titel affattes således:
»Loven indeholder bestemmelser, der gennemfører dele af Rådets direktiv 2000/43/EF af 29. juni 2000 om gennemførelse af ligebehandling af alle uanset race og etnisk oprindelse, EF-Tidende 2000, nr.
L 180, side 22, artikel 20 i Rådets direktiv 2006/54/EF af 5. juli 2006 om gennemførelse af princippet om lige muligheder for og ligebehandling af mænd og kvinder i forbindelse med beskæftigelse og erhverv (omarbejdning), EU-Tidende 2006, nr.
L 204, side 23, og artikel 12 i Rådets direktiv 2004/113/EF af 13. december 2004 om gennemførelse af princippet om ligebehandling af mænd og kvinder i forbindelse med adgang til og levering af varer og tjenesteydelser, EU-Tidende 2004, nr.
L 373, side 37.«« [EU-note til lovens titel ændret] Til § 2 Af beskæftigelsesministeren, tiltrådt af udvalget (udvalget med undtagelse af LA):
 2) Før nr. 1 indsættes som nyt nummer:
 »01. Fodnoten til lovens titel affattes således:
»Loven indeholder bestemmelser, der gennemfører Rådets direktiv 92/85/EØF af 19. oktober 1992 om iværksættelse af foranstaltninger til forbedring af sikkerheden og sundheden under arbejdet for arbejdstagere, som er gravide, som lige har født, eller som ammer (tiende særdirektiv i henhold til artikel 16, stk. 1, i direktiv 89/391/EØF), EF-Tidende 1992, nr.
L 348, side 1, Rådets direktiv 2006/54/EF af 5. juli 2006 om gennemførelse af princippet om lige muligheder for og ligebehandling af mænd og kvinder i forbindelse med beskæftigelse og erhverv (omarbejdning), EU-Tidende 2006, nr.
L 204, side 23, og Rådets direktiv 2010/18/EU af 8. marts 2010 om den rammeaftale vedrørende forældreorlov, der er indgået af UNICE, CEEP og EFS, EU-Tidende 2010, nr.
L 68, side 13.«« [EU-note til lovens titel ændret] Til § 4 3) Datoen »den 1. februar 2011« ændres til: »den 15. marts 2011«.
[Ændret ikrafttrædelsestidspunkt] Bemærkninger Til nr. 1 Ændringen er alene en lovteknisk korrektion.
Til nr. 2 Ændringen er alene en lovteknisk korrektion.
Til nr. 3 Ikrafttrædelsesdatoen ændres fra den 1. februar 2011 til den 15. marts 2011.
Mads Rørvig (V) Peter Christensen (V) Kristian Jensen (V) Flemming Møller (V) Per Bisgaard (V) Pia Adelsteen (DF) nfmd.
Marlene Harpsøe (DF) Helle Sjelle (KF) Anders Samuelsen (LA) Sophie Hæstorp Andersen (S) Christian H.
Hansen (UFG) Helle Thorning-Schmidt (S) Julie Rademacher (S) Meta Fuglsang (SF) Manu Sareen (RV) Frank Aaen (EL) fmd.
Johanne Schmidt-Nielsen (EL) Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
