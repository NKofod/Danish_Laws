 Ansøgning om registrering af varemærket BELVITA afslået på grund af  

 forvekslelighed med tidligere registrerede varemærker VITA.
År 1993, den 3. december afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 16. december 1987 indleverede klageren en ansøgning om registrering af  

 varemærket BELVITA (ordmærke) for alle varer i klasserne 29 og 30.
 I skrivelse af 15. december 1988 protesterede CEK I/S imod registrering af  

 det ansøgte mærke og udtalte:
 ».....Vi har selv siden 02021987 solgt og markedsført Canadisk  

 Ahornsirup under navnet Belvita:
 I maj 1988 indsendte vi en anmodning om identitetsundersøgelse (sag nr.  

 1033, kopi vedlagt) af Belvita.
 Af svaret, som vi modtog d. 31. maj, fremgik det, at der ikke var fundet  

 ansøgt eller registreret varemærker af dette navn i forespurgte kl. 30.
Da både Matas A/S og Helsam A/S aftager rimelig store mængder sirup og vi  

 har brugt et større beløb på markedsføringen af Belvita, er dette nu et  

 forholdsvis kendt navn.« Med skrivelse af 3. januar 1989 fremsendte selskabet materiale som  

 dokumentation for brug af mærket Belvita.
 Patentdirektoratet gjorde i skrivelse af 10. marts 1989 opmærksom på  

 protesten og bemærkede endvidere:
»Deres mærke er i medfør af varemærkelovens § 14, stk 1, nr. 6 blevet  

 fundet forveksleligt med de under VR 0476 1909, VR 0382 1922, VR 0298 1929,  

 VR 1146 1929, VR 1907 1957 og VR 2682 1970 registrerede varemærke.
Udskrifter  

 af registreringerne vedlægges.
Deres ansøgning må således begrænses af hensyn til disse registreringer  

 medmindre samtykke til Deres mærkes registrering indhentes fra de pågældende  

 mærkeindehavere.....« Ved skrivelse af 12. juni 1989 begrænsede klager ansøgningen til alene at  

 omfatte klasse 29: mayonnaise, salat- sauce (dressing).
 Patentdirektoratet udtalte i skrivelse af 6. juli 1989 som følger:
 ».....Efter den foretagne begrænsning kan der ses bort fra de  

 tidligere herfra fremdragne varemærkeregistreringer VR 1907 1957, VR 3082  

 1922, VR 0298 1929 og VR 1146 1929.
Varemærkeregistreringen VR 0476 1909 omfatter i klasse 29 blandt andet  

 margarine og andre spiselige fedtstoffer og VR 2682 1970 omfatter blandt  

 andet i klasse 29 mayonnaise.
Der er derfor tale om ligeartede varer og de to  

 modholdte registreringer må fastholdes.
Samtykke må herefter fremskaffes fra  

 indehaveren af de to ovennævnte varemærkeregistreringer.....« CEK I/S trak ved skrivelse af 17. juli 1989 protesten tilbage, hvilket  

 direktoratet meddelte klager i skrivelse af 22. august 1989.
 I skrivelse af 21. februar 1990 skrev klager følgende til Direktoratet:
 ».....Ved nærværende skal jeg anmode om at denne afgørelse tages op  

 til fornyet overvejelse, idet det er min opfattelse, at de to ældre  

 registreringer for ordet respektive figurmærket VITA ikke kan anses for  

 forvekslelige med betegnelsen BELVITA.
Til begrundelse herfor kan jeg anføre, at betegnelsen »vita« er  

 det latinske ord for »liv« og »det at leve«, og denne  

 betydning er kendt af alle forbrugere.
Betegnelsen »liv/at leve«  

 brugt for næringsmidler må anses for at være stærkt suggestivt, idet enhver  

 er klar over at det er nødvendigt at spise, og spise rigtigt, såfremt man vil  

 opretholde livet, altså det at leve.
 I disse tider hvor skønhed, helse og i det hele taget det at leve et  

 fornuftigt liv er oppe i tiden, understreges det suggestive indhold i  

 betegnelsen »vita«, og denne yderligere suggestiv karakter.
Det er fast praksis at anse stærkt suggestive betegnelser som svage  

 varemærkeelementer, og jeg kan fra Fru Rigmor Karlsens bog  

 Varemærkeregistreringspraksis henvise til pagina 57, hvor der er vist en lang  

 række varemærkeelementer, der anses for svage på grund af deres stærkt  

 suggestive indhold.
Fra denne liste henviser jeg specielt til at  

 mærkeelementet »vital« er medtaget, og »vital« har jo en  

 stærk tilknytning til ordet »vita« og betyder stort set det samme.  

 Hvorfor ordet »vita« ikke er medtaget i denne liste er mig i og for  

 sig noget uforklarligt, idet jeg ihvertfald sætter fuldkommen lighedstegn  

 mellem »vita« og »vital«, men dette kan naturligvis også  

 skyldes den udvikling samfundet har undergået, hvor det nu er »in«  

 at værne om sit helbred.
I denne forbindelse skal jeg henviste til hvad Fru Rigmor Karlsen nævner  

 om sådanne suggestive mærker, idet hun på pagina 56 anfører, at  

 »suggestive mærker er registrerbare, når de ikke falder inden for § 13's  

 område, men deres beskyttelsesområde er begrænset, og det bliver mere  

 begrænset jo mere ordet nærmer sig det direkte deskriptive.
Indehaveren af et  

 mærke der består af elementer, hvortil der ikke kan opnås eneret, kan ikke  

 forhindre andre i at bruge disse elementer, og derved bliver kravet om  

 mærkernes indbyrdes forskel også mindre.«.
Dette betyder altså efter min  

 opfattelse, at mærkebestanddelen VITA må indgå med ringe vægt i  

 forvekslingsbedømmelsen med andre mærker indeholdende dette ord.
Ved en bedømmelse på dette grundlag mener jeg klart at man kommer frem til  

 at måtte statuere ikke-forvekselighed mellem mærkerne BELVITA OG VITA, og jeg  

 henviser specielt til at det visuelle billede af mærkerne set overfor  

 hinanden adskiller sig væsentligt, hvilket kan henføres til at det her  

 ansøgte varemærke består af tre stavelser overfor de modholdte mærkers to  

 stavelser, og at forstavelsen er klart forskellig, nemlig ordet BEL.
Efter  

 dansk varemærkepraksis er det således, at der lægges mest vægt på  

 forstavelsen, og dette mener jeg i nærværende sag taler klart for mine  

 argumenter.
 Jeg mener også det er forsvarligt at statuere ikke-forvekslelighed mellem  

 mærkerne VITA på den ene side og BELVITA på den anden, idet det efter min  

 opfattelse er klart i overensstemmelse med den praksis Direktoratet normalt  

 anlægger i sådanne sager.
 I denne forbindelse skal jeg tillade mig at henvise til en række sager,  

 hvor man har statueret ikke-forvekselelighed under disse omstændigheder,  

 nemlig:
 Karakteristisk for disse afgørelser er, at det ene mærke indeholder det  

 andet som slutstavelse, og på trods heraf har registreringsmyndighederne  

 statueret ikke-forvekslelighed og man har naturligvis lagt vægt på at  

 slutstavelsen respektive mærket er stærkt suggestiv og dermed alene nyder en  

 begrænset beskyttelse.
Nærværende sag er fuldkommen analog med de ovenfor nævnte afgørelser, og  

 jeg mener derfor at det er i overensstemmelse med normal registreringspraksis  

 i Danmark såfremt man statuerer ikke-forvekslelighed mellem mærkerne BELVITA  

 og VITA.....' I den anledning udtalte Direktoratet i skrivelse af 29. august 1990:
 »I besvarelse af Deres skrivelse af 21 feb 1990 skal vi meddele, at  

 uanset det af Dem anførte fastholdes modholdene VR 00.476 1909 og VR 02.682  

 1970 som værende i overensstemmelse med direktoratets praksis.
For så vidt angår de nævnte eksempler skal vi meddele, at disse ikke kan  

 være normgivende, allerede fordi visse stavelser og orddelinger er  

 forskellige i relation til nærværende ansøgning, og fordi de øvrige  

 forstavelser ikke har særlig betydning.
I nærværende sag associerer  

 forstavelsen BEL til smuk eller dejlig.
For mærkets registrering må der derfor fremsendes samtykke fra indehaveren  

 af de under VR 00.476 1909 og VR 02.682 1970 registrerede  

 varemærker.....« Klager anmodede i skrivelse af 29. april 1991 Direktoratet om at tage den  

 trufne afgørelse op til fornyet overvejelse og anførte endvidere:
 ».....Grunden til at mine klienter ønsker en fornyet overvejelse, er  

 Direktoratets begrundelse for afgørelsen, idet det hedder, at de af mig  

 nævnte eksempler i min skrivelse af 21. februar 1990 ikke kan være  

 normgivende, fordi visse stavelser og orddelinger er forskellige i relation  

 til nærværende ansøgning, og fordi de øvrige forstavelser ikke har særlig  

 betydning.
 Jeg må anmode om, at Direktoratet overvejer dette synspunkt endnu en gang,  

 idet jeg kan henføre, at af de nævnte afgørelser anser jeg, DUALUX  

 forskellige fra LUX, SUPALUX forskellig fra LUX, DUSCHLUX forskellig fra LUX,  

 FLORENA forskellig fra RENA, COMBITHERM forskellig fra TERM, MURENA  

 forskellig fra RENA, VARITHERM forskellig fra TERM, som fuldkommen analog med  

 nærværende sag.
Det karakteristiske for nærværende sag er, at mærket VITA modholdes  

 overfor BELVITA, og Direktoratet er af den opfattelse, at der må statueres  

 forvekslelighed, fordi orddelen VITA genfindes i mine klienters mærke, og  

 fordi forstavelsen BEL- har et suggestivt indhold.
Mine nævnte eksempler, som  

 angivet ovenfor, har fuldkommen de samme karakteristika, DUALUX forskellig  

 fra LUX, DUA angiver, at der er noget dobbelt, jfr. ordet DUO, SUPALUX  

 forskellig fra LUX, SUPA henfører til SUPER, DUSCHLUX forskellig fra LUX,  

 DUSCH henfører helt klart til badeforhold, COMBITHERM FORSKELLIG FRA TERM,  

 COMBI betyder at kombinere, VARITHERM forskellig fra TERM, VARI har relation  

 til VARIATION.....« Dette besvarede Direktoratet i skrivelse af 29. oktober 1991 som følger:
».....I sagen DUALUX (VR 3363 1980) er VR 921 1928 LUX ikke fundet at  

 være en hindring for registreringen, da ordet LUX er betragtet som meget  

 svagt i varemærkemæssig henseende.
Det samme må formodes at gælde for de  

 øvrige eksempler, indeholdende stavelsen LUX.
I sagen COMBITHERM (VR 3548 1986) har der slet ikke været fremdraget noget  

 varemærke TERM.
Endvidere må TERM og THERM også siges at være svage  

 stavelser, da THERM er det græske ord for varme.....« Klager skrev den 19. februar 1992 følgende:
 ».....Jeg er stadig uenig med Direktoratet i den opfattelse, der  

 gives udtryk for, og specielt er jeg uenig i den begrundelse, der give i 2.  

 og 3. afsnit i nævnte skrivelse.
Det nævnes i 2. afsnit, at ordet LUX må betragtes som svagt i  

 varemærkehenseende, og i 3. afsnit nævnes det, at THERM også må anses for  

 svagt, da THERM er det græske ord for varme.
Jeg kan i nærværende sag ikke se  

 andet, end at ordet VITA også må være svagt, da det er latin for  

 »liv« eller »at leve«, og at ordet VITAs  

 beskyttelsesomfang også vurderes og nedprioriteres på samme måde som LUX og  

 Therm pga. ordets suggestive indhold for varer i klasse 30.....' Den 28. september 1992 afslog direktoratet ansøgningen med følgende  

 begrundelse:
».....modholdene VR 476 1909 og VR 2682 1970 VITA fig og w  

 fastholdes.
Der er herved lagt vægt på, at VITA helt indgår i det søgte  

 mærke, og at forstavelsen BEL, der kan oversættes med smuk, sprogligt lægger  

 sig til VITA.
De anfører, at COMBITHERM er fundet forskelligt fra THERM og DUALUX  

 forskelligt fra LUX.
Allerede fordi COMBI og DUA består af to stavelser, kan  

 forholdet ikke overføres til nærværende sag, hvor BEL kun er en stavelse.  

 Direktoratet har tidligere anført, at THERM og LUX er svage stavelser.
De gør  

 gældende, at noget tilsvarende er tilfældet med VITA.
Direktoratet er ikke  

 enig heri, da VITA under VR 2682 1970 er registreret som ordmærke, hvorved  

 der er opnået eneret til selve ordet.
VITA er følgelig opfattet som  

 særpræget.
Da De ikke har fremsendt samtykke fra indehaverne af de modholdte  

 registreringer som anført i direktoratets skrivelser senest af 29 okt 1991  

 indenfor den i denne skrivelse fastsatte frist, afslås ansøgningen  

 hermed.....« Denne afgørelse har klageren ved skrivelse af 26. november 1992 indbragt  

 for Patentankenævnet med påstand om, at direktoratets afgørelse omgøres.
 I ankebegrundelsen skriver klageren bl.a.:
 »......De ældre registreringer bestående af ordet VITA respektive  

 VITA plus figur, omfatter varer, der er ligeartede og for så vidt angår  

 varearten mayonnaise identiske varer, og det spørgsmål, der skal besvares, er  

 derfor alene, hvorvidt væremærkerne VITA ordmærke, VITA figurmærke på den ene  

 side kan anses for at være forvekslelige med varemærket BELVITA.
 Det er ansøgernes opfattelse, at dette ikke er tilfældet.
 Det gøres gældende, at ordet VITA må anses for suggestivt for varer i  

 klasserne 29 og 30, idet ordet VITA kommer fra latin, hvor ordet betyder liv  

 og det at leve, og når dette ses i relation til specifikke fødevarer, er det  

 ansøgernes opfattelse, at ordet VITA må betragtes som suggestivt i og med, at  

 det er klart, at man må spise for at leve.
 Gennem de sidste 10 - 15 år er det forhold, at man spiser på den korrekte  

 måde oppe i tiden, og noget forbrugerne fokuserer på, og dette er grunden  

 til, at betegnelsen VITA gennem de sidste 10- 15 år er blevet mere og mere  

 suggestivt for varer, der har relation til klasserne 29 og 30 .
 Jeg kan til dokumentation heraf oplyse, at der i det danske  

 varemærkeregister for varemærker accepteret i klasserne 29 og 30 findes en  

 lang række, hvori betegnelsen VITA indgår som et element, og det drejer sig  

 mere præcist om 32 varemærker, nemlig følgende registreringer:
 Det er ansøgernes opfattelse, at denne lange række varemærker, hvori ordet  

 VITA indgår, som for den overvejende dels vedkommende er registreret inden  

 for de sidste 15 - 20 år, klart dokumenterer, at ordet VITA har en relation  

 til varer i klasse 29 og 30 (fødevarer), og det af varemærkeindehavere og  

 forbrugere betragtes som suggestivt for fødevarer.
 Når henses til, at det er praksis i varemærkesager at anse stærkt  

 suggestive betegnelser som svage mærkeelementer, jvf. her Rigmor Carlsens bog  

 Varemærkeregistreringspraksis, pagina 57, hvor der opregnes en række sådanne  

 elementer.
 Jeg kan fra denne liste bl.a. anføre, at mærkeelementet VITAL er nævnt som  

 et af disse svage mærkeelementer, og at medtage VITA til de svage  

 mærkeelementer er efter min opfattelse korrekt.
Det nævnes endvidere i bogen Varemærkeregistreringspraksis på pagina 56,  

 at »Suggestive mærker er registrerbare, når de ikke falder inden for §  

 13's område, men deres beskyttelsesområde er begrænset, og det bliver mere  

 begrænset jo mere ordet nærmer sig det direkte deskriptive.
Indehaveren af et  

 mærke, der består af elementer, hvortil der ikke kan opnås eneret kan ikke  

 forhindre andre i at bruge disse elementer, og derved bliver kravet om  

 mærkernes indbydes forskel også mindre«.
 Det er således min opfattelse, at ordet VITA falder ind under sådanne  

 mærker, der må anses for at have et begrænset beskyttelsesomfang, fordi  

 mærket må anses for suggestivt for varer i klasserne 29 og 30, og dette bør  

 efter min opfattelse også bevirke, at man ikke vil kunne forhindre, at andre  

 erhvervsdrivende registrerer varemærker, hvori ordet VITA indgår.
 Dette er tilfældet i nærværende sag, hvor det ansøgte varemærke er ordet  

 BELVITA, og når henses til, at forstavelsen BEL er fransk for smuk, og at  

 VITA altså den identiske mærkebestanddel indgår i mærket som et underordnet  

 led, nemlig som sidste del, finder jeg, at dette medfører, at der er  

 tilstrækkelig afstand til mærkerne VITA og VITA figur.
 Lydbilledet er nemlig helt ændret ved tilføjelsen af forstavelsen BEL, og  

 dette accentueres af, at den fælles mærkebestanddel VITA kommer til sidst i  

 mærket, idet udtalen og lydbilledet af første stavelse så langt overskygger  

 betydningen af udtalen af sidste led.
 Det er endvidere min opfattelse, at denne betragtning er korrekt, når  

 henses til den praksis, der er udøvet af Patentdirektoratet, og jeg kan  

 henvise til følgende afgørelser:
 Karakteristisk for disse afgørelser er, at det ene mærke er fuldt ud  

 indeholdt i det andet som slutstavelse, at det mærke, der er indeholdt i det  

 andet mærke, er et suggestivt mærke.
 Det skal endvidere anføres, at tilføjelserne i hvert fald i en række af  

 afgørelserne også har et mere eller mindre deskriptivt præg, men i nærværende  

 sag finder jeg i og for sig, at dette er en styrkelse af de forskelle, der  

 kan påpeges mellem mærkerne, da der opstår et andet suggestivt indhold, der  

 er med til at gøre mærkerne adskillelige for forbrugerne.
 Det gøres gældende, at de nævnte eksempler er analoge til nærværende sag,  

 og i hvert fald for så vidt angår afgørelserne DUSCHLUX LUX, FLORENA RENA,  

 DURENA, MORENA RENA og LUPIDON IDON er der samtidig tale om, at den  

 tilføjelse, der er sket til det fælles mærkeelement, er et enstavelsesord  

 ligesom i nærværende sag.
 Det er derfor ansøgernes opfattelse, at ud fra en teoretisk bedømmelse af  

 forvekslingsrisikoen mellem varemærkerne VITA respektive VITA figur på den  

 ene side og BELVITA på den anden samt med henvisning til den praksis, der  

 udøves af Patentdirektoratet må tilsige, at mærkerne ikke kan betragtes som  

 forvekslelige.
 Herudover vil jeg gerne gøre gældende, at når disse teoretiske og  

 praksismæssige bedømmelser er gjort, finder jeg at det er uhyre vigtigt, at  

 man bagefter prøver at bedømme, hvorvidt der i det reelle liv er risiko for,  

 at forbrugerne vil kunne tage fejl af de to varemærker.
 I den anledning vil jeg gerne anføre, at det er min opfattelse, at  

 forbrugerne ikke vil tage fejl af mærkerne VITA OG BELVITA, allerede fordi  

 man ikke har en entydig henvisning til produktet VITA, fordi der rent faktisk  

 findes 32 andre registreringer, som man må formode for i hvert fald en lang  

 rækkes vedkommende aktuelt er i brug for fødevarer, og man derfor ikke har  

 nogen formodning om, at alle mærker, hvori ordet VITA indgår, stammer fra det  

 samme selskab.
Forbrugerne er således vant til at se varemærker, hvori ordet VITA indgår  

 for mangeartede varer stammende fra forskellige virksomheder, og når hertil  

 lægges, at ordet VITA som sådan udover den latinske betydning og det  

 suggestive indhold for mange forbrugere vil være ensbetydende med et  

 pigenavn, og når henses til, at det her ansøgte varemærke gennem forstavelsen  

 BEL, der også er kendt af de danske forbrugere, får et præg af fransk  

 oprindelse, der står i kontrast til pigenavnet VITA, må man komme til den  

 slutning, at forbrugerne ikke i realiteten vil kunne forveksle de to  

 varemærker.....' I anledning af klagen har direktoratet ved skrivelse af 13. maj 1993  

 afgivet følgende udtalelse:
».....Direktoratet finder, at mærkerne er forvekslelige, og afslaget  

 derfor er korrekt afsagt.
Det skal særligt bemærkes, at VITA for det første  

 helt indgår i det ansøgte mærke som de sidste to stavelser.
For det andet er  

 VITA en dominerende del af det ansøgte mærke, da BEL med betydningen SMUKT  

 sprogligt lægger sig til VITA og dermed peger hen mod VITA.
Det bemærkes, at VITA er registreret som ordmærke, hvorfor det ikke kan  

 hævdes, at der er tale om et særligt svagt mærke.
Direktoratet må respektere  

 den varemærkemæssige eneret til ordet VITA, der iøvrigt også er et pigenavn.
For så vidt angår de nævnte registrerede varemærker med mærkedelen VITA  

 kan oplyses, at ved gennemsyn af de seneste registreringer er det  

 konstateret, at VITA ikke er opfattet som et svagt mærkeelement som af Firma  

 Chas.
Hude hævdet, men at ansøgningerne inden registrering er blevet  

 berigtiget overfor VITA på forskellige måder.
Således blev VR 3804 1992, VR  

 38 05 1992, VR 1947 1992, VR 3579 1992 og VR 7136 1991 begrænset overfor VITA  

 w eller modtog samtykke inden registrering skete.
 VITA w blev også modholdt på ENGEVITA og på RYVITA.
For så vidt angår de øvrige oplistede registreringer, hvorefter visse  

 mærker ikke er anset for forvekslelige, skal bemærkes, at LUX, TERM og COMBI  

 er så svage mærkeelementer, at de normalt ikke modholdes på 3-stavelsesord,  

 der ender på disse mærkeelementer.
LUPIDON er forskellig fra IDON, allerede  

 fordi førstnævnte udtales LU-PI-DON og ikke LUP-I-DON.
MURENA er fundet  

 forskellig fra RENA på grund af den karakteristiske første stavelse MU, der  

 udtales med klart U.
Direktoratet finder, at BELVITA er forvekslelig med VITA, hvilket også er  

 i nøje overensstemmelse med praksis, og indstiller derfor til ankenævnet, at  

 afslaget stadfæstes.« Ankenævnet har behandlet sagen på sit møde den 18. november 1993.
 Klageren gav ikke møde.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
