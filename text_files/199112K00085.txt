Nr LSF 85 Forslag til Lov om kommuners og amtskommuners samarbejde med  

 aktieselskaber m.v.
Fremsat af Lone Dybkjær (RV) Jørgen Estrup (RV) Marianne Jelved (RV) den 31. oktober 1991 Vedtaget ved tredjebehandling den 14. maj 1992 Lov nr. 384 af 20/05/1992 § 1. Kommuner og amtskommuner kan efter bestemmelserne i § 3 deltage finansielt og ledelsesmæssigt i selskaber, der med henblik på salg forarbejder og videreudvikler viden samt produkter og tjenesteydelser byggende på kommunal viden, som er oparbejdet i kommunen eller amtskommunen i forbindelse med løsning af kommunale eller amtskommunale opgaver.
 Stk. 2. De selskaber, hvori der foretages indskud efter stk. 1,  

 kan ud over kommunal og amtskommunal viden afsætte dermed sammenhængende  

 privat viden samt produkter og tjenesteydelser byggende på denne viden, men  

 må ikke derudover drive anden virksomhed.
 § 2. Kommuner og amtskommuner kan efter bestemmelserne i § 3  

 deltage finansielt og ledelsesmæssigt i selskaber, der ud over at varetage  

 kommunale og amtskommunale opgaver vedrørende forsyning af kommuner og  

 amtskommuner med varer og tjenesteydelser driver virksomhed med henblik på  

 salg af varer og tjenesteydelser baseret på kommunal viden til andre end  

 kommuner og amtskommuner.
 § 3. En kommunes eller amtskommunes samlede indskud i de i §§ 1 og  

 2 omhandlede selskaber må ikke overstige 10 mio. kr.
 Stk. 2. Beløbsbegrænsningerne i stk. 1 vedrører værdien af  

 indskuddet på det tidspunkt, hvor indskuddet foretages.
 Stk. 3. Indskud foretaget af en kommune eller en amtskommune må  

 ikke have en sådan størrelse, at bestemmende indflydelse derved muliggøres.
 Stk. 4. En kommune eller amtskommune, som ved lovens ikrafttræden  

 har et samlet indskud i de i §§ 1 og 2 omhandlede selskaber, der overstiger  

 10 mio. kr., jf. stk. 2, kan uanset bestemmelserne i stk. 1 og 3 opretholde  

 de indskud, som kommunen eller amtskommunen havde ved lovens ikrafttræden.
 Stk. 5. Industriministeren kan efter ansøgning tillade, at en  

 kommune eller amtskommune uanset bestemmelsen i stk. 1 i særlige tilfælde  

 foretager indskud, der overstiger 10 mio. kr., i selskaber som nævnt i §§ 1  

 og 2. Tilsvarende kan industriministeren efter ansøgning tillade, at en  

 kommune eller amtskommune, der er omfattet af stk. 4, foretager yderligere  

 indskud under forudsætning af, at kommunen eller amtskommunen ikke derved  

 opnår bestemmende indflydelse.
Stk. 6. De i stk. 1 nævnte beløb kan indskydes i aktieselskaber,  

 anpartsselskaber og andelsselskaber med begrænset ansvar.
Industriministeren  

 kan tillade indskud i andre virksomhedsformer, når hæftelsen over for  

 virksomhedens kreditorer er begrænset til indskuddet.
 Stk. 7. Der kan ikke indskydes midler i selskaber m.v., hvis  

 vedtægter giver andre end selskabsorganerne ret til at udpege medlemmerne til  

 bestyrelsen.
Stk. 8. Kommuner og amtskommuner afgiver en gang årligt en  

 redegørelse til Industriministeriet for deres deltagelse finansielt eller  

 ledelsesmæssigt i erhvervsdrivende selskaber, herunder kommunale  

 fællesskaber, jf. § 60 i lov om kommunernes styrelse.
Industriministeren  

 fastsætter nærmere regler herom.
 § 4. De kommunale organisationer kan deltage finansielt og  

 ledelsesmæssigt i de i §§ 1 og 2 omhandlede selskaber, der eksisterer ved  

 lovens vedtagelse, såfremt der ikke herved påføres medlemskommunerne hæftelse  

 for selskabernes forpligtelser.
 § 5. Loven gælder ikke for Færøerne og Grønland.
 § 6. Industriministeren fastsætter tidspunktet for lovens  

 ikrafttræden.
 Stk. 2. Loven tages op til revision i folketingsåret 1994-95.
Oprindeligt fremsat forslag § 1. Et beløb svarende til 1 procent af kommunens og 1 promille af amtskommunens beskatningsgrundlag, dog højst 10 mio. kr., kan efter kommunalbestyrelsens henholdsvis amtsrådets bestemmelse anvendes til de formål, der er nævnt i stk. 2.
Stk. 2. Det i stk. 1 nævnte beløb kan indskydes som ansvarlig  

 kapital i de selskaber m.v., der er nævnt i stk. 3, når anbringelsen sker med  

 henblik på udvikling, salg og eksport med udgangspunkt i kommunal og  

 amtskommunal viden.
Kommunalbestyrelsen henholdsvis amtsrådet træffer  

 bestemmelse om rammerne for den virksomhed, der finansieres ved indskuddet,  

 og fører tilsyn med denne.
Det indskudte beløb må ikke have en sådan  

 størrelse, at bestemmende indflydelse på selskabet derved muliggøres.
Stk. 3. De i stk. 1 nævnte beløb kan indskydes i aktieselskaber,  

 anpartsselskaber og andelsselskaber med begrænset ansvar.
Industriministeren  

 kan tillade indskud i andre virksomhedsformer, når hæftelsen over for  

 virksomhedens kreditorer er begrænset til indskuddet.
 Stk. 4. Lovgivningens regler om aktionærers og andelshaveres  

 rettigheder og pligter finder anvendelse på indskud, der foretages efter stk.  

 1. Der kan dog ikke indskydes midler i selskaber m.v., hvis vedtægter giver  

 andre end selskabsorganerne ret til at udpege medlemmer til bestyrelsen.
 § 2. Beskatningsgrundlaget, jf. § 1, opgøres som det seneste  

 endeligt opgjorte beskatningsgrundlag efter § 23 i lov om kommunal udligning  

 og generelle tilskud til kommuner og amtskommuner.
 § 3. Uanset § 2 i konkurrenceloven finder lovens §§ 11-14  

 anvendelse på virksomheder, i hvilke kommuner og amtskommuner har indskudt  

 midler i medfør af denne lovs § 1.
 § 4. Loven træder i kraft 8 dage efter bekendtgørelsen i  

 Lovtidende.
 Stk. 2. Loven gælder ikke for Færøerne og Grønland.
Bemærkninger til lovforslaget Almindelige bemærkninger Folketinget vedtog den 18. april 1991 et forslag til motiveret dagsorden  

 nr.
D 19, der opfordrede regeringen til inden den 1. november 1991 at  

 fremsætte »forslag til udvidede rammer for erhvervspolitisk samarbejde  

 mellem private virksomheder, stat, kommuner og amter vedrørende  

 erhvervsudviklingsprojekter, systemeksport, regionale udviklingsprogrammer og  

 finansiering af EF-programmer, dog således at der ikke sker  

 konkurrenceforvridning i forhold til det private erhverv«.
Forslaget  

 blev vedtaget af alle Tingets partier med undtagelse af Fremskridtspartiet,  

 jf.
Folketingstidende 1990-91 (2. samling), forhandlingerne sp. 1834, 2112 og  

 4848.
 Det foreliggende lovforslag er udarbejdet uafhængigt af regeringens  

 overvejelser, men fremsættes med henblik på, at Folketinget kan få det  

 bredest mulige grundlag for sin stillingtagen.
En lovgivning, der skal realisere de intentioner, som Folketinget ved den  

 nævnte dagsorden har ønsket at fremme, kan naturligvis udformes på flere  

 måder.
Een måde er at give nøjagtigt afgrænsede beskrivelser af indholdet af  

 de opgaver, som kommunerne kan tage på sig, og af fremgangsmåden ved deres  

 løsning.
En anden er at angive nogle objektive kriterier.
Lovforslaget vælger  

 den sidste af de to løsninger.
Den almindelige betænkelighed ved at lade  

 kommuner bruge ressourcer i grænseområdet til den private sektor går ud på,  

 at kommunerne ved deres rådighed over de kommunale skatteindtægter kan  

 forvride konkurrence og prisdannelse på det private marked.
Denne  

 betænkelighed, som også udtrykkes i dagsordenen, kommer lovforslaget i møde  

 på følgende måde:
 1) Der fastsættes en absolut og relativ begrænsning af det beløb, som kan  

 indskydes (§ 1, stk. 1).
2) Kommunalbestyrelsen eller amtsrådet skal have styrende indflydelse på  

 valget af den aktivitet, som indskuddet finansierer - men kun på dette.
De  

 får ikke bestemmende indflydelse på det selskab, som midlerne er indskudt i.  

 Derfor kan der ikke indskydes midler, som får bestemmende indflydelse, ej  

 heller gennem aktionæroverenskomst.
3) Konkurrencerådet tillægges fuld kompetence over for de virksomheder,  

 som kommunerne indskyder kapital i.
Efter konkurrencelovens § 2 gælder lovens  

 indgrebsbeføjelser ikke erhvervsvirksomhed udøvet af kommunerne.
Oprettes der  

 et selskab med udelukkende eller overvejende kommunal kapital med henblik på  

 f.eks. salg og udvikling af knowhow, vil det efter de gældende regler ikke  

 være omfattet af indgrebsbeføjelserne.
Det foreslås ændret ved lovforslaget  

 (§ 3).
Efter forslagsstillernes opfattelse har det ikke nogen mening at definere  

 begrebet konkurrenceforvridning på anden måde end ved at knytte det til  

 Konkurrencerådets praksis.
Deri ligger, at de kommunale tilsynsmyndigheder  

 ikke skal administrere et særligt kommunalretligt  

 konkurrenceforvridningsbegreb.
Kommunerne må, når de driver virksomhed,  

 naturligvis være undergivet de samme begrænsninger som den private sektor.  

 Der er stærke grunde til, at udvidelsen af kommunernes kompetence ledsages af  

 en tilsvarende justering af konkurrenceloven, navnlig da det ikke kan  

 forudsættes, at kommunaltilsynet erhverver sig den indsigt i forretnings- og  

 konkurrenceforhold, der er påkrævet for at kunne tage saglig stilling til  

 klager over urimelig konkurrence.
Det er forslagsstillernes opfattelse, at de eksisterende fælleskommunale  

 selskaber lovliggøres med dette lovforslag.
I det omfang udvalgsarbejdet  

 viser, at dette ikke er tilfældet, vil vi foreslå, at der iondsættes en  

 bestemmelse herom.
 De kommunale tilsynsmyndigheder vil kun få anledning til at beskæftige sig  

 med de forhold, som lovforslaget omfatter, hvis en virksomhedsbeskrivelse  

 efter § 1, stk. 2, ikke med tilstrækkelig klarhed afgrænser det ansvar for  

 virksomhedens afvikling, som kommunalbestyrelsen eller amtsrådet påtager sig.  

 Der vil også kunne foreligge tilsynsopgaver, hvis der foreligger bestyrket  

 mistanke om erstatningspådragende uagtsomhed eller om strafbar grov  

 uagtsomhed, jf. kommunestyrelseslovens § 61. Endelig forudsættes det  

 almindelige kommunalretlige forbud mod begunstigelse af enkeltpersoner m.v.  

 af grunde, der ikke er forvaltningssaglige, påset af tilsynsmyndighederne.
Det er forslagsstillernes opfattelse, at de eksisterende fælleskommunale  

 selskaber lovliggøres med dette lovforslag.
I det omfang udvalgsarbejdet  

 viser, at dette ikke er tilfældet, vil vi foreslå, at der indsættes en  

 bestemmelse herom.
Bemærkninger til lovforslagets enkelte bestemmelser Til § 1 I stk. 1 er begrænsningen i kommunernes (amternes) indskudsadgang som  

 anført i de almindelige bemærkninger knyttet til beskatningsgrundlaget med 10  

 mio. kr. som begrænsning.
Stk. 2 angiver de formål, som indskuddet kan finansiere.
Indskud er kun  

 lovlige, når kommunalbestyrelsen eller amtsrådet har fastlagt indholdet af  

 den aktivitet, som finansieringen vedrører, og der løbende føres tilsyn  

 hermed.
Hvad der i det enkelte tilfælde er hensigtsmæssig udvikling og  

 nyttiggørelse af (amts)kommunal viden, fastsætter kommunalbestyrelsen  

 henholdsvis amtsrådet.
De enkelte (amts)kommunale råd må ikke få bestemmende  

 indflydelse, det være sig ved, at en (amts)kommune har aktiemajoriteten,  

 eller ved, at der indgås aktionæroverenskomst, som tillægger (amts)kommunen  

 bestemmende indflydelse.
Stk. 3 omtaler de virksomhedsformer, som kan komme i betragtning.
Da der  

 efter dansk ret kan stiftes selskaber med en udformning eller type, som ikke  

 tidligere er set, og da det ikke er hensigtsmæssigt at udelukke  

 (amts)kommunerne fra at deltage i samarbejde indbyrdes eller med private på  

 et andet retsgrundlag end det, der er nævnt i stk. 3, 1. punktum, foreslås  

 industriministeren bemyndiget til at meddele tilladelse til anbringelse af  

 midler inden for mere utraditionelle samarbejdsformer.
Hæftelsen kan dog  

 aldrig strække sig ud over de indskudte midler.
Stk. 4 markerer, at de almindelige selskabsretlige regler finder  

 anvendelse på det (amts)kommunale indskud.
Det indebærer, at den økonomiske  

 hæftelse ikke kan blive større end det indskudte beløb.
Kommunalbestyrelsen  

 og amtsrådet påtager sig ikke noget medansvar for den forretningsmæssige  

 ledelse af selskabet ved at indskyde kapital i dette.
Ledelsesansvaret ligger  

 hos direktionen og bestyrelsen, og det ansvar, som disse organers medlemmer  

 kan ifalde, er personligt og (amts)kommunen uvedkommende.
Efter 2. punktum er  

 kommunalbestyrelse/amtsråd afskåret fra direkte udpegning af  

 bestyrelsesmedlemmer.
Aktionærer og anpartshavere udøver deres beføjelser  

 (herunder valg af bestyrelsesmedlemmer) ved beslutninger truffet på  

 generalforsamlingen, jf. aktieselskabslovens § 65 og anpartsselskabslovens §  

 46. Denne beføjelse forudsættes kommunalbestyrelsen (amtsrådet) at kunne  

 udøve side om side med andre aktionærer og andelshavere; men den medfører  

 ikke noget ledelsesansvar.
Til §§ 2, 3 og 4 Der henvises til de almindelige bemærkninger til lovforslaget.
Efter 2. behandling den 12. maj 1992 § 1. Kommuner og amtskommuner kan efter bestemmelserne i § 3  

 deltage finansielt og ledelsesmæssigt i selskaber, der med henblik på salg forarbejder og videreudvikler viden, som er oparbejdet i kommunen eller amtskommunen i forbindelse med løsning af kommunale eller amtskommunale opgaver.
 Stk. 2. De selskaber, hvori der foretages indskud efter stk. 1,  

 kan ud over kommunal og amtskommunal viden afsætte dermed sammenhængende  

 privat viden, men må ikke derudover drive anden virksomhed.
 § 2. Kommuner og amtskommuner kan efter bestemmelserne i § 3  

 deltage finansielt og ledelsesmæssigt i selskaber, der ud over at varetage  

 kommunale og amtskommunale opgaver vedrørende forsyning af kommuner og  

 amtskommuner med varer og tjenesteydelser driver virksomhed med henblik på  

 salg af varer og tjenesteydelser baseret på kommunal viden til andre end  

 kommuner og amtskommuner.
 § 3. En kommunes eller amtskommunes samlede indskud i de i §§ 1 og  

 2 omhandlede selskaber må ikke overstige 10 mio. kr.
 Stk. 2. Beløbsbegrænsningerne i stk. 1 vedrører værdien af  

 indskuddet på det tidspunkt, hvor indskuddet foretages.
 Stk. 3. Indskud foretaget af en kommune eller en amtskommune må  

 ikke have en sådan størrelse, at bestemmende indflydelse derved muliggøres.
 Stk. 4. En kommune eller amtskommune, som ved lovens ikrafttræden  

 har et samlet indskud i de i §§ 1 og 2 omhandlede selskaber, der overstiger  

 10 mio. kr., jf. stk. 2, kan uanset bestemmelserne i stk. 1 og 3 opretholde  

 de indskud, som kommunen eller amtskommunen havde ved lovens ikrafttræden.
 Stk. 5. Industriministeren kan efter ansøgning tillade, at en  

 kommune eller amtskommune uanset bestemmelsen i stk. 1 i særlige tilfælde  

 foretager indskud, der overstiger 10 mio. kr., i selskaber som nævnt i §§ 1  

 og 2. Tilsvarende kan industriministeren efter ansøgning tillade, at en  

 kommune eller amtskommune, der er omfattet af stk. 4, foretager yderligere  

 indskud under forudsætning af, at kommunen eller amtskommunen ikke derved  

 opnår bestemmende indflydelse.
Stk. 6. De i stk. 1 nævnte beløb kan indskydes i aktieselskaber,  

 anpartsselskaber og andelsselskaber med begrænset ansvar.
Industriministeren  

 kan tillade indskud i andre virksomhedsformer, når hæftelsen over for  

 virksomhedens kreditorer er begrænset til indskuddet.
 Stk. 7. Der kan ikke indskydes midler i selskaber m.v., hvis  

 vedtægter giver andre end selskabsorganerne ret til at udpege medlemmerne til  

 bestyrelsen.
Stk. 8. Kommuner og amtskommuner afgiver en gang årligt en  

 redegørelse til Industriministeriet for deres deltagelse finansielt eller  

 ledelsesmæssigt i erhvervsdrivende selskaber, herunder kommunale  

 fællesskaber, jf. § 60 i lov om kommunernes styrelse.
Industriministeren  

 fastsætter nærmere regler herom.
 § 4. Loven gælder ikke for Færøerne og Grønland.
 § 5. Industriministeren fastsætter tidspunktet for lovens  

 ikrafttræden.
 Stk. 2. Loven tages op til revision i folketingsåret 1994-95.
