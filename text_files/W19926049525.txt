Patentankenævnet stadfæstede Patentdirektoratets afgørelse, hvorefter  

 varemærket KISS-KISS ikke blev fundet forveksleligt med mærkerne FRISKIES og  

 KISSER År 1992, den 12. oktober afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 9. november 1989 indleverede Leo Pharmaceutical Products Ltd.
A/S en  

 ansøgning om registrering af varemærket KISS-KISS (ordmærke) for klasse 31:  

 Næringsmidler til dyr.
Ansøgningen blev den 27. juni 1990 bekendtgjort i  

 Dansk Varemærketidende.
Ved skrivelse af 13. juli 1990 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
Som begrundelse for indsigelsen anførtes:
 »Indsigelsen støttes på indsigernes varemærke FRISKIES (VA 4307 1987)  

 samt på det i øvrigt på markedet anvendte ord FRISKIES for dyrefoder.
 Indsigernes anmeldelse omhandler varearterne i klasse 3, 5, 18, 21, 28 og  

 31. Der foreligger med andre ord fuldstændig vareidentitet med ovennævnte  

 anmeldelse VA 8369 1989 KISS-KISS.
 De facto anvendes betegnelsen FRISKIES både for udstyr til kæledyr og for  

 kattefoder.
Nærværende indsigelse fremkommer som følge af en tilsvarende indsigelse  

 mod varemærkeanmeldelse VA 5788 1988 MISKISS, ligeledes anmeldt af Leo  

 Pharmaceutical Products Ltd.
A/S, og vi skal derfor henstille, at ansøgning  

 VA 8369 1989 stilles i bero på udfaldet af nævnte parallelt løbende  

 indsigelsessag.« I skrivelse af 17. september 1990 imødegik ansøgeren indsigelsen og  

 anførte bl.a. følgende:
»Iøvrigt skal jeg anføre, at det er ansøgernes og undertegnedes helt  

 klare opfattelse, at det ansøgte mærke, der består af betegnelsen KISS-KISS,  

 ikke er forveksleligt med ordet FRISKIES, uanset at der måtte være tale om  

 direkte varesammenfald, og følgelig anmodes Patentdirektoratet høfligst om at  

 afslå indsigelsen, således at ansøgningen kan blive fremmet til endelig  

 registrering.
Der ses i denne forbindelse ingen grund til, at ansøgningen  

 stilles i bero på udfaldet af den tilsvarende indsigelse i ansøgning VA 5788  

 1988 MISKISS.
Der er ikke tale om samme situation, da varemærkerne er  

 forskellige.
Direktoratet anmodes derfor om at tage sagen op til endelig  

 afgørelse snarest.
 For en ordens skyld skal jeg anføre, at det som sagt er ansøgernes og  

 undertegnedes helt klare opfattelse, at det ansøgte mærke KISS-KISS ikke kan  

 anses for at være forveksleligt med ordet FRISKIES, hvilket forekommer  

 indlysende af såvel visuelle som fonetiske grunde.
Det ansøgte mærke består af to gange KISS, idet dette ord danner såvel  

 forled som efterled, der er forbundet med en bindestreg.
Denne konstruktion  

 giver et særpræget og let genkendeligt mærke, også fordi ordet KISS er et  

 velkendt ord anvendt som kælenavn på katte.
Indsigernes mærke består af ordet FRISKIES, der domineres af forleddet  

 FRISK, der også har en stor genkendelsesværdi.
Der er så få lighedspunkter  

 mellem mærkerne, at det er rimeligt at betragte dem som klart forskellige og  

 klart ikke-forvekslelige.
Dette gælder også efter en fonetisk sammenligning, hvor ordet KISS såvel  

 udtalt en gang som to gange ikke lader sig forveksle med ordet FRISKIES, der  

 naturligt bør ses som en helhed.
Skulle man imidlertid opdele ordet enten som  

 FRISK-IES eller som FRIS-KIES, er der dog heller ikke nogen lydlig  

 overensstemmelse bl.a. på grund af det forskellige for- og efterled, de  

 indledende bogstaver FR og den lange I-lyd i efterleddet.
Betydningsmæssigt eller associationsmæssigt er der for det ansøgte mærkes  

 vedkommende et klart indhold i mærket, hvor ordet KISS - som ovenfor nævnt -  

 er et naturligt lydord anvendt ved henvendelse til katte.
Desuden betyder  

 ordet jo »kys« på engelsk, og det er under alle omstændigheder så  

 velkendt for den største del af den danske befolkning, at der ikke kan blive  

 tale om nogen overensstemmelse af nogen art med ordet FRISKIES, der - som  

 også tidligere nævnt - på grund af ordet FRISK giver klare associationer i  

 retning af noget, der er frisk, kvikt eller lignende.
Der er således ingen  

 begrebsmæssig eller betydningsmæssig overensstemmelse, der - på trods af de  

 visuelle og fonetiske forskelle - kunne nærme de to mærker til hinanden på en  

 sådan måde, at der kunne være blot en lille risiko for forveksling.
Alt taget i betragtning forekommer det indlysende, at der ikke er sådanne  

 ligheder mellem KISS-KISS og FRISKIES, at mærkerne kan betragtes som  

 forvekslelige i varemærkeretlig henseende, og det gælder selv for varer af  

 samme eller lignende art.' Patentdirektoratet traf afgørelse i sagen den 12. marts 1991 og afviste  

 indsigelsen med følgende begrundelse: ».....
Da der er varekollision for så vidt angår klasse 31, må det afgørende for,  

 om mærkerne kan anses for forvekslelige, være, om der er mærkelighed.
Det er  

 direktoratets opfattelse, at dette ikke er tilfældet.
Det ansøgte mærke  

 består af to ord, KISS-KISS, der visuelt adskiller sig meget fra mærket  

 FRISKIES.
Mærkebestanddelen KISS indgår ikke i FRISKIES.
Auditivt er der  

 ligeledes stor forskel på de to mærker, særligt under hensyntagen til de  

 afvigende begyndelsesbogstaver K og FR samt den forskellige udtale af  

 bogstavet »I« i mærkernes sidste stavelse.
Også begrebsmæssigt  

 ligger de to mærker langt fra hinanden, idet KISS-KISS er et ord, der ofte  

 bruges, når man kalder en kat til sig, hvorimod FRISKIES giver associationer  

 i retning af noget, der er friskt.
Da der ikke er mærkelighed, kan mærkerne ikke anses for forvekslelige, og  

 indsigelsen kan således ikke tages til følge.' Denne afgørelse har klageren ved skrivelse af 12. maj 1991 indbragt for  

 Patentankenævnet med følgende ankebegrundelse:
 »Det er fortsat indsigers opfattelse, at indsigelsen er berettiget,  

 idet der er så stor lydlighed mellem betegnelserne FRISKIES og KISS-KISS, at  

 det ikke kan udelukkes, at der kan opstå forveksling mellem de pågældende  

 betegnelser, ikke mindst når der averteres gennem fjernsyn og radio.
 Det må erindres, at der her er tale om fødevarer til dyr, herunder i  

 særdeleshed til hunde og katte, og at reklamerne netop henvender sig til  

 almindelige forbrugere.
 Principielt er udgangspunktet det udviskede erindringsbillede, og her vil  

 en lydlig gengivelse via radio og TV kunne skabe en forveksling mellem  

 FRISKIES og KISS-KISS, idet der erindres om, at FRISKIES har været anvendt på  

 det danske marked i en årrække, og må antages at være et kendt mærke inden  

 for det pågældende produktområde.
 Det er indsigers opfattelse, at man ved at vælge et ord som KISS-KISS  

 snarere skaber mulighed for forveksling fremfor at præcisere den individuelle  

 producents varer i forhold til andre erhvervsdrivendes, hvilket netop burde  

 ligge i varemærkets natur.
 Udover det anførte forekommer det endvidere stødende, at KISS-KISS er ført  

 til registrering, desuagtet indsiger er indehaver af dansk  

 varemærkeregistrering VR 2442 1981 KISSER w, VR 0658 1969 w KISSER  

 FISKEMIDDAG CARNATION COMPANY og VR 0494 1980 KISSER w, hvoraf de to  

 sidstnævnte er registreret for klasse 31. Der foreligger med andre ord  

 fuldstændig vareartslighed, hvilket som bekendt er en skærpende omstændighed  

 med henblik på spørgsmålet om, hvorvidt der foreligger mærkelighed.
På denne baggrund skal vi henstille, at anmeldelse VA 8369 1989 KISS-KISS  

 afslås fra varemærkeregistrering, subsidiært at ansøgningen sendes tilbage  

 til Patentdirektoratet til fornyet behandling.« Ansøger har ved skrivelse af 3. september 1991 henstillet til  

 Patentankenævnet, at Direktoratets afgørelse stadfæstes i sin helhed og har  

 anført: ».....
 Varemærket KISS-KISS kan ikke anses som forveksleligt med varemærket  

 FRISKIES eller med varemærket KISSER.
 For så vidt angår den påståede forvekslelighed mellem KISS-KISS og  

 FRISKIES henvises i det hele til min skrivelse af 17. september 1990 til  

 Patentdirektoratet, hvormed jeg imødegik den nedlagte indsigelse.
For så vidt angår indsigernes henvisning til varemærket KISSER, der ikke  

 tidligere er fremdraget i sagen, hverken af Patentdirektoratet eller af  

 indsigerne, skal jeg kort anføre, at det ligeledes er ansøgernes og  

 undertegnedes opfattelse, at varemærket KISS-KISS ikke er forveksleligt med  

 varemærket KISSER.
Både visuelt og fonetisk er der betydelig forskel mellem  

 de to mærker, og jeg lægger i denne forbindelse stor vægt på det ansøgte  

 mærkes konstruktion med identisk præfix og suffix forbundet med en  

 bindestreg.
Dertil kommer, at et ord som KISSER - der er et almindeligt  

 anvendt kaldenavn for en kat - næppe kan siges at have egentligt særpræg for  

 »næringsmidler til katte« i klasse 31. I hvert fald må beskyttelsen  

 være yderst begrænset til nærmest identiske mærker, og beskyttelsen kan under  

 ingen omstændigheder udstrækkes til at forhindre et mærke som KISS-KISS i at  

 blive registreret.' I anledning af klagen har Patentdirektoratet den 10. februar 1992 afgivet  

 følgende udtalelse:
»Klageren har i brev af 12. maj 1991 anmodet om, at  

 varemærkeansøgningen VA 8369 1989 afslås, subsidiært at ansøgningen sendes  

 tilbage til Patentdirektoratet til fornyet behandling.
I brevet henvises til  

 varemærkeansøgning VA 4307 1987, ordet FRISKIES, samt  

 varemærkeregistreringerne VR 6058 1969, ordmærket KISSER FISKEMIDDAG  

 CARNATION COMPANY, VR 0494 1980, ordet KISSER og VR 2442 1981 ordet KISSER,  

 der alle indehaves af Societe des Produits Nestle S.A., Schweiz, som klageren  

 repræsenterer.
I brev herfra af 12. marts 1991 meddelte direktoratet, at ovennævnte  

 ansøgte varemærke ikke kan anses for forveksleligt med det under VA 4307 1987  

 ansøgte varemærke, FRISKIES.
Denne afgørelse fastholdes, og der skal i den  

 forbindelse henvises til indsigelsesskrivelsen.
Ankenævnet anmodes om at  

 stadfæste afgørelsen.
 De øvrige nævnte registreringer var ikke omtalt i den nedlagte indsigelse,  

 og direktoratet har ikke tidligere taget stilling til disse mærkers lighed  

 med det ansøgte mærke.
For så vidt angår det under VR 0658 1969 registrerede varemærke, ordmærket  

 KISSER FISKEMIDDAG CARNATION COMPANY, er det direktoratets opfattelse, at  

 dette varemærke ikke er forveksleligt med ovennævnte ansøgte varemærke,  

 KISS-KISS.
Der er varesammenfald, men mærkerne ligner ikke hinanden i deres  

 helhed.
Ordmærket KISSER registreret under VR 0494 1980 angår samme varearter som  

 varemærkeansøgningen KISS-KISS, og det er således spørgsmålet om mærkelighed,  

 der er afgørende for, om de to mærker kan anses for forvekslelige.
Det er  

 direktoratets opfattelse, at mærkelighed er til stede.
Både synsmæssigt og  

 lydligt ligger de to mærker tæt på hinanden.
Mærkerne består af henholdsvis  

 otte og syv bogstaver, hvoraf de fire første er identiske.
Udtalen af de fire  

 første bogstaver i de to mærker er helt ens, og ordene KISS-KISS og KISSER  

 giver nøjagtig de samme associationer, idet de begge er lokke- eller  

 kælenavne til katte.
 Det under VA 8369 1989 ansøgte varemærke, KISS-KISS, må således anses for  

 at være forveksleligt med mærket KISSER registreret under VR 0494 1980.
Det sidste registrerede varemærke, som klageren har påberåbt sig i  

 klageskrivelsen, er ordmærket KISSER registreret for visse varer i klasserne  

 5, 18, 20, 21 og 28, og som har registreringsnummer VR 2442 1981. Mærket  

 angår ikke de samme varer, som varemærket KISS-KISS søges registreret for.  

 For så vidt angår varearten vitaminer til dyr i klasse 5, kan der måske være  

 en vis vareartslighed med næringsmidler til dyr, men da det ikke drejer sig  

 om identiske eller næsten identiske mærker, kan mærkerne efter en samlet  

 vurdering af mærkelighed og vareartslighed ikke anses for  

 forvekslelige.« Ankenævnet har behandlet sagen på sit møde den 14. september 1992.
For klageren mødte advokat Chr.
Levin Nielsen, der oplyste, at varemærket  

 KISSER nu er overtaget af klageren.
For ansøgeren mødte cand.jur.
Henrik Jespersen.
Klageren gjorde gældende, at varemærket KISSER på grund af sin suggestive  

 karakter må nyde en stærk beskyttelse, der i den foreliggende situation bør  

 føre til forvekslelighed.
Dette gælder også, fordi de første 4 bogstaver i  

 det ansøgte mærke er fundet indeholdt i det modholdte.
 Ansøgeren har anført, at der er en betydelig visuel forskel på de to  

 mærker, og at det ansøgte mærke ved sin gentagelse af stavelsen KISS har et  

 betydeligt særpræg - også i udtalemæssig henseende.
 Beskyttelsen af mærket KISSER må være begrænset, også henset til, at  

 MISKISS er registreret i klasse 31.
 Ankenævnet skal udtale:
 Der findes ikke på det for nævnet foreliggende grundlag anledning til at  

 tilbagesende sagen til behandling i direktoratet.
 Det tiltrædes, at direktoratet har afvist indsigelsen på grundlag af  

 mærket FRISKIES.
Efter en samlet vurdering finder nævnet ikke KISS-KISS for forveksleligt  

 med KISSER, hvorfor bestemmes:
 Den nedlagte indsigelse kan ikke tages til følge.
Grønning-Nielsen.
Hans Chr.
Thomsen.
Finn Mikkelsen.
