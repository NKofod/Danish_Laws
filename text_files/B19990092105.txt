Bekendtgørelse om ændring af  

 bekendtgørelse om fleksibel efterløn § 1 I Direktoratet for Arbejdsløshedsforsikringens  

 bekendtgørelse nr. 324 af 28. maj 1999 foretages efter forhandling med  

 Landsarbejdsrådet følgende ændringer:
 1. I Indledningen til bekendtgørelsen ændres »I  

 medfør af §§ 74 b, stk. 1,« til: »I medfør af  

 §§ 74 b, stk. 4,«.
 2. § 3, stk. 2, ophæves.
 3. § 6, stk. 1, affattes således:
»Et medlem, der opfylder 2 års reglen i § 5,  

 kan ved at arbejde herudover optjene timer til en skattefri præmie.  

 Arbejdet skal udføres i Danmark, og medlemmet skal have bopæl i  

 Danmark, jf. dog stk. 4.« 4. I § 11, stk. 2, ændres »ret til dagpenge  

 efter lovens § 58 og § 60.« til: »ret til dagpenge fastsat efter  

 lovens §§ 58, 60 og 73.« 5. I § 41 indsættes efter stk. 2 som nyt  

 stykke:
»Stk. 3. For et medlem, der ikke har udnyttet sin ret til at  

 arbejde efter 200 timers reglen efter stk. 2, kan indtægter, der  

 medfører fradrag i efterlønnen efter § 25, opgøres  

 i den resterende del af de 200 timer eller i det reducerede timetal i  

 overgangsåret.
Dette gælder dog ikke indtægter, der  

 modtages fra hverv som medlem af Folketinget, regeringen eller  

 Europaparlamentet, som borgmester eller rådmand.« Stk. 3 bliver herefter til stk. 4.
 6. I § 43, stk. 2, ændres »før  

 sygemeldingen« til: »før tilkendelsen af  

 bruttorevalideringsydelse«.
§ 2 Stk. 1. Bekendtgørelsen træder i kraft den 22.  

 december 1999, jf. dog stk. 2.
 Stk. 2. § 1, nr. 5 og 6, har virkning fra den 1. juli  

 1999.
