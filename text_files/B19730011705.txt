 I henhold til § 10 i lov nr. 181 af 24. maj 1972 om voldgift fastsættes:
 Anerkendelse og fuldbyrdelse af udenlandske  

 voldgiftskendelser.
 § 1.  Udenlandske voldgiftskendelser har bindende  

 virkning her i landet, hvis de angår en tvist, som efter dansk ret kan  

 afgøres ved voldgift, og anerkendelsen ikke vil være åbenbart uforenelig med  

 landets retsorden.
 § 2.  Kendelser i tvister vedrørende handelsforhold,  

 som har bindende virkning her i landet, og som er afsagt i et land, der har  

 tiltrådt New York-konventionen af 10. juni 1958 om anerkendelse og  

 fuldbyrdelse af udenlandske voldgiftskendelser, kan fuldbyrdes her i landet.
Stk. 2.  Fuldbyrdelsen sker efter samme regler, som  

 gælder for fuldbyrdelse af danske voldgiftskendelser.
Fogeden kan kræve, at  

 anmodningen om fuldbyrdelse er vedlagt en bekræftet oversættelse af kendelsen  

 og voldgiftsaftalen.
 § 3.  Anerkendelse eller fuldbyrdelse kan efter  

 påstand nægtes, hvis:
 Stk. 2.  Har det land, i hvilket en voldgiftskendelse er  

 blevet tilsidesat eller suspenderet, jfr. stk. 1, nr. 5, tiltrådt den  

 europæiske konvention af 21. april 1961 om international handelsvoldgift  

 (Genevekonventionen), kan anerkendelse eller fuldbyrdelse kun nægtes, hvis  

 tilsidesættelsen eller suspensionen er begrundet med en af de i stk. 1, nr.  

 1-4, nævnte grunde.
 International handelsvoldgift.
 § 4.  Bestemmelserne i dette kapitel gælder for  

 voldgift i handelsforhold mellem personer, selskaber eller lignende, som ved  

 aftalens indgåelse havde bopæl eller sæde i forskellige lande, der har  

 tiltrådt den europæiske konvention af 21. april 1961 om international  

 handelsvoldgift (Genevekonventionen).
Stk. 2.  En voldgiftsaftale skal være underskrevet af  

 parterne eller fremgå af en udveksling af breve, telegrammer eller  

 fjernskrivermeddelelser.
Hvis der ikke kræves skriftlighed efter lovgivningen  

 i de lande, i hvilke parterne har bopæl eller sæde, er aftalen dog bindende,  

 hvis den er i overensstemmelse med forskrifterne i vedkommende landes  

 lovgivning.
 Stk. 3.  Et selskabs sæde er det sted, hvor den  

 forretningsafdeling, der indgik aftalen, er beliggende.
§ 5.  Påhviler det parterne at udpege voldgiftsmænd,  

 skal dette ske inden 30 dage efter, at klageren har underrettet indklagede  

 om, at han ønsker voldgift.
Undlader en part, der har bopæl eller sæde her i  

 landet, at udpege sin voldgiftsmand, udpeges denne, medmindre andet er  

 aftalt, efter anmodning fra den anden part af Den Danske Nationale Komite  

 under Det Internationale Handelskammer.
Bestemmelserne i 1. og 2. pkt. gælder  

 også for udpegningen af en stedfortræder for en tidligere udpeget  

 voldgiftsmand.
§ 6.  Hvis voldgiftsaftalen ikke indeholder regler om  

 udpegning af voldgiftsrettens formand, foretages valget, hvis parterne ikke  

 kan enes herom, af de udpegede voldgiftsmænd.
Indeholder aftalen ikke regler  

 om stedet for voldgiften eller om voldgiftssagens behandling, og kan enighed  

 herom ikke opnås, træffes de nødvendige bestemmelser af voldgiftsretten.
Stk. 2.  Kan der ikke opnås enighed mellem parterne om  

 udpegning af en enevoldgiftsmand, eller kan de udpegede voldgiftsmænd ikke  

 enes om de i stk. 1 nævnte forhold, kan klageren, hvis voldgiften i henhold  

 til parternes aftale skal finde sted her i landet, anmode Den Danske  

 Nationale Komite under Det Internationale Handelskammer om at træffe de  

 nødvendige foranstaltninger.
Bestemmelsen i 1. pkt. finder tilsvarende  

 anvendelse i andre tilfælde, hvor parterne har truffet aftale om stedet for  

 voldgiften, såfremt indklagede har bopæl eller sæde her i landet.
 Stk. 3.  Er det ikke aftalt, hvor voldgiften skal finde  

 sted, kan klageren, hvis indklagede har bopæl eller sæde her i landet, anmode  

 Den Danske Nationale Komite under Det Internationale Handelskammer eller den  

 i Genevekonventionens tillæg omhandlede Særlige Komite om at træffe de  

 nødvendige foranstaltninger.
 Stk. 4.  Undlader klageren at udøve sine rettigheder  

 efter stk. 2 og 3, kan disse udøves af indklagede eller af voldgiftsmændene.
 § 7.  Træffer Den Danske Nationale Komite under Det  

 Internationale Handelskammer ikke inden 60 dage efter at have modtaget  

 anmodning herom en af de i §§ 5 og 6 nævnte foranstaltninger, kan vedkommende  

 part anmode Den Særlige Komite om at foretage det fornødne.
 § 8.  Har parterne aftalt, at tvisten skal behandles  

 ved permanent voldgiftsinstitution uden at bestemme, ved hvilken institution  

 voldgiften skal foregå, kan klageren, hvis parterne ikke kan enes herom,  

 forlange en sådan institution udpeget efter reglerne i § 6.
§ 9.  Er det ikke aftalt, om voldgiften skal foregå  

 ved en permanent voldgiftsinstitution eller ved ad hoc voldgift, og kan  

 enighed herom ikke opnås, kan klageren forlange spørgsmålet afgjort efter  

 reglerne i § 6. Vedkommende myndighed kan enten henvise parterne til en  

 voldgiftsinstitution eller opfordre dem til inden en fastsat frist at udpege  

 deres voldgiftsmænd og enes om de øvrige nødvendige foranstaltninger til  

 voldgiftens gennemførelse.
Henvises parterne til ad hoc voldgift gælder  

 reglerne i §§ 5 og 6.
§ 10.  Indsigelse mod en voldgiftsrets kompetence  

 under påberåbelse af, at der ikke foreligger nogen voldgiftsaftale, eller at  

 aftalen er ugyldig eller bortfaldet, skal fremsættes under voldgiftssagen  

 senest ved afgivelse af svar vedrørende sagens realitet.
Indsigelse om, at  

 voldgiftsretten har overskredet sin kompetence, skal fremsættes så snart det  

 spørgsmål, med hensyn til hvilket voldgiftsretten påstås ikke at have  

 kompetence, rejses.
Voldgiftsretten kan dog tillade, at en indsigelse  

 fremsættes senere, hvis den finder forsinkelsen undskyldelig.
Stk. 2.  Indsiglser, der ikke er fremsat inden de i stk.  

 1 nævnte frister, kan ikke fremsættes senere, hverken under voldgiftssagen  

 eller under en efterfølgende retssag eller i forbindelse med kendelsens  

 fuldbyrdelse.
Voldgiftsrettens afgørelse af, om en indsigelse er fremsat for  

 sent, kan dog prøves særskilt af domstolene.
 § 11.  En parts evne til at indgå en voldgiftsaftale  

 bedømmes efter loven i det land, hvori han har bopæl.
Stk. 2.  Andre spørgsmål vedrørende en voldgiftsaftales  

 gyldighed bedømmes efter den lov, som den efter parternes aftale skal  

 bedømmes efter.
Er der ikke truffet aftale herom, afgøres spørgsmålet efter  

 loven i det land, hvor voldgiftskendelsen skal afsiges, eller, hvis dette  

 sted ikke kan udpeges, efter de regler, som følger af dansk international  

 privatret.
§ 12.  Er det ikke aftalt, hvilket lands ret  

 voldgiftsretten skal anvende ved sagens afgørelse, bestemmes dette af  

 voldgiftsretten i overensstemmelse med de internationalprivatretlige regler,  

 der gælder herom.
Uanset om der foreligger en aftale eller ej, skal  

 voldgiftsretten tage hensyn til kontraktens bestemmelser og til  

 handelssædvaner.
 Stk. 2.  Voldgiftsretten skal afgøre sagen efter  

 billighed, hvis parterne har vedtaget dette og kan gøre det efter den lov,  

 der gælder for voldgiften.
§ 13.  Voldgiftskendelsen skal begrundes, medmindre  

 parterne udtrykkelig har vedtaget andet eller har aftalt en  

 voldgiftsprocedure, hvorefter det ikke er sædvanligt at begrunde kendelser.
I  

 sidstnævnte tilfælde kan en part dog forlange, at kendelsen skal begrundes,  

 såfremt anmodning herom fremsættes inden afslutningen af den mundtlige  

 forhandling eller, hvis sagen ikke forhandles mundtligt, inden kendelsens  

 udfærdigelse.
 § 14.  Bestemmelserne i § 5, § 6, stk. 2-4, og §§ 7-9  

 gælder ikke i forhold mellem parter, der har bopæl eller sæde i lande, der  

 har tiltrådt europarådsaftalen af 17. december 1962. I sådanne tilfælde skal  

 enhver vanskelighed, der opstår med hensyn til voldgiftsrettens sammensætning  

 eller virksomhed, efter anmodning af den part, der har rejst sagen,  

 indbringes for domstolene til afgørelse.
 Andre bestemmelser.
 § 15.  Kan sag om en voldgiftsaftales eller en  

 voldgiftskendelses gyldighed anlægges her i landet, og er ingen dansk domstol  

 kompetent efter almindelige regler, kan sag anlægges ved sø- og handelsretten  

 i København.
 § 16.  Konventionsteksterne samt oplysning om, hvilke  

 lande der har tiltrådt konventionerne, og om de forbehold, der er afgivet i  

 forbindelse hermed, vil blive gengivet i Lovtidende C 1973.
 Stk. 2.  Meddelelse om yderligere ratifikationer m.v. af  

 konventionerne vil blive givet i Lovtidende C.
 § 17.  Bekendtgørelsen træder i kraft den 21. marts  

 1973.
 Justitsministeriet, den 7. marts 1973.
K.
Aksel Nielsen.
/K.
Arildsen.
