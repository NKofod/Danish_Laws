 Ultimo december 1992 skal alle institutter udarbejde  

 kapitaldækningsopgørelse.
 Ved udarbejdelsen bedes institutterne være opmærksom på de fortolkninger  

 af kapitaldækningsbekendtgørelsen, som Finanstilsynet har gjort i  

 vejledningen udsendt den 20. december 1991 og 26. juni 1992, samt i  

 nærværende vejledning.
Revisionen anmodes endvidere om, jf. § 2 i bekendtgørelse om revisionens  

 gennemførelse i pengeinstitutter, at påse, at instituttets  

 kapitaldækningsopgørelse udarbejdes i overensstemmelse med  

 kapitaldækningsbekendtgørelsen.
Aktivposter, som vægtes lavere som følge af  

 stillet sikkerhed, og institutternes fradrag for kapitalandele i andre  

 kredit- og finansieringsinstitutter bør gennemgås stikprøvevis.
 Nedsættelse af solvenskravet og opgørelse af ansvarlig kapital og  

 ansvarlig indskudskapital.
 Ved vedtagelsen af den nugældende bank- og sparekasselov, som indeholdt  

 nye regler for beregning af institutternes solvensprocent, aftaltes en  

 overgangsordning, hvorefter solvensprocenten i 1991 og 1992 mindst skulle  

 være 10 %.
 Pr. 1. januar 1993 nedsættes solvensprocenten til 9 %, jf. §6, stk. 1, i  

 lov nr. 306 af 16. maj 1990.
 Af lovens § 6, stk. 2, fremgår det, at til opfyldelse af solvenskravet i  

 1991 og 1992 på 10 % kan ansvarlig indskudskapital medregnes med indtil 40%  

 af kernekapitalen efter fradrag i henhold til § 21a, stk. 3, i lov om banker  

 og sparekasser m.v.
 Fra og med den 1. januar 1993 kan ansvarlig indskudskapital, som er  

 optaget før den 1. januar 1991, medregnes med indtil 20 % af kernekapitalen  

 efter fradrag ved opfyldelse af 9 %-kravet , jf. § 6, stk. 1 og 2, i lov nr.  

 306 af 16. maj 1990.
Institutter, som i 1993 anvender solvenskravet på 10 % , kan medregn e ansvarlig indskudskapital med indtil 40 % af kernekapitalen efter  

 fradrag, såfremt den ansvarlige indskudskapital opfylder betingelserne i  

 lovens § 22, stk. 2.
 Ansvarlig indskudskapital, der er optaget før 1. januar 1989 i henhold til  

 de dagældende bestemmelser, kan ikke medregnes ved opgørelsen af den  

 ansvarlige kapital og ansvarlige indskudskapital efter 1. januar 1993.
 Ny bekendtgørelse om kapitaldækningsregler for pengeinstitutter og visse  

 kreditinstitutter.
Finanstilsynet vil udstede en ny bekendtgørelse om kapitaldækningsregler  

 for pengeinstitutter og visse kreditinstitutter.
Samtidig ophæves de gældende  

 bekendtgørelser: nr. 853 af 14. december 1990 og nr. 507 af 15. juni 1992.
 Baggrunden for at der udstedes en ny bekendtgørelse er, at solvenskravet  

 pr. 1. januar 1993 nedsættes til 9 % samt implementeringen af direktivet om  

 tilsyn på konsolideret basis.
 Der vil samtidig blive foretaget mindre ændringer i bekendtgørelsen samt i  

 bilag 2 og 3 til denne.
 Bemærkninger til den gældende bekendtgørelse:
Ad § 9, nr. 4, litra c Udlån sikret ved pant i kontor- og forretningsejendomme beliggende i  

 Danmark, kan vægtes med 50 %, såfremt udlånet er dækket ved pant inden for 60  

 % af den seneste offentlige ejendomsvurdering.
 Det skal hertil bemærkes, at industri- og lagerejendomme m.v. ikke er  

 omfattet af definitionen af kontor- og forretningsejendomme, jf.  

 realkreditlovens kapitel 5.
