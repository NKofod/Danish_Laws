Beregning af skattefri præmie, hvor medlemmet fratræder 1 uge før sit 65. år med udbetaling af den sidste ferieuge Ankenævnet har behandlet Deres klage på møde den 16. august 2007.
Nævnet traf denne A F G Ø R E L S E De er berettiget til 11 skattefri præmieportioner.
 Ankenævnet tiltræder således Arbejdsdirektoratets afgørelse af den 11. oktober 2006.
B E G R U N D E L S E Ankenævnet har lagt til grund, at  De fyldte 60 år den 6. marts 2000,  De fik udstedt efterlønsbevis med virkning samme dato (bevisdatoen),  De opfyldte 2-års-reglen den 6. marts 2002, og  De har haft 5.746,09 arbejdstimer i perioden 6. marts 2002 til 28. februar 2005, hvor De fratrådte Deres stilling.
 Efter reglerne er det muligt at optjene timer til skattefri præmie hvis medlemmet udskyder overgangen til efterløn i mindst 2 år fra bevisdatoen og i denne periode har arbejdet i mindst 3.120 timer.
Når 2-års-reglen er opfyldt har medlemmet efterfølgende mulighed for at optjene én skattefri præmieportion, for hver 481 timers arbejde.
Det er dog ikke muligt at optjene præmie efter det fyldte 65. år.
 Arbejdet til optjening af den skattefri præmie gøres op og dokumenteres efter reglerne om opgørelse af beskæftigelseskravet i bekendtgørelse om beskæftigelseskrav og dagpengeperiode.
 I henhold til denne bekendtgørelse kan også medregnes afholdt ferie.
 Ankenævnet har ved afgørelsen lagt vægt på, at De efter a-kassens beregning har haft 5.746,09 timer i perioden fra den 6. marts 2002 til den 28. februar 2005, hvilket giver adgang til 11 præmieportioner (5.746 divideret med 481).
 For at opnå den fulde præmie på 12 portioner skal man havde arbejdet på fuld tid i hele 3 års perioden fra det fyldte 62. til det fyldte 65. år, svarende til 5772 timer.
 Da De i nævnte periode alene har arbejdet 5.746 timer kan De ikke opnå den 12. præmieportion.
Ankenævnet har endvidere lagt vægt på, at der til den skattefri præmie kan medregnes løntimer, afholdt ferie med feriegodtgørelse og overenskomstmæssige fridage i ansættelsesforhold.
Ferie som ikke er afholdt, men udbetalt kan således ikke tælle med til optjening af den skattefri præmie.
BEMÆRKNINGER TIL KLAGEN Det forhold som De nævner i Deres klage, at De i stedet for at afholde de 5 feriedage efter Deres fratrædelse den 1. marts 2005 med kontant udbetaling, alternativt kunne have valgt at fratræde den 6. marts 2005, hvor De fyldte 65 år, kan efter nævnets opfattelse ikke føre til et andet resultat, idet det afgørende for optjening til skattefri præmie er, hvor mange timer De har arbejdet i 3 års perioden, og at ferie som ikke afholdes i ansættelsestiden ikke medregnes ved optjeningen til den skattefri præmie.
 De har endvidere anmodet om at der dispenseres fra reglerne.
 Sådan som reglerne er udformet har ankenævnet ikke adgang til at dispensere fra reglerne om beregning af den skattefri præmie.
R E G L E R Ankenævnet henviser til § 74 k, stk. 1, i lov om arbejdsløshedsforsikring mv., jf. lovbekendtgørelse nr. 874 af 11. september 2005, § 11, stk. 2, i Arbejdsdirektoratets bekendtgørelse nr. 872 af 20. august 2004 om fleksibel efteløn, og § 4, stk. 1, nr. 2, i bekendtgørelse nr. 504 af 16. juni 2003 om beskæftigelseskrav og dag- pengeperiode.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne Sign De kan læse om afgørelsens retlige grundlag på de følgende sider.
 Kopi til:
Arbejdsløshedskasse Arbejdsdirektoratet Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005:
§ 74 k.
Et medlem, som tidligst overgår til efterløn mindst 2 år efter, at efterlønsbeviset har virkning, og som i denne periode har haft lønarbejde i mindst 3.120 timer, et deltidsforsikret medlem dog mindst 2.496 timer, eller har drevet selvstændig virksomhed i væsentligt omfang, optjener ved arbejde herudover i mindst 481 timer ret til en skattefri præmie, når medlemmet fylder 65 år eller afgår ved døden.
Det er en betingelse, at medlemmet ikke har fået udbetalt delpension efter lov om delpension.
Det er endvidere en betingelse, at der ikke er sket tilbagebetaling af efterlønsbidraget efter § 77 a.
 Arbejdsdirektoratets bekendtgørelse nr. 872 af 20. august 2004 om fleksibel efterløn:
 .
Kapitel 4 2-års-reglen § 11. Et medlem, som tidligst overgår til efterløn mindst 2 år efter bevistidspunktet, og som i den periode har haft lønarbejde eller selvstændig virksomhed som kombinationsforsikret i mindst 3.120 timer, et deltidsforsikret medlem dog mindst 2.496 timer, eller drevet selvstændig virksomhed i væsentligt omfang, har ret til:
1) at få efterløn med den dagpengesats, medlemmet ville være berettiget til i tilfælde af ledighed, dog mindst satsen i efterlønsbeviset, 2) at få fradrag for pension m.v. i efterlønnen udelukkende efter § 22, og 3) at optjene en skattefri præmie efter § 12.
 Stk. 2. Arbejde til at opfylde kravet i stk. 1 gøres op og dokumenteres efter reglerne om optjening af beskæftigelseskravet i bekendtgørelse om beskæftigelseskrav, dagpengeperiode og aktivperiode samt i bekendtgørelse om kombinationsforsikring, jf. dog stk. 3 og 4. Medlemmets status som fuldtids- eller deltidsforsikret medlem på bevistidspunktet er afgørende for opgørelsen af kravet i stk. 1.
Stk. 3. Arbejde i lande inden for EØS-området, i Grønland og på Færøerne kan medregnes til optjening af timer til 2-års-reglen.
Arbejde i lande uden for EØS-området, Grønland og Færøerne kan kun medregnes, hvis medlemmet er udsendt for en dansk arbejdsgiver eller arbejder på internationale vilkår ved organisationer m.v., som Danmark er medlem af.
Stk. 4. Et medlem kan medregne timer med dagpenge på grund af sygdom i et ansættelsesforhold.
Også et medlem, der udøver selvstændig virksomhed i væsentligt omfang eller som kombinationsforsikret, kan medregne timer med dagpenge på grund af sygdom.
Det samme gælder for personer, der modtager en tilsvarende ydelse i et andet EØS-land, i Grønland eller på Færøerne.
 Stk. 5. A-kassen kan 2 år efter bevistidspunktet kontakte et medlem med et efterlønsbevis, og som ikke inden da er overgået til efterløn, med henblik på at modtage dokumentation for at opfylde kravet om beskæftigelse til 2-års-reglen.
 ..........
 Bekendtgørelse nr. 504 af 16. juni 2003 om beskæftigelseskrav og dagpengeperiode:
 .........
 § 4. Til beskæftigelseskravet kan, uanset at betingelsen om overenskomstmæssig eller tilsvarende løn i § 2, stk. 1, ikke er opfyldt, medregnes:
 2) Afholdt ferie med feriegodtgørelse samt supplerende feriedage i henhold til § 8 i lov om ferie eller § 6 a i den tidligere gældende lov om ferie, medmindre der er udbetalt dagpenge eller feriedagpenge.
 3) Søgnehelligdage i et beskæftigelsesforhold, medmindre der er udbetalt dagpenge eller feriedagpenge.
 4) Overenskomstmæssige fridage i et beskæftigelsesforhold, medmindre der er udbetalt dagpenge eller feriedagpenge.
