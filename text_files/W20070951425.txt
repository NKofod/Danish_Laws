 Pressenævnets  

 begrundelse og afgørelse:
Klager  

 er af Pressenævnet blevet opfordret til nærmere at redegøre for de  

 inhabilitet-indsigelser, som er fremsat over for to nævnsmedlemmers  

 deltagelse  

 i sagens behandling.
Denne opfordring har klager ikke efterkommet, ej heller  

 ved mail af 18. juni 2007. Nævnet afviser på dette grundlag at tage stilling  

 til indsigelserne.
 Efter § 14, stk. 1 i bekendtgørelse nr. 86  

 af 9. februar 1998 om forretningsordenen for Pressenævnet træffer de  

 medlemmer,  

 der har afgjort en sag, også afgørelse vedrørende spørgsmål om eventuel  

 genoptagelse af sagen.
Pressenævnet vil kunne genoptage  

 behandlingen af en sag, hvis der fremkommer nye oplysninger af betydning for  

 sagens afgørelse.
Da [K1] ikke er fremkommet med sådanne nye oplysninger,  

 finder Nævnet ikke grundlag for at genoptage sagen.
Pressenævnets  

 kendelse i sag 2007-6-534 og 535 Den ansvarshavende redaktør  

 af [K1] har bl.a. ved e-mails af 3. og 18. juni 2007 anmodet om genoptagelse  

 af  

 Pressenævnets sag nr. 2007-6-508 og 509, [A] mod [K1] og [K2], som nævnet  

 traf  

 afgørelse i den 23. maj 2007.
 I kendelsen hed det:
 Det følger af de vejledende  

 regler for god presseskik, at oplysninger, der kan være skadelige, krænkende  

 eller virke agtelsesforringende for nogen, skal efterprøves i særlig grad,  

 først og fremmest ved forelæggelse for den pågældende, jf. punkt A.3.
Oplysninger om, at [A] skulle  

 have begået og begår kriminelle forhold, kan være skadelige, krænkende eller  

 virke agtelsesforringende for klager.
Oplysningerne har derfor skulle  

 efterprøves i særlig grad, først og fremmest ved forelæggelse for [A].
Da  

 dette  

 ikke er sket, udtaler nævnet sin kritik.
 Pressenævnet finder, at  

 sammenligningerne med børneporno og pædofili-ringe er radioværternes  

 kommentarer og ikke oplysninger, og nævnet udtaler ikke kritik.
 I medfør af medieansvarsloven  

 § 49 pålægger Pressenævnet herefter de ansvarshavende redaktører af [K1] og  

[K2]  

 at offentliggøre følgende:
 Speak: Pressenævnet har udtalt kritik af [K1] og [K2] og pålagt os at  

 bringe følgende:
 Den 24. marts 2007 beskyldte [K1] og [K2] [A] for at have begået  

 kriminelle handlinger, herunder at [A] skulle have truet og forfulgt andre.  

[A]  

 har klaget til Pressenævnet, idet han mener, at omtalen af ham indeholder  

 krænkende oplysninger.
 Pressenævnet finder, at radiokanalerne har tilsidesat god presseskik  

 ved at bringe oplysningerne uden at give [A] mulighed for at kommentere dem.  

 Pressenævnet udtaler derfor kritik af [K1] og [K2].
Speak: Hele kendelsen kan læses på www.pressenaevnet.dk Den ansvarshavende redaktør  

 af [K1] har til støtte for anmodningen om genoptagelse bl.a. anført følgende:
 Vi må på det kraftigste  

 protestere mod, at Pressenævnet har afsagt kendelse mod os, mens sagen mod  

[A]  

 kører ved Statsadvokaten for Aalborg - hvilket vi betragter som utidig  

 indblanding  

 i denne politisag.
 Bortset fra at det er  

 bevisligt, at [A] taler usandt (se medsendte erklæringer) og derfor ikke kan  

 være krænket, så burde Pressenævnet ikke have truffet en kendelse - hvorfor  

 vi  

 må protestere mod, at vi skal læse en sådan kendelse op, før sagen er  

 færdigbehandlet hos Statsadvokaten og evt. senere hos Rigsadvokaten.
Endvidere må vi protestere  

 mod, at Pressenævnet har afsagt kendelse efter Pkt.
A3 i de vejledende regler  

 for Presseetik, der ikke kan bruges i direkte udsendelser i TV og  

 lokalradio.
 Det er ikke muligt at  

 forelægge disse improviserede udtalelser for den, der bliver nævnt - og i  

 øvrigt  

 kan vi ikke se, at vore udtalelser skulle være skadelige, krænkende  

 eller virke agtelsesforringende for [A], før han evt. bliver frikendt, også i  

 lyset af, at der måske anlægges retssag mod [A].
Derfor kan det ikke være  

 retfærdigt, at vi skal læse en kendelse op, som ikke bygger på alle sagens  

 fakta - bl.a.
Statsadvokatens afgørelse.
Vi betragter [A]s  

 hackning og "identitetstyveri" mod os og ægteparret Jacobsens  

 datters  

 e-mail:  

  

 helle@scheel.dk  

  

  som  

 en kriminel handling, da han samtidig har begået  

 "identitetstyveri"  

 mod advokat Fernando Aguilar, firmaet Marval, O'Farrell & Mairal,  

 Buenos Aires, og desuden har benyttet navn og fotos af bestyrelsesformand for  

 Intercontinental Hotel Group i England, Mr.
David Webster Esq.
 Disse handlinger, koblet sammen  

 med tyveri, misbrug og udlevering af vor email-korrespondance, der er et  

 alvorligt brud på brevhemmeligheden - anser vi for at være af så alvorlig og  

 kriminel karakter, at vi har en forpligtigelse til at bringe det  

 frem  

 i offentligheden - og, som nævnt, er det ikke muligt først at  

 forelægge vore udtalelser for den nævnte person.
 Vi kræver derfor, at sagen  

 går om, og vi må protestere mod, at Axel Kierkegaard, som vi i en tidligere  

 udsendelse har afsløret i en mistænkelig ejendoms-/firmaovertagelse, har  

 deltaget i afgørelsen mod os.
Vi kan derfor ikke andet  

 end anse Axel Kierkegaard for ikke at være neutral, ligesom DR's Finn Rowold  

 må  

 siges at være inhabil, da [A] har optrådt i et DR-program på DR2 "den  

 11.  

 time" - hvor han uimodsagt har fået lov at svine os til uden at have  

 beviser mod os, og uden at Pressenævnet af egen drift er trådt  

 ind overfor dette overlagte "TV-karaktermord" mod vore  

 personer.  

 Her burde Pressenævnet have anvendt Pkt.
A3 mod DR, det samme punkt, som  

 Pressenævnet ikke har tøvet med at bruge mod os.
Vi må, som nævnt, kræve, at  

 disse sager går om, og vi må henstille, at hverken Finn Rowold  

 eller  

 Axel Kierkegaard som inhabile deltager i genoptagelsen af de herover  

 nævnte klager, der tillige sendes til Folketingets Ombudsmand og til EU's  

 Menneskerettighedsdomstol, bl.a. på grund af forskelsbehandling og krænkelse  

 af  

 vore Menneskerettigheder. Ved mail af 18. juni 2007  

 skriver [K1]:
Vedr.  Sagsnr. 2007-6-0532, 0533, 0534 og 0535 - Deres brev af den  

 11.06.2007, modtaget lørdag den 16.06.2007 Vi ser ingen grund til at fremsende en kopi af denne udsendelse, da den  

 er mere end tre måneder gammel, og specielt da det skulle være soleklart for  

 enhver, at Axel Kierkegaard på grund af de ting, som blev afdækket i denne  

 udsendelse, ikke kan være habil overfor os - en omstændighed,  

 som han  

 selv burde have indset.
 Med hensyn til Finn Rowold, er det ligeså klart, at da de nævnte  

 kendelser med hensyn til [A] og [B] hænger sammen med vore afsløringer, som  

 er  

 blevet behandlet på en svinsk og groft uetisk måde af DR2.
 Derfor kan Finn Rowold ikke være med i behandlingen af en sådan sag i  

 Pressenævnet, idet studieværten [C] deltog i det komplot, som også DR var en  

 del af, hvor vore personer ikke blot blev svinet til og ærekrænket men  

 også blev udsat for et totalt udokumenteret 'karaktermord' for åben skærm.
 Finn Rowold, som vi intet har imod, burde selv have trukket sig, ligesom  

 det burde have været tilfældet med Axel Kirkegaard.
Generelt er vi i samtlige Pressenævnskendelser - der er truffet til  

 ære for Radio- og TV-Nævnet som har haft behov for at få krudt til at få os  

 lukket -  blevet bedømt efter en  

 forkert "paragraf" af  

 Pressenævnet, da dette nævn har benyttet Pkt.
A3 i de "Vejledende  

 Etiske Regler" i stedet for Pkt.
A1, som er det punkt, der må gælde  

 for "direkte udsendelser" i æteren.
 Vi er således blevet dømt ulovligt, og kendelserne skal derfor laves  

 om - hvorfor vi nu har overgivet sagen til vor advokat til  

 videre behandling.
 I forbindelse med dette kræver vi en komplet aktindsigt i de sidste  

 to års afgørelser og kendelser - samt korrespondance mellem os og  

 Pressenævnet samt mellem klagerne og Pressenævnet.
I øvrigt drejer de kendelser, der er gået os imod, ikke om grove  

 overtrædelser af de Vejledende Etikregler, som efter vor opfattelse  

 ikke er lovgyldige - og specielt ikke, da vi mener, vi er blevet dømt  

 uretfærdigt og ulovligt, fordi der er tale om en 'straffeekspedition' på  

 grund af udgivelsen af vor bog: "Den Sidste Aktion", som  

 bevisligt opklarer "Dobbeltmordet på Peter Bangs Vej" fra
  

 1948. I sagens behandling har  

 følgende nævnsmedlemmer deltaget: Axel Kierkegaard, Finn Rowold,  

 Lene  

 Sarup  

 og Marianne Druedahl.
 Pressenævnet udtaler:
Klager er af Pressenævnet blevet opfordret til nærmere at redegøre for  

 de inhabilitet-indsigelser, som er fremsat over for to nævnsmedlemmers  

 deltagelse i sagens behandling.
Denne opfordring har klager ikke efterkommet,  

 ej heller ved mail af 18. juni 2007. Nævnet afviser på dette grundlag at tage  

 stilling til indsigelserne.
 Efter § 14, stk. 1 i  

 bekendtgørelse nr. 86 af 9. februar 1998 om forretningsordenen for  

 Pressenævnet  

 træffer de medlemmer, der har afgjort en sag, også afgørelse vedrørende  

 spørgsmål om eventuel genoptagelse af sagen.
Pressenævnet vil kunne  

 genoptage behandlingen af en sag, hvis der fremkommer nye oplysninger af  

 betydning for sagens afgørelse.
Da [K1] ikke er fremkommet med sådanne nye  

 oplysninger, finder Nævnet ikke grundlag for at genoptage sagen.
 Afgjort 22. juni 2007.
