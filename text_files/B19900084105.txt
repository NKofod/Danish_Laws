 Efter § 127 i lov om rettens pleje, jf. lovbekendtgørelse nr. 748 af 1.  

 december 1989, har Justitsministeriet den 12. december 1990 godkendt en række  

 ændringer i vedtægt af 27. maj 1983 om advokaters pligter med hensyn til  

 behandlingen af betroede midler, jf. bekendtgørelse nr. 286 af 22. juni 1983  

 som ændret ved bekendtgørelse nr. 419 af 2. september 1985. Ændringerne, der  

 træder i kraft den 1. januar 1991, er optaget som bilag til denne  

 bekendtgørelse.
Justitsministeriet, den 12. december  

 1990 Hans Engell / Hans-Viggo Jensen Bilag Ændring af vedtægt om advokaters pligter med hensyn til behandlingen af  

 betroede midler § 1.  I »Vedtægt om advokaters pligter med hensyn  

 til behandlingen af betroede midler«, jf.
Justitsministeriets  

 bekendtgørelse nr. 286 af 22. juni 1983 som ændret ved bekendtgørelse nr. 419  

 af 2. september 1985, foretages følgende ændringer:
 1. I § 1, stk. 1, indsættes efter »Enhver advokat,»:  

 »jf. dog § 18 a,».
 2. § 1, stk. 4, affattes således:
»Stk. 4.  Klienttilsvarskontoen efter stk. 1 skal  

 omfatte samtlige de beløb, som en advokat som led i advokatvirksomhed  

 oppebærer for tredjemands regning.
Beløb til opfyldelse af aftaler om køb og  

 salg af fast ejendom, forretning, fly, skibe o.lign. eller beløb i  

 forbindelse med formueforvaltning, herunder administration af fast ejendom,  

 skal dog ikke henregnes til advokatens klienttilsvarskonto, såfremt sådanne  

 beløb indsættes på særlige konti, der oprettes for og i klientens navn.  

 Sådanne konti omfattes af reglerne om nøjagtig registrering, jf. § 8.« 3. I § 2 indsættes som nyt stk. 5:
»Stk. 5.  Advokatrådet kan meddele advokatkontorer  

 med beskedne daglige bevægelser på klienttilsvarskontoen dispensation fra  

 reglen i stk. 4, såfremt det efter omstændighederne findes  

 ubetænkeligt.« 4. I § 4 indsættes som nyt stk. 4:
»Stk. 4.  På klientkonto må alene indsættes beløb,  

 som advokaten har modtaget som led i advokatvirksomhed.« 5. § 8, stk. 1, affattes således:
»Enhver advokat, som forvalter - eller bortset fra sagsekspedition -  

 er legitimeret til at råde over tredjemand tilhørende værdipapirer m.v., skal  

 foretage nøjagtig registrering af disse.
Registreringspligten omfatter  

 værdipapirer af enhver art, og omfatter således obligationer, aktier,  

 pantebreve og gældsbreve.
Såfremt advokaten forvalter midler, som er indsat  

 på særskilt konto i bank, sparekasse eller postgiro, jf. § 1, stk. 4, vil  

 sådanne konti være omfattet af registreringspligten efter første  

 punktum.« 6. § 10, stk. 1, affattes således:
»Advokatrådet fastsætter med passende varsel en frist, inden for  

 hvilken enhver advokat, der har haft beskikkelse siden kalenderårets  

 begyndelse, til Advokatrådet skal indsende en erklæring om størrelsen af  

 advokatens samlede tilsvar af betroede penge pr. 31/12 i det foregående  

 år.« 7. Efter § 18 indsættes:
»§ 18 a.  Den virksomhed, der udøves af en  

 advokat som led i et ansættelsesforhold til en forening eller et selskab, som  

 ikke udøver advokatvirksomhed i henhold til retsplejelovens § 124, er ikke  

 omfattet af reglerne i denne vedtægt.« § 2.  Ændringerne i § 1 træder i kraft den 1. januar  

 1991.
