Cirkulæreskrivelse  

 om statsamternes adgang til at genoptage påklagede afgørelser i samværs- og  

 forældremyndighedssager 1. Indledning Hidtil har statsamterne ikke haft kompetence til at genoptage  

 en påklaget sag på eget initiativ, medmindre klageren frafaldt klagen over  

 for  

 statsamtet.
 Med vedtagelsen af lov nr. 446 af 9. juni 2004 om ændring af  

 lov om ægteskabs indgåelse og opløsning (Regelforenkling på det  

 familieretlige  

 område) blev der indført en bemyndigelsesbestemmelse i § 31, stk. 2, i lov om  

 forældremyndighed og samvær, hvorefter justitsministeren kan fastsætte regler  

 om klagers behandling.
 Med hjemmel heri er der ved bekendtgørelse nr. 929 af 14.  

 september 2004 i § 27 b i forældremyndighedsbekendtgørelsen (bekendtgørelse  

 nr.  

 874 af 24. oktober 2002) fastsat regler om statsamternes adgang til at  

 genoptage en påklaget afgørelse om samvær eller forældremyndighed.
 Denne bestemmelse, der træder i kraft den 1. oktober 2004, har  

 følgende ordlyd:
» § 27 b.  

  

 Statsamtet kan genoptage behandlingen af en påklaget afgørelse, hvis 1) klagen indeholder en ansøgning, som statsamtet ikke har taget  

 stilling til, 2) klagen indeholder væsentlige nye oplysninger, 3)  

 der foreligger væsentlige oplysninger, som statsamtet  

 ikke har taget stilling til, eller 4) der er begået sagsbehandlingsfejl, der kan have betydning for  

 afgørelsen.
Stk. 2.  

  

 Klageren  

 kan påklage statsamtets beslutning om at genoptage sagen til  

 Familiestyrelsen.« 2. Adgang til genoptagelse Bestemmelsen i § 27 b i forældremyndighedsbekendtgørelsen giver  

 statsamterne mulighed for at genoptage en sag, hvis der i forbindelse med en  

 klage bliver påberåbt væsentlige nye oplysninger, der kan have betydning for  

 afgørelsens resultat, eller hvis klagen indeholder nye ansøgninger.
Det samme  

 gælder for situationer, hvor der ikke er taget konkret stilling til bestemte  

 oplysninger eller ansøgninger.
Endvidere kan sagen genoptages ved alvorlige  

 sagsbehandlingsfejl, der kan have betydning for afgørelsens resultat.
3. Nye ansøgninger Efter det almindelige to-instans-princip skal realiteten i en  

 sag som udgangspunkt behandles af 2 instanser.
 Statsamtet bør derfor genoptage behandlingen af en påklaget sag  

 i det omfang, der i klagen fremsættes nye ansøgninger, eller hvis klagen  

 indeholder en ansøgning, der allerede var fremsat under behandlingen af  

 sagen,  

 men som statsamtet ikke har taget stilling til ved den påklagede afgørelse.
Hvis statsamtet i realiteten har taget stilling til den nye  

 ansøgning, bør statsamtet ikke genoptage sagen, men følge den almindelige  

 fremgangsmåde for behandling af klager.
Dette kan f.eks. dreje sig om  

 følgende  

 situationer (listen er ikke udtømmende):
   

 	  

 Tilfælde, hvor parten  

 ikke har fået medhold i alt, hvad denne ønskede, og i klagen ønsker (endnu)  

 mere, f.eks. hvis der er fastsat hverdagssamvær med én overnatning, og der nu  

 søges om to overnatninger.
   

 	  

 Tilfælde, hvor den nye  

 ansøgning ikke kan imødekommes, f.eks. en ansøgning om  

 deleordning, om  

 ligedeling af alle skolefridage, eller andet, der ligger klart uden for, hvad  

 der efter en generel eller konkret betragtning ville blive fastsat.  

 Beslutningen om ikke at genoptage sagen i disse tilfælde forudsætter dog som  

 altovervejende hovedregel, at statsamtet er bekendt med modpartens holdning  

 til  

 spørgsmålet.
4. Væsentlige nye oplysninger Kriteriet væsentlige nye oplysninger har to led.
For det  

 første skal der være tale om nye oplysninger, dvs. oplysninger  

 som ikke har  

 været inddraget i statsamtets tidligere behandling af sagen.
For det andet  

 skal  

 oplysningerne være væsentlige, dvs. at de skal være egnede til at  

 give afgørelsen  

 et andet indhold.
 I det følgende gennemgås nogle situationer, hvor statsamtet som  

 følge af væsentlige nye oplysninger bør genoptage behandlingen af  

 en  

 samværssag (listen er ikke udtømmende):
  

 	  

 Parterne har indgået  

 en aftale om samvær, og statsamtet har udstedt en resolution i  

 overensstemmelse  

 med aftalen.
Klageren er efterfølgende blevet utilfreds med aftalen og  

 påklager  

 derfor afgørelsen.
Der er her reelt tale om en ny ansøgning og  

 ikke en klage.
  

 	  

 Statsamtet har f.eks.  

 ændret et samvær og lagt vægt på, at klageren under behandlingen af sagen  

 ikke  

 har protesteret mod den anden parts ansøgning om ændring.
I klagen  

 protesterer  

 klageren mod ændringen.
   

 	  

 Klagen indeholder  

 oplysninger om eller er bilagt udtalelser fra psykolog, institution m.v., som  

 ikke tidligere har været inddraget i sagen.
   

 	  

 I tilfælde af  

 samværsumulighed, f.eks. i konsekvens af en af parternes  

 flytning.
   

 	  

 I tilfælde, hvor  

 statsamtet har afslået en ansøgning om samvær, og det i klagen oplyses, at  

 bopælsforælderen  

 nu er indforstået med, at der er samvær.
   

 	  

 I tilfælde, hvor  

 klagen indgives længe efter afgørelsen, og forholdene muligvis kan have  

 ændret  

 sig væsentligt siden afgørelsen.
  

 	  

 Der klages over  

 statsamtets behandling af sagen.
I så fald er det mest hensigtsmæssigt, at  

 statsamtet  

 redegør for sagsbehandlingen over for parten og henviser parten til at  

 påklage  

 sagen, hvis parten ikke er enig i statsamtets redegørelse.
5. Væsentlige oplysninger, som statsamtet ikke har  

 taget stilling til En klage kan indeholde henvisning til oplysninger, som kan være  

 af væsentlig betydning for sagen, og som statsamtet havde på  

 afgørelsestidspunktet, men som statsamtet ikke har taget stilling til i  

 afgørelsen.
Dette kan f.eks. være tilfældet, hvis statsamtet i forbindelse  

 med  

 behandlingen af klagen bliver opmærksom på, at der ikke er taget stilling  

 til,  

 om der skulle afholdes en samtale med barnet, der er i en aldersgruppe, der  

 normalt høres i den pågældende sagstype.
 Statsamtet bør endvidere genoptage sagen, hvis statsamtet ikke  

 har tillagt oplysningerne den fornødne vægt, eller hvis begrundelsen for  

 afgørelsen ikke opfylder kravene i forvaltningslovens § 24.
6. Sagsbehandlingsfejl Hvis statsamtet ved modtagelsen af klagen bliver opmærksom på,  

 at der er begået sagsbehandlingsfejl i forbindelsen med afgørelsen, kan  

 statsamtet genoptage sagen.
 Dette kan f.eks. være tilfældet, hvis afgørelsen er truffet  

 uden hensyntagen til praksis på området (retningslinier af relevans for  

 sagen),  

 hvis statsamtet har undladt at partshøre over oplysninger, eller hvis  

 statsamtet har undladt at give en part aktindsigt.
 Statsamtet kan også genoptage sagen, hvis oplysningsgrundlaget  

 ikke har været tilstrækkeligt f.eks. fordi statsamtet har undladt at indhente  

 oplysninger eller søgt væsentlige oplysninger bekræftet.
7. Begrundelse og klagevejledning Statsamtet skal begrunde en beslutning om at genoptage en  

 påklaget afgørelse.
Afgørelsen skal derfor meddeles klageren skriftligt.  

 Samtidig skal klageren orienteres om muligheden for at påklage beslutningen  

 om  

 at genoptage klagen til Familiestyrelsen.
Dette gælder dog ikke, hvis  

 klageren  

 er indforstået med, at statsamtet genoptager sagen.
8. Forhåndsklager Det forekommer, at en part  inden en afgørelse er truffet   

 meddeler statsamtet, at afgørelsen ønskes indbragt for Familiestyrelsen,  

 medmindre parten ved afgørelsen fuldt ud får medhold.
Dette sker bl.a., hvor  

 statsamtet inden afgørelsen i en agterskrivelse har meddelt afgørelsens  

 indhold  

 til parterne.
En forhåndsklage har imidlertid ikke bindende virkning for  

 statsamtet.
Derfor bør statsamtet i disse situationer som udgangspunkt afgøre  

 sagen på normal vis og give klagevejledning.
Statsamtet bør dog samtidig i  

 klagevejledningen meddele parten, at statsamtet er bekendt med, at afgørelsen  

 er forhåndsklaget, men at statsamtet ikke vil fremsende sagen til  

 Familiestyrelsen, før der er indgivet en egentlig klage.
9. Overgangsbestemmelse Statsamtets adgang til at genoptage en påklaget afgørelse  

 finder også anvendelse på klager og ansøgninger, der er modtaget i statsamtet  

 før den 1. oktober 2004, men som ikke er færdigbehandlet inden dette  

 tidspunkt.
