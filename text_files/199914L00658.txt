Betænkning afgivet af Boligudvalget den  

 22. maj 2000 Betænkning over Forslag til lov om ændring af lov om  

 leje og forskellige andre love Udvalget har behandlet lovforslaget i nogle møder  

 og har herunder stillet spørgsmål til by- og boligministeren,  

 som denne har besvaret skriftligt.
 Et af udvalgets spørgsmål til by- og  

 boligministeren og dennes svar herpå er optrykt som bilag til  

 betænkningen.
 Endvidere har udvalget modtaget skriftlige og/eller  

 mundtlige henvendelser fra:
Amager Lejerforening, Danmarks Lejerforening og Jydske Grundejerforeninger.
Et mindretal i udvalget (Socialdemokratiets, Socialistisk  

 Folkepartis, Centrum-Demokraternes og Det Radikale Venstres medlemmer af  

 udvalget) konstaterer, at by- og boligministeren over for udvalget har  

 tilkendegivet, at ministeren efter lovforslagets vedtagelse både vil  

 følge lejeudviklingen for gennemgribende forbedrede lejemål og  

 huslejenævnenes praksis vedrørende disse lejemål.  

 Ministeren vil endvidere udsende en orientering til samtlige  

 huslejenævn om vedtagelsen af de nye regler og betydningen heraf.
Disse  

 medlemmer gør opmærksom på, at mindretallet  

 repræsenterer et flertal i Folketinget.
 Disse medlemmer lægger særlig vægt  

 på, at følgende præciseringer og justeringer af ordningen  

 med lejefastsættelse for gennemgribende forbedrede lejemål efter  

 boligreguleringslovens § 5, stk. 2, bliver gennemført ved  

 lovforslaget:
For det første, at henvisningen til  

 forbedringsbegrebet i lejelovens § 58 præciserer, at der ved  

 vurderingen af, om et forbedringsarbejde opfylder beløbsgrænsen  

 i § 5, stk. 2, tages udgangspunkt i det almindelige lejeretlige  

 forbedringsbegreb.
Præciseringen indebærer således, at der  

 ved opgørelse af den samlede forbedringsudgift alene medregnes  

 udgifter, som vedrører arbejder eller dele af arbejder, der har  

 medført en egentlig forøgelse af lejemålets  

 brugsværdi.
Formålet hermed er at sikre, at der i  

 forbedringsudgiften kun medregnes beløb, som er afholdt med henblik  

 på at forøge brugsværdien og dermed at undgå  

 fupmoderniseringer.
Det er disse medlemmers opfattelse, at der med by- og  

 boligministerens besvarelse af spørgsmål 12 (L 226 - bilag 18)  

 hermed er præciseret de klargøringer af § 5, stk. 2, som bl.a.  

 har været hensigten med det fremsatte lovforslag.
Det er derfor disse  

 medlemmers klare forventning, at denne præcisering vil blive lagt til  

 grund som retskilde ved eventuelle tvister.
Hermed er det slået fast,  

 at den bestående brugsværdi skal modregnes, således at det  

 kun er den reelle forøgelse af brugsværdien, der kan medregnes,  

 såfremt § 5, stk. 2, skal tages i anvendelse.
For det andet, at ordningen i § 5, stk. 3, giver lejerne  

 mulighed for at sikre, at ejendomme, hvor der sker udlejning efter § 5, stk.  

 2, er i en god vedligeholdelsesstand.
Udlejeren skal derfor orientere  

 lejerne, når der påtænkes at skulle ske udlejning efter §  

 5, stk. 2. Herefter har lejerne mulighed for at indhente huslejenævnets  

 vurdering af, om ejendommen er behæftet med vedligeholdelsesmangler.
De  

 vedligeholdelsesmangler, som ifølge lovforslagets bemærkninger  

 skal indgå i huslejenævnets vurdering, vedrører mangler,  

 som det påhviler udlejeren at udbedre, på tag og fag samt  

 fælles- og adgangsarealer, herunder fundament, facade, skorsten,  

 vinduer, port, trappe og opgangspartier.
Disse medlemmer har således  

 lagt vægt på, at det ikke er afgørende, om ejendommen i  

 øvrigt fremtræder vel vedligeholdt.
Også i en generelt vel  

 vedligeholdt ejendom, kan der gives påbud, hvis ejendommen har enkelte  

 vedligeholdelsesmangler.
Disse medlemmer har endvidere lagt vægt på, at  

 nævnet ikke alene kan give påbud om afhjælpning af  

 funktionsmangler, men også påbud om istandsættelse af  

 f.eks. en trappeopgang, som er mangelfuld med hensyn til overfladebehandling.  

 Hvis huslejenævnet i denne forbindelse giver udlejeren påbud om  

 udbedring af vedligeholdelsesmangler, kan der ikke ske udlejning efter § 5,  

 stk. 2, før disse mangler er afhjulpet.
Hermed kan lejerne sikre, at  

 der ikke anvendes vedligeholdelsesmidler i de lejemål, som  

 påtænkes udlejet efter § 5, stk. 2, før de  

 vedligeholdelsesmangler, som måtte findes på ejendommen, for  

 så vidt angår tag og fag samt fælles- og adgangsarealer, er  

 afhjulpet.
For det tredje, at udlejerens dokumentationspligt  

 præciseres med hensyn til forbedringsudgifternes størrelse og  

 tidspunktet for arbejdernes udførelse, og at der opnås en  

 enklere og hurtigere behandling af sager vedrørende § 5, stk.  

 2-lejemål i huslejenævnet.
Forslaget i § 5, stk. 4, tager  

 udgangspunkt i, at det er udlejeren, der har den væsentligste interesse  

 i udlejning efter denne ordning og derfor samtidig er den nærmeste til  

 at sikre dokumentation for de udførte arbejder.
Et andet mindretal (Venstres, Det Konservative Folkepartis  

 og Kristeligt Folkepartis medlemmer af udvalget) finder, at der er behov for  

 en egentlig revision af lejeloven med udgangspunkt i lejelovskommissionens  

 grundige betænkning og regeringens egen målsætning i dens  

 regeringsgrundlag om, at der skal være bedre overensstemmelse mellem  

 pris og kvalitet.
Det fremsatte lovforslag lever ikke op til denne  

 målsætning, men betegner tværtimod ved ændringerne af  

 § 5, stk. 2-ordningen et tilbageskridt i forhold til gældende lov.  

 Mindretallet ønsker at understrege, at mindretallet er enig med  

 regeringen i, at det er forkert at foretage moderniseringer, hvor  

 moderniseringen ikke i sig selv forbedrer boligens kvalitet.
Mindretallet  

 finder imidlertid, at den af regeringen valgte metode er forkert.
 Herefter indstiller et mindretal  

 (Socialdemokratiets, Centrum-Demokraternes og Det Radikale Venstres medlemmer  

 af udvalget) lovforslaget til vedtagelse med de af by- og  

 boligministeren stillede ændringsforslag.
 Et andet mindretal (Venstres, Det Konservative  

 Folkepartis, Dansk Folkepartis og Frihed 2000 s medlemmer af udvalget)  

 indstiller lovforslaget til forkastelse ved 3. behandling, men vil  

 stemme for det under nr. 13 stillede ændringsforslag.
Et mindretal inden for mindretallet (Dansk Folkepartis  

 medlem af udvalget) kan ikke støtte lovforslaget, idet der herefter  

 sættes endnu flere overflødige lapper på lejeloven.
Dette  

 medfører endnu flere besværlige og svært administrerbare  

 regler.
Dansk Folkeparti ønsker, at der tages de nødvendige  

 skridt mod en mere liberal huslejedannelse, således at det lejede  

 afspejler det lejedes værdi.
Dansk Folkeparti ønsker endvidere  

 ikke, at der indføres en lovgivning om indførelse af  

 huslejenævn i hele landet.
Et andet mindretal inden for mindretallet (Frihed 2000 s  

 medlem af udvalget) er enig med regeringen i, at det er urimeligt at foretage  

 moderniseringer, hvor dette ikke i sig selv forbedrer boligens standard eller  

 installationer.
Når Frihed 2000 alligevel vil stemme imod lovforslaget,  

 skyldes det, at metoden er forkert.
Frihed 2000 ønsker et frit og  

 ureguleret boligmarked.
Havde man det, ville moderniseringer af  

 unødvendig karakter aldrig blive gennemført.
Frihed 2000 er  

 også modstandere af huslejenævn i alle dele af landet og er  

 derfor naturligvis også imod at udbrede dette system til hele  

 landet.
Et tredje mindretal (Socialistisk Folkepartis  

 medlem af udvalget) indstiller lovforslaget til vedtagelse med de af  

 Socialistisk Folkeparti og de af by- og boligministeren under nr. 1 og 10  

 stillede ændringsforslag.
Såfremt de af Socialistisk Folkeparti  

 stillede ændringsforslag ikke vedtages, vil mindretallet stemme for de  

 af by- og boligministeren under nr. 3, 5, 6, 7 og 9 stillede  

 ændringsforslag.
SF finder, at § 5, stk. 2, bør udgå af loven.  

 Bestemmelserne i paragraffen giver udlejere mulighed for at lave  

 moderniseringer, hvor øgningen af brugsværdien ikke står  

 mål med den lejeforhøjelse, lejerne får.
Det betyder  

 bl.a., at lejere må se, at en lejlighed kan have den dobbelte husleje i  

 forhold til andre lejligheder i ejendommen, uden at de oplever, at der er  

 nogen væsentlig forskel i brugsværdien.
Paragraffen underminerer  

 endvidere gældende regler om, at lejen skal være  

 omkostningsbestemt, og fører huslejedannelsen på det private  

 udlejningsmarked hen mod en markedsbaseret husleje.
Paragraffen blev  

 indført for at afværge konsekvenserne af, at en dom i Vestre  

 Landsret gav mulighed for en ubetinget ret til at anvende det lejedes  

 værdi ved genudlejningsmodernisering.
Denne dom er senere blevet  

 omstødt ved Højesteret, hvorfor § 5, stk. 2, ikke længere  

 er nødvendig for at begrænse genudlejningsmoderniseringer.
 SF ønsker, at lovforslaget behandles på ny af  

 udvalget mellem 2. og 3. behandling, idet SF finder, at enkelte forhold i  

 ændringsforslagene bør afklares nærmere.
 Et fjerde mindretal (Enhedslistens medlem af  

 udvalget) vil redegøre for sin stilling ved lovforslagets 2.  

 behandling.
 Et femte mindretal (Kristeligt Folkepartis medlem  

 af udvalget) indstiller lovforslaget til forkastelse ved 3.  

 behandling, men vil stemme hverken for eller imod det af Dansk Folkeparti  

 stillede ændringsforslag.
Ændringsforslag Til § 1 Af	by- og boligministeren, tiltrådt af et mindretal  

 (S, SF, CD og RV):
 1) Efter nr. 22 indsættes som nyt nummer:
» Af	et mindretal (SF):
 2) Nr. 25 udgår.
 Af	by- og boligministeren, tiltrådt af et mindretal  

 (S, CD og RV):
 3) I den under nr. 25 foreslåede affattelse af  

§ 73, stk. 3, indsættes som sidste pkt.:
» Til § 2 Af	et mindretal (SF):
 4) Nr. 2 affattes således:
» » Stk. 2. Ved vurderingen af lejen og det lejedes  

 værdi ses der bort fra:
 Stk. 3. Ved lejeaftalens indgåelse kan der ikke  

 aftales en leje eller lejevilkår, der efter en samlet bedømmelse  

 er mere byrdefulde for lejeren end de vilkår, der gælder for  

 andre lejere i ejendommen.
Stk. 4. Reglen i stk. 3 er dog ikke til hinder for, at  

 der i lejemål, som er forbedret, uden at der samtidig er  

 gennemført en til forbedringen svarende lejeforhøjelse, ved  

 genudlejning kan aftales en leje efter reglerne i stk. 1-2.«« Af	by- og boligministeren, tiltrådt af et mindretal  

 (S, CD og RV):
 5) I den under nr. 2 foreslåede affattelse  

 af § 5, stk. 2, 1. pkt., indsættes efter »jf. dog«: »stk. 3 og «.
 6) I den under nr. 2 foreslåede affattelse af §  

 5 indsættes efter stk. 2 som nyt stykke:
» Stk. 3-8 bliver herefter stk. 4-9.
 7) I den under nr. 2 foreslåede affattelse af §  

 5, ændres i stk. 8, der bliver stk. 9, »stk. 7« til: »stk. 8 «, og »stk. 1-6« ændres til:  

»stk. 1-7«.
 Af	et mindretal (SF):
 8) Nr. 3 affattes således:
» Af	by- og boligministeren, tiltrådt af et mindretal  

 (S, CD og RV):
 9) I den under nr. 3 foreslåede ændring af  

§ 7, stk. 2, 2. pkt., ændres »§ 5,  

 stk. 6« til: »§ 5, stk.  

 7 «.
 Af	by- og boligministeren, tiltrådt af et mindretal  

 (S, SF, CD og RV):
 10) Efter nr. 7 indsættes som nyt nummer:
» Af	et mindretal (SF):
 11) Nr. 10 udgår.
 12) Efter nr. 10 indsættes som nyt nummer:
» Af	et mindretal (DF), tiltrådt af et mindretal (V,  

 KF og FRI):
 13) Nr. 12 udgår.
Til § 11 Af	et mindretal (SF):
 14) Stk. 7 og 8 udgår.
Bemærkninger Til nr. 1, 9 og 10 Ændringerne er redaktionelle.
Til nr. 2, 8, 11, 12 og 14 Der er tale om konsekvensændringer som følge  

 af det under nr. 4 stillede ændringsforslag.
Til nr. 3 Det foreslås, at den i § 5, stk. 3, foreslåede  

 ordning med huslejenævnets vurdering af, om der er  

 vedligeholdelsesmangler i ejendommen forud for udlejning efter § 5, stk. 2,  

 ikke indgår i huslejenævnets behandling af udlejerens  

 ansøgning om forhåndsgodkendelse ved anvendelse af § 5, stk. 2,  

 i forbindelse med et bytte.
Begrundelsen for forslaget er, at  

 huslejenævnets vurdering af ejendommens vedligeholdelsesstand ikke er  

 en generel betingelse for at kunne anvende § 5, stk. 2, men beror på,  

 om beboerrepræsentanterne i ejendommen ønsker en sådan  

 vurdering, før udlejeren foretager udlejning efter § 5, stk. 2.
Til nr. 4 Med ændringsforslaget udgår den  

 nugældende § 5, stk. 2, hvorefter udlejere af gennemgribende forbedrede  

 lejemål har haft adgang til at fravige reglerne om omkostningsbestemt  

 leje ved lejefastsættelsen i forbindelse med genudlejning og til at  

 fastsætte lejen alene med det lejedes værdi som overgrænse.  

 Det er hensigten med ændringsforslaget at fjerne denne adgang.
Samtidig  

 ændres formuleringen af § 5, stk. 1, med henblik på at lade  

 bestemmelsen afspejle den retspraksis, som højesteretsdommene U1997;  

 1037 HD (22.5.97) og U1997; 1042 HD (22.5.97) fastlagde.
Til nr. 5 og 7 Ændringsforslagene er en konsekvens af, at der i  

 stk. 3 foreslås indsat en betingelse for at kunne anvende § 5, stk. 2,  

 jf. ændringsforslaget under nr. 6. Der foreslås derfor i § 5,  

 stk. 2, indsat en henvisning til det foreslåede stk. 3.
 Samtidig foreslås henvisningen til stk. 6 og stk.  

 1-6 i den foreslåede affattelse af § 5, stk. 8, ændret til stk. 7  

 og stk. 1-7 som følge af, at der indsættes et nyt stk. 3 i  

 bestemmelsen.
Til nr. 6 Hensigten med ændringsforslaget er at sikre, at der  

 ikke sker udlejning af lejemål efter § 5, stk. 2, i nedslidte ejendomme  

 med vedligeholdelsesmangler.
Den foreslåede ordning giver således lejerne  

 mulighed for at sikre, at vedligeholdelsesmangler afhjælpes, før  

 udlejeren indgår en ny lejeaftale efter § 5, stk. 2, for et  

 gennemgribende forbedret lejemål.
Ordningen finder anvendelse i  

 forbindelse med den første udlejning efter forbedringernes  

 gennemførelse, hvor lejen ønskes fastsat efter § 5, stk. 2.
 Da det må forudsættes, at der fortsat i de  

 fleste ejendomme vil være god økonomi i at foretage udlejning  

 efter § 5, stk. 2, også efter udbedring af vedligeholdelsesmangler, vil  

 effekten af forslaget endvidere være en styrkelse af  

 vedligeholdelsesindsatsen generelt.
Med forslaget er det ikke tilsigtet at ændre i de  

 principielle forhold omkring lejerens og udlejerens pligt til at foretage  

 vedligeholdelse.
Udlejerens pligt til at vedligeholde ejendommen er  

 således fortsat uafhængig af indestående på  

 vedligeholdelseskontiene.
Forslaget ændrer ikke ved, at lejeren til  

 ethvert tidspunkt kan indbringe en sag om lejens størrelse efter § 5,  

 stk. 2, for huslejenævnet.
 Afklaringen af, om ejendommen har vedligeholdelsesmangler,  

 sker ved, at beboerrepræsentanterne eller de enkelte beboelseslejere  

 får mulighed for at forelægge sagen for huslejenævnet med  

 nærmere angivelse af, hvilke vedligeholdelsesmangler der  

 påberåbes, inden for en frist på 14 dage efter modtagelse  

 af udlejerens orientering om, at der vil ske udlejning efter § 5, stk. 2.  

 Orienteringen skal indeholde oplysning om, hvilken eller hvilke lejligheder  

 der er eller vil blive forbedret og udlejet efter § 5, stk. 2, samt om  

 indholdet af denne bestemmelse, herunder om adgangen til at indbringe sagen  

 for huslejenævnet inden udløbet af 14-dages-fristen.  

 Orienteringen til beboerrepræsentanterne eller lejerne kan tidligst  

 gives, når det hidtidige lejeforhold er opsagt eller ophævet, det  

 vil sige, når opsigelsen eller ophævelsen er kommet frem til  

 lejeren henholdsvis udlejeren.
Hvis der er beboerrepræsentation i ejendommen, kan  

 udlejeren vælge enten at give orienteringen til  

 beboerrepræsentanterne eller til samtlige lejere.
I ejendomme uden  

 beboerrepræsentation skal orienteringen gives til samtlige  

 beboelseslejere.
 Med den foreslåede pligt til at orientere  

 beboerrepræsentanterne eller lejerne er det tilstræbt at sikre,  

 at udlejeren hurtigt og enkelt kan sikre sig et overblik over, om der skal  

 udføres vedligeholdelse for at kunne anvende § 5, stk. 2, i  

 ejendommen.
Udlejerens pligt til at give ejendommens  

 beboerrepræsentanter eller lejerne orientering om påtænkte  

 forbedringer og udlejninger efter § 5, stk. 2, skal ses i lyset af, at  

 lejerne samtidig forpligtes til at reagere inden for en kortere periode,  

 så udlejeren hurtigt får klarhed over vilkårene for at  

 kunne anvende § 5, stk. 2, i ejendommen.
Ordningen er indrettet  

 således, at virkningerne i alle tilfælde er fremadrettede.  

 Udlejeren har dermed mulighed for at sikre sig imod, at efterfølgende  

 indsigelser ændrer forudsætningerne for de forbedringer, som  

 udlejeren har iværksat.
Der er ikke foreslået formkrav til udlejerens  

 orientering af lejerne.
Udlejeren kan således nøjes med at  

 hænge en meddelelse op i opgangen, eventuelt i ejendommens  

 aflåste udhængsskab.
Udlejeren skal dog være  

 opmærksom på, at der knytter sig retsvirkninger til den  

 orientering, der skal gives til lejerne.
Dette kan få den betydning, at  

 udlejeren i tilfælde af en tvist vil skulle bevise, at orienteringen er  

 givet efter reglerne.
Såfremt udlejeren ønsker at sikre sig et  

 sådant bevis, bør orienteringen ske skriftligt med de muligheder  

 for at sikre beviset, der følger heraf.
En huslejenævnsafgørelse får alene  

 virkning for det lejeforhold, som giver anledning til indbringelse af sagen,  

 og får dermed ikke virkning for tidligere indgåede aftaler efter  

 § 5, stk. 2. Lejeaftaler efter § 5, stk. 2, der er indgået under  

 iagttagelse af den foreslåede bestemmelse, påvirkes således  

 ikke af en efterfølgende huslejenævnsafgørelse, der er  

 foranlediget af, at en ny lejeaftale efter § 5, stk. 2, påtænkes  

 indgået.
Indbringes en sag efter fristens udløb, skal  

 huslejenævnet afvise sagen.
 Vilkåret om huslejefastsættelse efter § 5,  

 stk. 2, er ugyldigt, såfremt udlejeren ikke iagttager kravet om at give  

 beboerrepræsentanterne eller lejerne orientering om en  

 påtænkt udlejning efter § 5, stk. 2. I så fald skal lejen  

 fastsættes efter § 5, stk. 1, fra aftaletidspunktet.
Har udlejeren indgået ny lejeaftale efter § 5, stk.  

 2, inden huslejenævnets afgørelse foreligger, og resulterer  

 huslejenævnets vurdering i, at der foreligger vedligeholdelsesmangler,  

 kan lejen ikke beregnes efter § 5, stk. 2, og skal i stedet beregnes efter §  

 5, stk. 1, fra aftaletidspunktet, og indtil manglerne er afhjulpet.
Det samme  

 gør sig gældende, hvis udlejeren indgår aftale i henhold  

 til § 5, stk. 2, efter, at huslejenævnet har truffet afgørelse  

 om, at ejendommen er behæftet med vedligeholdelsesmangler, uden at  

 manglerne er afhjulpet.
Lejeren af det gennemgribende forbedrede  

 lejemål kan i disse tilfælde forlange lejen fastsat efter § 5,  

 stk. 1.
 Fremgangsmåden ved indbringelse af en sag for  

 huslejenævnet om vedligeholdelsesmangler efter den foreslåede  

 ordning følger de regler, som gælder for indbringelse af sager  

 efter § 22.
 Nævnets behandling af sagen sker som ved behandling  

 af en sag om vedligeholdelsesmangler efter § 22. Huslejenævnet skal  

 således vurdere de forhold, som beboerrepræsentanterne eller  

 lejerne har påpeget, ud fra en vurdering af, om der er tale om  

 vedligeholdelsesmangler af en karakter, som efter nævnets praksis vil  

 medføre et påbud om udbedring.
Det følger af lejelovens § 19, at udlejeren skal  

 vedligeholde ejendommen og det lejede.
Det betyder, at en udlejer i alle  

 relationer har pligt til udbedre vedligeholdelsesmangler på ejendommen.  

 Efter boligreguleringslovens § 22, stk. 3, kan huslejenævnet  

 påbyde udlejeren at afhjælpe vedligeholdelsesmangler.  

 Vedligeholdelsesbegrebet i § 22, stk. 3, er det almindelige lejeretlige  

 vedligeholdelsesbegreb.
Da § 22 ikke indeholder begrænsninger i forhold  

 til den ubegrænsede vedligeholdelsespligt, som følger af  

 lejelovens § 19, kan huslejenævnet give udlejeren påbud om at  

 afhjælpe alle typer af vedligeholdelsesmangler.
Det er ikke  

 afgørende, om ejendommen i øvrigt fremtræder vel  

 vedligeholdt.
Også i en generelt vel vedligeholdt ejendom kan der gives  

 påbud, hvis ejendommen har enkelte vedligeholdelsesmangler.
Det er  

 heller ikke afgørende, om der er tale om større  

 vedligeholdelsesmangler, idet det afgørende er, om der er tale om  

 væsentlige gener for lejerne.
Som et typisk eksempel på  

 vedligeholdelsesmangler, der kan medføre påbud, kan nævnes  

 vinduesistandsættelse.
Hvis vinduerne i ejendommen er i dårlig  

 vedligeholdelsesstand med hensyn til maling og kitning, vil  

 huslejenævnet ved en sag herom typisk give påbud om udbedring.
De vedligeholdelsesmangler, som skal indgå i  

 huslejenævnets vurdering, vedrører mangler, som det  

 påhviler udlejeren at udbedre, på tag og fag samt fælles-  

 og adgangsarealer, herunder fundament, facade, skorsten, vinduer, port,  

 trappe og opgangspartier.
Det foreslås således, at vurderingen af  

 ejendommen i denne forbindelse ikke skal omfatte forhold i de enkelte  

 lejligheder.
Nævnet kan ikke alene give påbud om  

 afhjælpning af funktionsmangler, men f.eks. også påbyde  

 istandsættelse af en trappeopgang, som er mangelfuld med hensyn til  

 overfladebehandling.
Hvis udlejeren ikke følger påbudet, går  

 sagen videre efter de almindelige regler om behandling af  

 vedligeholdelsessager ved huslejenævnene.
Den enkelte lejer kan  

 således, hvis nævnet har fastsat en frist for arbejdernes  

 udførelse, rette henvendelse til Grundejernes Investeringsfond, som  

 derefter kan udføre arbejderne for udlejerens regning.
Forslaget om, at beboerrepræsentanterne eller  

 lejerne i forbindelse med udlejning efter § 5, stk. 2, skal kunne indbringe  

 sager om vedligeholdelsesmangler i ejendommen for huslejenævnet, vil  

 indebære en styrkelse af vedligeholdelsesindsatsen generelt.
Forslaget  

 skønnes endvidere at medføre en begrænset  

 forøgelse af antallet af huslejenævnssager.
Samtidig forventes  

 forslaget dels som en direkte effekt af huslejenævnenes  

 afgørelser, dels på grund af dets adfærdsmæssige  

 virkninger i hvert fald på kort sigt at medføre en reduktion i  

 det antal boliger, der udlejes efter § 5, stk. 2. Som følge heraf  

 antages der også at ske en nedgang i antallet af  

 huslejenævnssager vedrørende anvendelsen af § 5, stk. 2. Med  

 betydelig usikkerhed skønnes forslaget derfor ikke samlet at  

 medføre nogen nævneværdig ændring i antallet af  

 sager, der indbringes for huslejenævnene, og dermed heller ikke i de  

 kommunale udgifter i den forbindelse.
 Loven træder i kraft den 1. januar 2001. Den  

 foreslåede ordning får virkning for aftaler efter § 5, stk. 2,  

 der indgås efter dette tidspunkt.
Til nr. 13 Forslagsstillerne ønsker ikke, at der  

 indføres en lovgivning om indførelse af huslejenævn i  

 hele landet. Ændringsforslaget har således til formål, at  

 dette undgås.
Såfremt ændringsforslaget vedtages, vil  

 forslagsstillerne til lovforslagets 3. behandling stille  

 ændringsforslag om de nødvendige konsekvensrettelser i  

 lovforslagets øvrige bestemmelser.
 Lissa Mathiasen (S) nfmd.  

  Niels Bloch Jespersen (S)  

  René Skau Björnsson (S)  

  Lars Kramer Mikkelsen (S)  Sandy Brinck (S)  

 Knud Erik Hansen (SF)  Annie Lunde Hansen (CD)  

  Dorit Myltoft (RV)  Keld Albrechtsen (EL)  

  Gyda Kongsted (V)  Rikke Hvilshøj (V)  

  Karsten Nonbo (V) Kirsten Jacobsen (FRI)  

  Pernille Sams (KF)  Jens Heimburger (KF)  

  Egil Møller (DF)  

  Flemming Kofod-Svendsen (KRF) fmd.
Bilag Et af udvalgets spørgsmål til by- og  

 boligministeren og dennes svar herpå Spørgsmål nr. 12 og svaret herpå er  

 optrykt efter ønske fra Socialdemokratiet, Socialistisk Folkeparti,  

 Centrum-Demokraterne og Det Radikale Venstre.
 Spørgsmål 12:
Hvordan skal ordet brugsværdiberegning i praksis  

 forstås, jf. bemærkningerne til § 58, og hvilken betydning vil  

 det få fremover? Svar:
 I mit lovforslag indgår en ændring af  

 formuleringen af § 5, stk. 2, idet der indsættes en udtrykkelig  

 henvisning til det lejeretlige forbedringsbegreb, således som det er  

 fastlagt i lejelovens § 58. Hensigten med denne ændring er at  

 fastslå, at opgørelsen af en forbedringsudgift i relation til at  

 afgøre, om en forbedret lejlighed er omfattet af  

 boligreguleringslovens § 5, stk. 2, skal ske på grundlag af det  

 almindelige lejeretlige forbedringsbegreb.
 I det oprindelige lovforslag fra 1996, hvor ordningen i §  

 5, stk. 2, blev indført, fremgik denne sammenhæng af  

 lovforslagets bemærkninger, men da der i den foreliggende praksis  

 på området ses afgørelser, hvor det forekommer uklart, om  

 det fuldt ud er disse principper, som er anvendt ved opgørelsen af  

 forbedringsudgiften, har jeg fundet anledning til at indsætte en  

 udtrykkelig henvisning til lejelovens § 58. Hermed skulle al tvivl være  

 udelukket.
Jeg vil gerne samtidig understrege, at det ikke har  

 været min hensigt at ændre i fastlæggelsen af det  

 lejeretlige forbedringsbegreb.
En sådan ændring ville da  

 også forudsætte en ændring af formulering af § 58.
I bemærkningerne til den foreslåede henvisning  

 til lejelovens § 58 er der foretaget en kort gennemgang af de principper, som  

 det lejeretlige forbedringsbegreb bygger på.
Af denne gennemgang  

 fremgår, at sondringen imellem forbedring og vedligeholdelse, som er et  

 af de helt fundamentale principper i dansk lejeret, er baseret på  

 vurderingen af, om og i givet fald i hvilket omfang et arbejde modsvares af  

 en forøgelse af det lejedes værdi.
 Med andre ord er der, når forbedringsandelen af et  

 arbejde skal vurderes, tale om at opgøre brugsværdien af den  

 udførte forbedring.
Der er i sagens natur tale om en skønsmæssig  

 afgørelse på grundlag af de konkrete forhold omkring  

 forbedringen.
De to yderpunkter for skønnet udgøres dels af  

 arbejder, der ingen brugsværdiforøgelse indeholder, dels af  

 arbejder, som indebærer en brugsværdiforøgelse, der  

 modsvarer den samlede udgift.
 Som eksempler på sådanne arbejder kan  

 nævnes vinduesudskiftninger, hvor de eksisterende vinduer udskiftes med  

 nye identiske vinduer og etablering af badeværelse i en lejlighed, der  

 ikke forud for forbedringen indeholdt et badeværelse.
Ved vinduesudskiftningen udskiftes gammelt med nyt, uden  

 at der samtidig tilføres nye kvaliteter.
I dette tilfælde er  

 forskellen alene, at vinduerne nu, som da de eksisterende vinduer blev isat,  

 er nye, og arbejdet dækker derfor kun over den vedligeholdelse, som  

 lejeren i forvejen over lejen betaler for.
I et sådan tilfælde  

 vil der derfor ikke være grundlag for at beregne en  

 lejeforhøjelse efter reglerne i lejelovens § 58.
I tilfældet med etablering af badeværelse  

 omfatter arbejdet som udgangspunkt fuldt ud en  

 brugsværdiforøgelse, idet den kvalitet, som ligger i et  

 badeværelse, ikke tidligere har været en del af det lejede.
I  

 dette tilfælde vil den samlede udgift, forudsat at den er  

 sædvanlig, almindeligvis modsvares af en  

 brugsværdiforøgelse.
I dette tilfælde vil der  

 således efter lejelovens § 58 være grundlag for at beregne en  

 lejeforhøjelse for den fulde udgift.
 For de mest almindelige arbejders vedkommende er der tale  

 om, at der indgår elementer af både forbedring og  

 vedligeholdelse, vurderingen af brugsværdiforøgelsen kommer i  

 sådanne tilfælde til udtryk ved et fradrag i udgiften, som svarer  

 til vedligeholdelsesandelen.
