Nr BSF 15 Forslag til folketingsbeslutning om flytningen af Forsvarets Sergentskole  

 fra Sønderborg til Odense Fremsat af Pelle Voigt (SF) Gade (SF) Birthe Hansen (SF) Hanne Thanning  

 Jacobsen (SF) Gert Petersen (SF) Villy Søvndahl (SF) Jens Thoft (SF) den 5. november 1991 Folketinget opfordrer regeringen til at omvurdere beslutningen om at flytte Forsvarets Sergentskole fra Sønderborg til Odense og til at give Folketingets Forsvarsudvalg fuld indsigt i det materiale, som ligger til grund for beslutningen om flytningen.
Bemærkninger til forslaget Forsvarsforligspartiernes beslutning fra 1989 om at flytte Forsvarets  

 Sergentskole fra Sønderborg til Odense har mødt en ganske enestående kritik,  

 ikke alene fra folk i de to lokalsamfund Sønderborg og Odense, hvor  

 uenigheden om denne beslutning er stor, fra militærfolk, udenforstående  

 iagttagere, men sågar også fra mange af de centrale beslutningstagere.
 Således udtalte statsministeren i Jydske Tidende den 10. marts 1989:  

 »Der findes ingen saglige begrundelser for at flytte  

 Sergentskolen«.
 Den anden hovedansvarlige for beslutningen, Socialdemokratiets formand,  

 Svend Auken, sagde på et møde med repræsentanter for Sønderborg den 23.  

 februar 1990: »Socialdemokratiets ledelse vil ikke stå i vejen for en  

 løsning, så Sergentskolen kan blive i Sønderborg«.
 Den senere diskussion om flytningen har sat det ene spørgsmålstegn efter  

 det andet ved det økonomisk forsvarlige i beslutningen.
 Det socialdemokratiske medlem af Folketingets Forsvarsudvalg Poul Quist  

 Jørgensen konkluderede således over for Ritzaus Bureau den 29. juli 1991:  

 »Det er efterhånden tydeligere og tydeligere at se, at flytningen af  

 Sergentskolen ikke kan ske på tilfredsstillende vis«.
Samtidig med at beslutningens økonomiske grundlag er blevet betvivlet i  

 brede kredse, er det klart, at hensynet til naturen, miljøet og de lokale  

 beboeres ønsker klart taler imod en flytning.
Det er bl.a. blevet påpeget  

 gennem de protester, som 4.000 indbyggere i Højbjerg-Korup har underskrevet  

 og tilstillet Folketinget.
 Samtidig har Forsvarsministeriet systematisk mørkelagt sagen ved at  

 klassificere materiale om baggrunden for og konsekvenserne af flytningen,  

 hvilket har udløst krav om aktindsigt fra både journalister og lokale parter  

 i sagen.
 Derfor bør regeringen omvurdere beslutningen, og i den forbindelse må  

 Folketinget have fuld indsigt i det materiale, som ligger til grund for den  

 yderst omstridte beslutning, så en ny beslutning kan træffes på et  

 demokratisk forsvarligt grundlag.
 Folketingets omdømme bør ikke lide yderligere skade ved vedtagelse af  

 beslutninger, hvis grundlag hemmeligholdes, samtidig med at de centrale  

 beslutningstagere selv over for offentligheden tager afstand fra  

 beslutningerne.
