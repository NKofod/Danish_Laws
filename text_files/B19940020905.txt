 I medfør af § 1, stk. 1, § 4, stk. 1, 5 og 7, § 21, § 22, stk. 2, § 24 og  

 § 29 i lov nr. 414 af 13. juni 1990 om administration af Det Europæiske  

 Økonomiske Fællesskabs forordninger om markedsordninger for landbrugsvarer  

 m.v., som senest ændret ved lov nr. 265 af 6. maj 1993 og, for så vidt angår  

 bestemmelserne i kapitel 1-5 efter forhandling med skatteministeren,  

 fastsættes:
 Administration af og kontrol med  

 markedsordningerne m.v.
 § 1.  EF-direktoratet varetager følgende opgaver:
 § 2.  De statslige told- og skattemyndigheder  

 varetager følgende opgaver:
 § 3.  Kontrollen med, at betingelserne for ind- og  

 udbetalingerne er opfyldt, foretages af EF-direktoratet, de statslige told-  

 og skattemyndigheder, Plantedirektoratet og Veterinærdirektoratet.
 Stk. 2.  EF-direktoratet forestår den overordnede  

 iværksættelse, koordination og opfølgning af den nødvendige kontrol.  

 Tilrettelæggelsen af kontrollen m.v. sker efter aftale mellem EF-direktoratet  

 og vedkommende kontrolmyndighed.
 Stk. 3.  De statslige told- og skattemyndigheder og  

 Plantedirektoratet varetager den efterfølgende regnskabskontrol på de  

 ordninger, hvor myndigheden tillige varetager den fysiske kontrol, med mindre  

 der træffes anden beslutning efter aftale med EF-direktoratet.
 Stk. 4.  Vedkommende myndighed er ansvarlig for den  

 korrekte forvaltning og kontrol med de i medfør af lov nr. 414 af 13. juni  

 1990 pålagte opgaver, samt øvrige bestemmelser, der regulerer ordninger, som  

 er omfattet af nævnte lovs § 1.
 § 4.  De statslige told- og skattemyndigheder udøver  

 de beføjelser, der ved § 4, stk. 5 og 7 i lov nr. 414 af 13. juni 1990 er  

 tillagt landbrugsministeren, til at fastsætte regler om kontrol med de  

 oplysninger, der skal danne grundlag for opkrævning af de i § 13 nævnte  

 afgifter, samt fastsættelse af regler om regnskabsførelse m.v. i forbindelse  

 hermed.
 § 5.  For så vidt angår de af EF-direktoratet  

 administrerende ordninger, udøves den beføjelse til at tilkendegive den  

 pågældende, at sagen kan afgøres uden retslig forfølgning, der ved § 29 i lov  

 nr. 414 af 13. juni 1990 er tillagt landbrugsministeren, af EF-direktoratet.
 Stk. 2.  For så vidt angår de i kapitel 4 nævnte  

 ordninger, udøves den i stk. 1, nævnte beføjelse af de statslige told- og  

 skattemyndigheder.
 § 6.  Medmindre klageadgang er afskåret efter særlig  

 bekendtgørelse, kan afgørelser, truffet af EF-direktoratet eller de statslige  

 told- og skattemyndigheder i henhold til denne bekendtgørelse, af den, som  

 afgørelsen er rettet til, indbringes for landbrugsministeren inden 4 uger  

 efter, at afgørelsen er meddelt klageren, jf. dog stk. 2.
 Stk. 2.  Afgørelser, truffet af de statslige told- og  

 skatteregioner vedrørende de i kapitel 4 anførte ordninger, kan indbringes  

 for Told- og Skattestyrelsen efter bestemmelsen i stk. 1.
Eksportrestitutioner § 7.  Udførsler, for hvilke der søges  

 eksportrestitution, skal forudanmeldes til den told- og skatteregion, i hvis  

 distrikt varen indlades i et transportmiddel med henblik på eksport.  

 Forudanmeldelse skal ske mindst 24 timer, før indladningen påbegyndes.
Der  

 kan indgås aftale om forudanmeldelse med kortere frist med den told- og  

 skatteregion, hvor varen indlades.
 Stk. 2.  De statslige told- og skattemyndigheder  

 fastsætter de nærmere betingelser for forudanmeldelsens indhold.
§ 8.  Medmindre andet er fastsat ved forordning, skal  

 der for varer, der ikke er omfattet af EF-traktatens bilag II, og som er af  

 en sammensætning, der angives til udførsel for første gang, afgives en recept  

 senest 7 hverdage, inden varen af den pågældende sammensætning angives til  

 udførsel.
Der kan indgås aftale om afgivelse af recept med kortere frist med  

 den told- og skatteregion, hvor varen skal indlades.
 Stk. 2.  De statslige told- og skattemyndigheder  

 fastsætter de nærmere betingelser for afgivelse af recept.
 § 9.  De statslige told- og skattemyndigheder  

 fastsætter de nærmere kontrolforanstaltninger til sikring af, at varernes  

 art, mængde, oprindelse m.v. kan fastslås i forbindelse med varernes udførsel  

 og/eller told- og skattemyndighedens eftersyn i virksomhederne.
Fremstilling af varer under toldkontrol § 10.  De statslige told- og skattemyndigheder kan  

 meddele bevilling til fremstilling under toldkontrol af varer, der er  

 berettiget til restitution, og som er bestemt til udførsel fra Den europæiske  

 Unions område, eller til formål, der må ligestilles hermed, når der ved  

 fremstillingen anvendes produkter, for hvilke der er fastsat en restitution  

 på nul eller derover med den virkning, at der kan forudbetales et beløb  

 svarende til eksportrestitution, så snart produkterne er undergivet  

 toldkontrol.
 § 11.  De statslige told- og skattemyndigheder kan  

 efter aftale med Landbrugsministeriet meddele bevilling til fremstilling  

 under toldkontrol af varer, til hvis fremstilling der anvendes produkter, der  

 hidrører fra interventionslagre eller varer, for hvilke der udbetales  

 produktionsrestitution.
 § 12.  De statslige told- og skattemyndigheder  

 fastsætter de nærmere betingelser i bevillingerne.
Afgifter ved udførsel § 13.  Ved udførsel til steder uden for Den europæiske  

 Union af varer, for hvilke der efter Fællesskabets bestemmelser skal opkræves  

 afgifter, skal vareafsenderen frembyde og skriftligt angive varerne efter de  

 statslige told- og skattemyndigheders bestemmelser.
 Stk. 2.  Angivelsen skal indeholde de oplysninger, der  

 er nødvendige for beregning af afgifterne.
 Stk. 3.  § 8, stk. 1, finder tilsvarende anvendelse på  

 varer nævnt i stk. 1.
§ 14.  Afregningsperioden for afgifter af varer, der  

 udføres i erhvervsmæssigt øjemed af vareafsendere, der er hjemmehørende i  

 Unionens toldområde og som er registreret hos de statslige told- og  

 skattemyndigheder i den omhandlede henseende, er måneden.
Afgiften af varer,  

 der er registreret til udførsel efter § 13, stk. 1, i en afregningsperiode,  

 skal indbetales til de statslige told- og skattemyndigheder senest den 15. i  

 måneden efter den pågældende afregningsperiode, jf. dog § 16.
 § 15.  Afgift af varer, der udføres i erhvervsmæssigt  

 øjemed af vareafsendere, der er hjemmehørende uden for Unionens toldområde,  

 skal betales, når udførselsformaliteterne er opfyldt over for de statslige  

 told- og skattemyndigheder.
§ 16.  Afgift af varer, der udføres af vareafsendere,  

 hvis bo er under konkursbehandling eller tvangsakkordforhandling, eller hvis  

 dødsbo behandles efter kapitel III i lov om skifte af dødsbo og fællesbo,  

 skal betales, når udførselsformaliteterne er opfyldt over for de statslige  

 told- og skattemyndigheder.
Det samme gælder, hvis vareafsenderen ved  

 eksekution er fundet ude af stand til for tiden at betale sin gæld, hvis han  

 har standset sine betalinger eller er under frivillig akkord eller  

 likvidation.
 Stk. 2.  Afgift af varer, der udføres af vareafsendere,  

 der efter § 21 ikke har adgang til kredit, skal betales, når  

 udførselsformaliteterne er opfyldt over for de statslige told- og  

 skattemyndigheder.
 § 17.  Betales afgifter i de i § 15 og § 16 nævnte  

 tilfælde ikke, når udførselsformaliteterne er opfyldt over for de statslige  

 told- og skattemyndigheder, kan varerne ikke udføres.
 § 18.  Ved udførsel af varer, for hvilke afgiftssatsen  

 varierer under hensyn til varernes bestemmelsessted, debiteres de i § 15 og §  

 16 nævnte vareafsendere den højeste afgift, medmindre der stilles sikkerhed  

 for differencen mellem afgifterne, jf. § 19. Afgiften reguleres ved den told-  

 og skatteregion, hvor vareafsenderen er registreret, når der fremlægges  

 dokumentation for varernes ankomst på bestemmelsesstedet.
Stk. 2.  Fremlægges den i stk. 1 nævnte dokumentation  

 senest den 10. dag i en afregningsperiode, foretages reguleringen i  

 vareafsenderens afgiftstilsvar for den pågældende afgiftsperiode.
I andre  

 tilfælde sker reguleringen i tilsvaret for den følgende afregningsperiode.
 Stk. 3.  Overstiger reguleringsbeløbet afgiftstilsvaret,  

 udbetales det overskydende beløb til vareafsenderen.
 § 19.  Stilles der sikkerhed for differencen mellem  

 afgifterne, jf. § 18, stk. 1, foretages reguleringen af afgiften, henholdsvis  

 frigivelse af sikkerheden ved den told- og skatteregion, hvor  

 udførselsformaliteterne er iagttaget, når der fremlægges dokumentation for  

 varernes indførsel til bestemmelsesstedet.
 Stk. 2.  Som sikkerhed kan antages selvskyldnerkautioner  

 fra pengeinstitutter og forsikringsselskaber, indlånsbøger med  

 pengeinstitutter, børsnoterede obligationer, der er ihændehaverpapirer.  

 Præmieobligationer modtages ikke.
 Stk. 3.  Fremlægges den i stk. 1 nævnte dokumentation  

 senere end 6 måneder efter varernes udførsel her fra landet, forfalder den  

 stillede sikkerhed til indfrielse.
 § 20.  De statslige told- og skattemyndigheder  

 underretter efter udløbet af en afregningsperiode vareafsenderen om skyldige  

 afgiftsbeløb, jf. § 14. I tilfælde, hvor skyldige afgiftsbeløb ikke er  

 medtaget i periodeopgørelsen, påhviler det dog vareafsenderen efter særligt  

 påkrav fra de statslige told- og skattemyndigheder at indbetale manglende  

 beløb.
 § 21.  De statslige told- og skattemyndigheder kan  

 fratage en vareafsender retten til kredit i henhold til § 14, såfremt  

 vedkommende gentagne gange ikke har indbetalt skyldige afgiftsbeløb.
Straffebestemmelser § 22.  Overtrædelse af §§ 14, 15, 16 og 20 kan  

 straffes med bøde, medmindre højere straf er forskyldt efter § 25 i lov nr.  

 414 af 13. juni 1990.
 Stk. 2.  Overtrædelse af §§ 7 og 8 kan straffes med bøde  

 efter § 23 i lov nr. 414 af 13. juni 1990 medmindre højere straf er forskyldt  

 efter samme lovs § 25.
Ikrafttrædelse § 23.  Denne bekendtgørelse træder i kraft den 5.  

 april 1994.
 Stk. 2.  Bekendtgørelse nr. 520 af 9. oktober 1974 om  

 administration af Det europæiske økonomiske Fællesskabs forordninger om  

 markedsordninger for landbrugsvarer, frugt og gartneriprodukter m.v. ophæves  

 samtidig.
