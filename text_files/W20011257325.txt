Medlemmet regnede med et årligt tidsforbrug på 82,5 time med  

 en forventet indtægt på 19.800 kr.
Rådgivningen skulle  

 foregå i hendes eget hjem.
Ankenævnet fandt at et medlem kunne få tilladelse til at  

 påbegynde selvstændig bibeskæftigelse med rådgivning  

 med tarotkort i periode med overgangsydelse og efterløn efter 200  

 timers reglen.
Det var en betingelse for tilladelsen at rådgivningen  

 kunne udøves i medlemmets eget hjem.
 Begrundelsen for ankenævnets afgørelse var at medlemmet efter  

 nævnets opfattelse havde sandsynliggjort at den selvstændige  

 bibeskæftigelse var af en sådan karakter at den alene kunne  

 drives inden for 200 timers grænsen.
Nævnet lagde ved afgørelsen vægt på -at virksomheden blev drevet fra medlemmets bopæl, -at medlemmets kundekreds var venner og bekendte, og -at der ikke blev annonceret.
 Endvidere lagde nævnet vægt på virksomhedens karakter,  

 medlemmets oplysning om at hun regnede med at anvende ca. 80 timer  

 årligt på rådgivningsvirksomhed, administration og  

 rengøring samt hendes oplysninger om uddannelses- og  

 arbejdsmæssige baggrund.
Selvstændig virksomhed efter 200 timers  

 reglen Ankenævnet har behandlet Deres klage på møde den 8.  

 november 2001.
Nævnet traf denne A F G Ø R E L S E De kan få tilladelse til at påbegynde selvstændig  

 bibeskæftigelse med rådgivning med tarotkort i periode med  

 overgangsydelse og efterløn efter 200 timers reglen.
Det er en  

 betingelse for tilladelsen at rådgivningen kun udøves i Deres  

 eget hjem.
 Det fremgår af reglerne at en modtager af  

 overgangsydelse/efterløn som hovedregel ikke kan udøve  

 selvstændig virksomhed i perioden med overgangsydelse/efterløn.  

 Direktøren for Arbejdsløshedsforsikringen kan dog  

 undtagelsesvis tillade at et medlem udøver selvstændig  

 virksomhed som bibeskæftigelse i sammenlagt 200 timer inden for et  

 kalenderår hvis virksomheden alene er baseret på medlemmets egen  

 arbejdskraft, og medlemmet har sandsynliggjort at virksomheden ikke  

 nødvendiggør en samlet arbejdsindsats på mere end 200  

 timer om året.
Afgørelsen af om der undtagelsesvis kan gives tilladelse til drift  

 af selvstændig virksomhed, træffes på grundlag af en  

 konkret vurdering af arbejdets omfang.
I praksis lægges der vægt  

 på om virksomheden er af en sådan art at arbejdsmængden  

 på forhånd kan defineres, og det findes sandsynliggjort at  

 timegrænsen kan overholdes.
F. eks. er en erklæring fra medlemmet  

 om at virksomheden indstilles når timegrænsen er nået, ikke  

 tilstrækkelig dokumentation til at dispensation kan gives.
 Begrundelsen for ankenævnets afgørelse er at De efter  

 nævnets opfattelse har sandsynliggjort at Deres selvstændige  

 bibeskæftigelse er af en sådan karakter at den alene kan drives  

 inden for 200 timers grænsen.
Nævnet har ved afgørelsen lagt vægt på -	at virksomheden drives fra Deres bopæl, -	at Deres kundekreds er venner og bekendte, og -	at der ikke annonceres.
 Endvidere har nævnet lagt vægt på virksomhedens  

 karakter, Deres oplysning om at De  regner med at anvende ca. 80 timer  

 årligt på rådgivningsvirksomhed, administration og  

 rengøring samt Deres oplysninger om Deres uddannelses- og  

 arbejdsmæssige baggrund.
 Ankenævnet ændrer således Arbejdsdirektoratets  

 afgørelse af 18. juli 2001, jf. arbejdsløshedsforsikringslovens  

 § 75 j, stk. 1, 2 og 3, og § 74 g, stk. 1, nr.1, stk. 5 og 6, og  

 direktoratets dagældende bekendtgørelse nr. 562 af 22. juni 2000  

 om overgangsydelse og § 5 i dagældende bekendtgørelse nr. 565 af  

 22. juni 2000 om arbejde og indtægter mv. i efterlønsperioden.  

 De nævnte regler i begge bekendtgørelser er enslydende i de  

 tilsvarende nugældende bekendtgørelser.
På ankenævnets vegne XXX XX De kan læse om afgørelsens faktiske og retlige grundlag  

 på de følgende sider.
 Kopi til:
XXX XXX 1. Sagsforløb Arbejdsdirektoratet fremstillede sagen på denne måde:
 "Det fremgår af sagen, at De er født 3. december 1941,  

at De er på overgangsydelse indtil december 2001, og at  

 De herefter ønsker at gå på efterløn.
 Deres a-kasse har den 26. marts 2001 indstillet til direktoratet, at De  

 får en tilladelse til at drive selvstændig virksomhed som  

 bibeskæftigelse inden for 200 timer i resten af perioden med  

 overgangsydelse og herefter med efterløn.
 På skemaet for supplerende oplysninger dateret den 23. marts 2001  

 har De blandt andet oplyst, at virksomhedens art er rådgivning  

 ved oplæg med tarotkort, at virksomhedens ejes og drives af Dem,  

 og at De forventer at arbejde ca. 1 time og 35 minutter om ugen.
 De har endvidere på skemaet oplyst, at virksomhedens  

 kundegrundlag vil være venner og bekendte, at De forventer et  

 samlet timeforbrug på 82,5 time pr. år, og at De forventer  

 en omsætning i indestående regnskabsår på 19.800  

 kr.
 Det fremgår blandt andet af Deres brev af den 2. februar 2001, at De  

 højst kan tjene 20.000 kr. pr. år, idet De ikke må  

 være momsregistreret som lejer i privat udlejningsbolig.
 I Deres brev af den 19. februar 2001 har De blandt andet oplyst, at  

 der ikke investeres i materialer og annoncer, at virksomheden  

 foregår ved "mund til mund", at der ikke vil være tale om  

 bestemte dage, og at De derfor må tilpasse Dem kundens  

 tidsmæssige muligheder.
 De oplyser endvidere, at da De bor i lejet bolig, må De ikke  

 være momsregistreret, at der højst kan blive tale om en  

 indtægt på 20.000 kr., og at antallet af kunder  

 højst kan blive 33 pr. år, idet det tager 2 timer pr.  

 oplæg.
 De har i Deres brev opgjort Deres timeforbrug pr. kunde således:
Arbejdsopgaver Timeforbrug Modtagelse af tidsbestilling 5 minutter Rengøring 25 minutter Rådgivning 2 timer Tidsforbrug i alt pr. gang/behandling 2,5 timer De oplyser endvidere, at der højst vil blive tale om 33  

 kunder årligt, dvs. 82,5 timer pr. år, og at betalingen  

 pr. gang vil være 600 kr., dvs. 19.800 kr. pr. år." Sekretariatet er enig i fremstillingen.
2. Arbejdsdirektoratets afgørelse Direktoratet traf den 18. juli 2001 denne afgørelse:
 "De får ikke tilladelse til at drive den beskrevne virksomhed  

 inden for 200 timer samtidig med overgangsydelse.
 De får heller ikke tilladelse til at drive den beskrevne  

 virksomhed, når De går på efterløn.
Begrundelse Direktoratet har ved afgørelsen lagt til grund, at Deres  

 beskæftigelse med rådgivning på baggrund af tarokkort skal  

 anses for at være selvstændig virksomhed.
Direktoratet har herefter lagt vægt på, at virksomheden kan  

 drives både på fuldtidsbasis og på nedsat tid, udelukkende  

 afhængig af Deres beslutning om, hvilken indsats De vil lægge i  

 virksomheden.
Der er således ingen ydre rammer, der begrænser  

 virksomheden og bevirker, at den kun kan udøves i ringe omfang.
Det forhold, at Deres nuværende boligsituation ikke gør det  

 muligt at have en større indtægt end 20.000 kr. pr. år,  

 gør ikke, at virksomhedens ydre rammer er begrænset på en  

 sådan måde, at den kun kan drives inden for 200 timer.
Deres  

 boligforhold kan således ændre sig, således at De kan drive  

 virksomheden i større omfang, eller De kan vælge at  

 nedsætte prisen pr. behandling, så antallet af behandlinger, og  

 dermed det samlede timeforbrug, forøges.
 Deres oplysning om, at De forventer at have 33 behandlinger pr. år  

 med et årligt tidsforbrug på 82,5 timer, begrænser heller  

 ikke virksomheden på tilstrækkelig vis.
 Der henvises til, at Deres forventning om antallet af behandlinger og  

 dermed tidsforbruget hertil, alene er baseret på en  

 indtægtsbegrænsning af virksomheden på 20.000 kr. i Deres  

 nuværende boligsituation.
 Direktoratet har også lagt vægt på Deres oplysning om,  

 at De ikke vil arbejde på bestemte dage, men vil tilpasse Dem kundens  

 tidsmæssige muligheder.
 På den baggrund finder direktoratet det ikke for sandsynliggjort, at  

 Deres virksomhed ikke nødvendiggør en samlet indsats på  

 mere end 200 timer pr. år.
Der henvises til §§ 75 c, stk. 6, nr. 1 og 75 g, stk. 6, nr. 1, i lov om  

 arbejdsløshedsforsikring m.v., jf. senest lovbekendtgørelse nr.  

 603 af 25. juni 2001, samt til § 6, stk. 1, i bekendtgørelse nr. 562  

 af 22. juni 2001 om overgangsydelse og § 5 i bekendtgørelse nr. 351 af  

 16. maj 2001 om arbejde og indtægter mv. i efterlønsperioden  

 (for medlemmer, som er fyldt 60 år før 1. juli 1999) (se  

 regelafsnittet)." 3. Klagen til ankenævnet De har den 13. august 2001 anført at det kræver megen  

 energi at tune sig ind på et andet menneske når De skal  

 lægge tarokkort og det derfor er udelukket at De vil bruge mange timer  

 på Deres virksomhed, og dette var bl.a. grunden til at De valgte at  

 gå på overgangsydelse De har videre anført at det ikke er muligt at Deres boligforhold  

 vil ændre sig da De lever af overførselsindkomst og snart er 60.  

 De ville derfor ikke kunne  købe et erhvervslejemål eller  

 anskaffe en større bolig.
De har herudover ikke noget ønske om at nedsætte prisen  

 således at det samlede timetal øges.
De vil henvende Dem i  

 kassen for at få fuld klarhed over hvorledes pris og timetal skal  

 regnes ud for at sikre at De ikke kommer til at overtræde reglerne.
 Endelig har De anført at hvis det skulle være et problem at  

 De ikke vil arbejde på bestemte dage vil de gerne ændre på  

 dette forhold og nøjes med at arbejde en bestemt ugedag.
4. Arbejdsdirektoratets bemærkninger til klagen Direktoratet har den 10. september 2001 fastholdt den trufne  

 afgørelse og bemærket at Deres klagepunkter ikke giver  

 direktoratet anledning til give tilladelse til at drive selvstændig  

 virksomhed inden for 200 timers grænsen.
5. Nyt efter klagen De oplyste den 30. oktober 2001 til ankenævnet at De har  

 været 5 år på overgangsydelse.
Før den tid var De  

 beskæftiget som omsorgsmedarbejder på plejehjem.
De er uddannet i  

 forretning og har i øvrigt arbejdet 8 år på en  

 restauration.
 Uddannelsen som rådgiver ved tarotkort gennemgik De hos XXX fra XXX  

 over 3-4 weekends for 1½ år siden som eneundervisning.
 De har ikke på noget tidspunkt fået 600 kr. for en sitting,  

 men har sat denne takst fordi den er tarifmæssig.
6. Regler Arbejdsløshedsforsikringsloven  jf. lovbekendtgørelse  

 nr. 712 af 19. juli 2000, og nu lovbekendtgørelse nr. 603 af 25. juni  

 2001:
§ 75 j.
Et medlem, der modtager overgangsydelse, har ret til at arbejde  

 efter de regler, der er fastsat i § 74 e og § 74 f, stk. 4, jf. dog stk. 2.  

 Arbejde og indtægter medfører fradrag i overgangsydelsen, jf.  

 dog stk. 2, 2. pkt., og stk. 4.  

  Stk. 2. Et medlem kan vælge at drive selvstændig virksomhed som  

 bibeskæftigelse i sammenlagt højst 200 timer i et  

 kalenderår efter de regler, der er fastsat i § 74 g, stk. 6, nr. 1.  

 Indtægten heraf medfører ikke fradrag i overgangsydelsen.  

  Stk. 3. Et medlem, der driver selvstændig virksomhed som  

 bibeskæftigelse, og som overskrider 200-timers-grænsen, skal  

 overgå til at drive selvstændig virksomhed efter de regler, der  

 er fastsat i § 74 f, stk. 4, jf. stk. 1. Direktøren for  

 Arbejdsløshedsforsikringen kan dog under særlige  

 omstændigheder meddele tilladelse til, at et medlem, der har  

 overtrådt 200-timers-grænsen, kan fortsætte med at drive  

 selvstændig virksomhed efter reglerne i stk. 2. Til tilladelsen kan  

 knyttes økonomiske vilkår.
 ......
§ 74 g.
Et medlem, der er overgået til efterløn fra  

 overgangsydelse, kan vælge at 1) 	arbejde i sammenlagt højst 200 timer inden for et  

 kalenderår uden fradrag i efterlønnen eller 2) 	arbejde mod fradrag i efterlønnen efter de regler, der er  

 fastsat i § 74 e, § 74 f, stk. 4, og § 74 h.
 Stk. 2-4. (udeladt).
Stk. 5. Arbejde efter reglerne i stk. 1, nr. 1, må  

 ikke udføres som vedvarende selvstændig virksomhed, jf. dog stk.  

 6, nr. 1, eller som arbejde i en selvstændig virksomhed, der ejes eller  

 drives af medlemmets ægtefælle.
Begrænsningen gælder  

 dog ikke mindre jordbrug.
Stk. 6. Direktøren for Arbejdsdirektoratet  

 fastsætter efter forhandling med Landsarbejdsrådet nærmere  

 regler for arbejde, der kan udføres efter stk. 1, nr. 1. Der kan  

 herunder fastsættes regler om, at 1) 	det uanset stk. 5 i særlige tilfælde er tilladt at  

 udøve selvstændig virksomhed som bibeskæftigelse i  

 sammenlagt højst 200 timer inden for et kalenderår, 2)-3) (udeladt).
 Stk. 7-9. (udeladt).
 Bekendtgørelse nr. 562 af 22. juni 2000, nu  

 bekendtgørelse nr. 566 af 20. juni 2001 om overgangsydelse:
§ 6. I særlige tilfælde kan direktøren for  

 Arbejdsdirektoratet efter indstilling fra a-kassen give tilladelse til, at et  

 medlem udøver bibeskæftigelse ved selvstændig virksomhed.  

 Det er en betingelse, at virksomheden alene er baseret på medlemmets  

 egen arbejdskraft, og at medlemmet over for a-kassen har sandsynliggjort, at  

 virksomheden ikke nødvendiggør en samlet arbejdsindsats  

 på mere end 200 timer inden for et kalenderår.
Stk. 2-9. (udeladt).
 Bekendtgørelse nr. 565 af 22. juni 2000, nu  

 bekendtgørelse nr. 351 af 16. juni 2001 om arbejde og indtægter  

 mv. i efterlønsperioden (for medlemmer, som er fyldt 60 år  

 før 1. juli 1999):
§ 5. I særlige tilfælde kan direktøren for  

 Arbejdsløshedsforsikringen efter indstilling fra a-kassen give  

 tilladelse til, at et medlem begynder eller fører en selvstændig  

 virksomhed videre.
Det er en betingelse, at virksomheden alene er baseret  

 på medlemmets egen arbejdskraft.
Medlemmet skal også over for  

 a-kassen have gjort det sandsynligt, at en samlet arbejdsindsats i  

 virksomheden på mere end 200 timer eller det tilladte timetal i  

 overgangsåret ikke er nødvendig.
