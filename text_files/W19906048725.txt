 Da Forbindelsesvejen til den ansøgte suppleringsjord gik gennem  

 bykernen i en mindre landsby, ansås jorderne ikke at ligge hensigtsmæssigt  

 for samlet drift, hvorfor sammenlægning nægtedes efter landbrugslovens § 13,  

 stk. 2, nr. 1.
 De har i skrivelse af 27. december 1989 på vegne Laust Bendix Jensen  

 påklaget den af Jordbrugsdirektoratet i skrivelse af 1. december 1989 trufne  

 afgørelse vedrørende udstykning m.v. af landbrugsejendommen matr. nr. 1 9a  

 og 2 0a Bryndum By, Bryndum af areal ca. 29,5 ha.
Jordlovsudvalget meddelte afslag på ansøgningen om sammenlægning af  

 ovennævnte ejendom efter frastykning af ca. 4,3 ha med Laust Bendix Jensens  

 anden landbrugsejendom matr. nr. 2 1m m.fl.
Bryndum By, Bryndum af areal ca.  

 62,7 ha.
Der meddeltes derimod tilladelse til den nævnte frastykning af en parcel  

 på 4,3 ha med ejendommens bygninger, hvorefter Laust Bendix Jensen kunne  

 drive den resterende ejendom som ejendom nr. 2 uden bygninger i  

 overensstemmelse med § 8, stk. 4, i landbrugsloven, jf.
Landbrugsministeriets  

 bekendtgørelse nr. 504 af 17. juli 1989.
 Tilladelsen var betinget af tinglysning af sædvanlig deklaration på begge  

 ejendomme angående opførelse af bygninger, drift og ejerforhold.
Det fremgår af sagen, at en nabo - Jens Damgaard Jensen - er interesseret  

 i at erhverve en lod af den ejendom, der udstykkes, på ca. 1,6 ha som  

 suppleringsjord til sammenlægning med hans landbrugsejendom matr. nr. 17 a  

 og 20 e Bryndum By, Bryndum af areal ca. 42,1 ha.
Imødekommelsen af dette  

 ønske kan dog kun være aktuelt i forbindelse med en eventuel sammenlægning  

 af Laust Bendix Jensens to ejendomme.
 Videre fremgår det, at Bendix Jensens to landbrugsejendomme er beliggende  

 på hver side af Bryndum, og at forbindelsesvejen mellem dem er vejen gennem  

 bykernen.
 Jordbrugsdirektoratet har som begrundelse for sit afslag anført, at  

 jorderne til matr. nr. 1 9a og 2 0a Bryndum By, Bryndum ikke findes at ligge  

 hensigtsmæssigt for samlet drift fra matr. nr. 2 1m m.fl. smst., idet kørslen  

 mellem ejendommene vil komme til at ske gennem et tættere bebygget område,  

 jf. landbrugslovens § 13, stk. 2, nr. 1.
 De fastholder i Deres klageskrivelse ønsket om sammenlægning, da De ikke  

 opfatter driftsforholdene som uhensigtsmæssige.
 Videre anfører De som en subsidiær ansøgning, at Laust Bendix Jensen får  

 tilladelse til at drive ejendommen som ejendom nr. 2 uden bygninger, men uden  

 klausul i den medfølgende deklaration om, at Damgaard Jensen skal have  

 suppleringsjord i tilfælde af sammenlægning af ejendom nr. 2 med en anden  

 ejendom.
De påpeger endelig, at De ikke kan anerkende naboens behov for  

 suppleringsjord, da han efter Deres opfattelse ikke har behov for yderligere  

 jordtilliggende for at opfylde miljøreglerne.
De henviser i denne forbindelse  

 til ministeriets afgørelse af 21. marts 1989 (j.nr. 89-315-1000).
 Jordbrugsdirektoratet har oplyst, at man ikke finder, at der med Deres  

 klage er fremkommet sådanne nye oplysninger, der kan begrunde en ændring af  

 afgørelsen.
Landbrugsministeriet skal indledningsvist bemærke, at Deres klage med  

 hensyn til indholdet af de deklarationer, som Jordbrugsdirektoratet kræver  

 lyst på ejendommen, beror på en misforståelse.
Der ses ikke at være rejst  

 krav om lysning af deklarationer vedrørende senere frastykning af  

 suppleringsjord, men alene om lysning af sædvanlige deklarationer, hvorefter  

 den ubebyggede ejendom ikke må bebygges uden Jordbrugsdirektoratets  

 godkendelse, ligesom ejendommene skal forblive samlet med hensyn til drift og  

 ejerforhold.
Landbrugsministeriet finder ikke grundlag for at kritisere  

 Jordbrugsdirektoratets afgørelse med hensyn til ansøgningen om supplering af  

 ejendommen matr. nr. 2 1m m.fl.
Bryndum By, Bryndum.
Der henvises herved til,  

 at kørslen mellem ejendommene vil foregå gennem tæt bebygget område  

 i Bryndum.
Landbrugsministeriet finder herefter ikke, at betingelsen for  

 sammenlægning i landbrugslovens § 13, stk. 2, nr. 1, er opfyldt, idet  

 jorderne fra ejendommen matr. nr. 1 9a og 2 0a Bryndum By, Bryndum ikke  

 ligger hensigtsmæssig for samlet drift fra bygningerne på hovedejendommen.
 Der kan herved henvises til Landbrugsministeriets vejledning nr. 113 af  

 15. august 1989 om de ved lov nr. 381 af 7. juni 1989 gennemførte ændringer i  

 landbrugsloven, pkt. 5.3, samt Landbrugsministeriets cirkulære nr. 38 af 8.  

 marts 1990 om landbrugsloven, § 40, stk. 1, nr. 2, som beskriver den ved  

 cirkulærets udstedelse fastlagte praksis med hensyn til sammenlægning, som  

 vil medføre færdsel gennem landsbybebyggelse eller andet tæt bebygget område.
 Landbrugsministeriet stadfæster Jordbrugsdirektoratets afgørelse.
 P.M.V.
 e.b.
