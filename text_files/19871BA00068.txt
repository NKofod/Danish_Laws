Nr BSF 67 Forslag til folketingsbeslutning om skærpelse af miljøkrav ved import af  

 biler Fremsat af Jørgen Tved (FK) Berlau (FK) Kurt Frederiksen (FK) Preben  

 Møller Hansen (FK) den 17. december 1987 Folketinget pålægger regeringen at sikre, at det ved import af biler indkøbt efter 1. juni 1988 gøres gældende, at miljøkravene til bilernes udstødning er de samme som de gældende USA-normer.
Dette vil medføre en reduktion i udslippet af alle skadelige stoffer med 80-85 pct.
Bemærkninger til forslaget Ved gennemførelse af forslaget opfyldes intentionerne i den deklaration, der den 5. juli 1985 blev underskrevet af ministrene fra lande som Sverige, Norge, Finland, Schweiz, Østrig, Canada og Danmark (Den såkaldte Stockholmsgruppe).
Efter at EF den 3. december 1987 på miljøministerrådsmødet vedtog 2 direktiver om luftforurening fra biler, er det blevet klart, at Danmark står alene med kravet om at indføre USA-normer i EF.
Det er derfor vigtigt, at Danmark selv tager initiativer til nedbringelse af forureningen fra bilernes udstødning.
Schweiz og Østrig har allerede indført USA-kravene fra 1. oktober i år.
Udviklingen viser, at det er disse miljøkrav, der bliver gældende fremover i landene omkring os uden for EF, hvorfor Danmark bør tage løfterne om miljøgarantier efter ikrafttrædelsen af Den Europæiske Fælles/Akt (EF-pakken) i anvendelse for at sikre det danske miljø.
