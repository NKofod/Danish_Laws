Skriftlig fremsættelse (13. november 2003) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
Forslag til lov om  

 ændring af lov Arbejdsgivernes Elevrefusion, lov om erhvervsuddannelser, lov  

 om  

 godtgørelse ved deltagelse i erhvervsrettet voksen- og efteruddannelse, lov  

 om  

 arbejdsmarkedsuddannelser m.v. og lov om produktionsskoler. (Fornyelse af  

 vekseluddannelsesprincippet, finansieringsomlægning m.v.) (Lovforslag nr.
L 84).
 Lovforslaget er en udmøntning af den politiske aftale mellem  

 regeringen (Venstre og Det Konservative Folkeparti), Dansk Folkeparti og Det  

 Radikale Venstre om  

  

 Finansieringsomlægning  

 i forlængelse af udmøntning af aftalen om bedre uddannelser (Fase II), 5.  

 november 2003.
 Udmøntningen af aftalen indeholder følgende tre elementer:
 1)  

 	  

    

 Opfølgning på aftalen  

 Bedre Uddannelser indgået mellem regeringen (Venstre og Det  

 konservative  

 Folkeparti), Dansk Folkeparti og Det Radikale Venstre i forbindelse med  

 finanslov 2003 om fornyelse af vekseluddannelsesprincippet og nye løsninger i  

 stedet for skolepraktik (fase II).
 2)  

 	  

    

 Finansieringsomlægning,  

 der indebærer en ændret rollefordeling mellem arbejdsgivernes og statens  

 finansieringsansvar for udgifter til skolepraktik og finansiering af  

 godtgørelse m.v. til erhvervsrettet voksen- og efteruddannelse.
 3)  

 	  

    

 Bortfald af  

 besparelsen på produktionsskoleydelsen samt muligheden for, at der sker  

 fradrag  

 i produktionsskoleydelsen ved fravær uden lovlig grund eller lignende.
Bedre uddannelser Lovforslaget indeholder i hovedtræk følgende ændringer  

 vedrørende fornyelse af vekseluddannelsesprincippet:
1)  

 	  

    

 Den nuværende  

 uddannelsesgaranti suppleres med en ny mulighed for, at elever  

 med 1. trin i  

 en trindelt erhvervsuddannelse kan vende tilbage til skolen for at opnå 2.  

 trin  

 uden uddannelsesaftale (praktikplads). Den nye mulighed benævnes  

 erhvervsuddannelse plus ( eud+). Eud+ oprettes som et supplement til den  

 gældende mulighed for at fortsætte fra trin 1 med en uddannelsesaftale i  

 trindelte uddannelser, og gælder uanset om disse udbydes med skolepraktik  

 eller  

 ej.
Med indførelsen af eud+ tilføres uddannelsesgarantien et element ud over  

 skolepraktik.  

    

  

 Eleverne kan oppebære  

 VEU-godtgørelse efter forslaget om ændring af loven herom.
2)  

 	  

    

 Undervisningsministeren  

 får en forstærket beføjelse til at bruge ad hoc-udvalg til at varetage de  

 opgaver og funktioner, som ellers varetages af faglige udvalg, såfremt disse  

 udvalg ikke viser tilstrækkelig handlekraft på prioriterede områder.
Herved  

 forbedres mulighederne for at etablere korterevarende erhvervsuddannelser på  

 områder, hvor der er behov for arbejdskraft.
 3)  

 	  

    

 Andre ændringer vil  

 bidrage til, at eleverne er bedre kvalificerede i forhold til virksomhedernes  

 behov, når eleverne skal i praktik eller vil give øgede muligheder for en  

 fleksibel tilrettelæggelse i forhold til virksomhedernes behov og skolernes  

 muligheder.
4)  

 	  

    

 Skolepraktikordningen  

 omlægges på en række områder idet: Kravene til elevernes faglige og  

 geografiske  

 mobilitet skærpes, men med bedre muligheder for mobilitetsfremmende  

 AER-tilskud  

 til bl.a. rejse- og opholdsudgifter i forbindelse med praktikpladssøgning.  

 Desuden bliver løngodtgørelsen til elever i skolepraktik reduceret til  

    

  

 et niveau svarende til niveauet for  

 skoleydelse til produktionsskoleelever.
Adgangen til skolepraktik begrænses  

 på  

 visse uddannelser.
 5)  

 	  

    

 Gennemsigtigheden på  

 praktikpladsmarkedet øges, så elever og virksomheder enkelt og ubureaukratisk  

 kan finde hinanden ved hjælp af ny teknologi.
 Praktikpladstaxameteret til skoler pr. indgået  

 uddannelsesaftale forhøjes fra 1.000 kr. pr. elev til 3.150 kr. pr. elev.  

 Beløbet fastsættes fremover på de årlige finanslove.
Finansieringsomlægning Finansieringsomlægningen indebærer en ændret rollefordeling  

 mellem arbejdsgivernes og statens finansieringsansvar for henholdsvis  

 udgifter  

 til skolepraktik og finansieringen af erhvervsrettet voksen- og  

 efteruddannelse.
Finansieringen af skolepraktik overføres til staten, mens  

 arbejdsgiverne bidrager til finansieringen af VEU-godtgørelsen gennem et  

 kollektivt arbejdsgiverbidrag.
Finansieringsomlægningen medfører en mere logisk  

 rollefordeling i uddannelsessystemet, hvor staten finansierer driftstilskud  

 til  

 uddannelserne samt godtgørelse til unge og voksne uden uddannelsesaftale,  

 mens arbejdsgiverne finansierer godtgørelse til unge beskæftigede  

 og bidrager til finansieringen af godtgørelse til voksne beskæftigede.  

 Omlægningen træder i kraft den 1. januar 2004.
Arbejdsgiverbidraget til AER opkræves fortsat som ét bidrag,  

 der fastsættes til 1.480 kr. årligt pr. ansat i AER-loven.
Bidraget fordeles  

 med et fast bidrag på 530 kr. til hel eller delvis finansiering af  

 VEU-godtgørelse, befordringsudgifter m.v., medens den resterende del anvendes  

 til lønrefusion m.v.
Der påføres ikke arbejdsgiverne merudgifter ved  

 omlægningen.
 Der tilvejebringes hjemmel til at indføre supplerende  

 styringsredskaber til regulering af, hvornår VEU-godtgørelse mv. udbetales.
Lov om produktionsskoler Herudover ændres produktionsskoleloven således, at det  

 bliver en pligt for skolerne at reducere produktionsskoleydelsen i tilfælde  

 af  

 fravær uden lovlig grund og lignende.
 Lovforslaget foreslås at træde i kraft den 1. januar 2004.
 Lovforslaget er sendt til høring i forbindelse med  

 fremsættelsen.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
