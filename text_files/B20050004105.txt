Bekendtgørelse  

 om ændring af bekendtgørelse om varmeplanlægning og godkendelse af  

 anlægsprojekter for kollektive varmeforsyningsanlæg (Regulering af produktionsform til fjernvarmenet der  

 forsynes af centrale kraft-varme-anlæg) § 1 I bekendtgørelse nr. 582 af 22. juni 2000 om  

 varmeplanlægning og godkendelse af anlægsprojekter for kollektive  

 varmeforsyningsanlæg, som ændret ved bekendtgørelse nr. 1210 af 9. december  

 2004 om ændring af bekendtgørelse om varmeplanlægning og godkendelse af  

 anlægsprojekter for kollektive varmeforsyningsanlæg, foretages følgende  

 ændringer:
 1.  

  

 Overskriften til  

  

 kapitel 2  

  

 affattes  

 således:
»Planlægning,  

 brændselsvalg og produktionsform« 2.  

  

 Efter § 5  

 a indsættes før kapitel 3:
 »§ 5 b.  

  

 Ved etablering af  

 produktionskapacitet til et fjernvarmenet, der forsynes af centrale  

 kraft-varme-anlæg, jf. § 12 i bekendtgørelse om betingelser og procedurer for  

 meddelelse af tilladelse til etablering af nye elproduktionsanlæg samt  

 væsentlige ændringer i bestående anlæg, skal kommunalbestyrelsen ved  

 godkendelse  

 af projekter, der er omfattet af § 3, anvende kriterierne i stk. 2-3 for  

 fastlæggelse af produktionsformen.
 Stk. 2.  

  

 Ved etablering  

 af anlæg over 1 MW til levering af varme til fjernvarmenet efter stk. 1 kan  

 kommunalbestyrelsen  

 kun godkende etablering af kraft-varme-anlæg, jf. dog stk. 3.
Stk. 3.  

  

 Ved etablering  

 af spids- og reservelastkapacitet til levering af varme til fjernvarmenet  

 efter stk. 1 kan kommunalbestyrelsen  

 dog godkende anlæg, der kun kan producere varme.« 3.  

  

 Overskriften  

 til  

  

 kapitel 4  

  

 affattes således.
»Klage,  

 dispensation m.v.« 4.  

  

 Efter §  

 17 indsættes før kapitel 5:
 »§ 17 a.  

  

 Energistyrelsen kan i  

 særlige tilfælde dispensere fra bekendtgørelsens § 5 b.
Stk. 2.  

  

 Energistyrelsens  

 afgørelse i henhold til stk. 1 kan påklages til Energiklagenævnet.
Klage skal  

 være indgivet skriftligt inden 4 uger efter, at afgørelsen er meddelt.« § 2 Stk.1.  

  

 Bekendtgørelsen  

 træder i kraft den 1. februar 2005.
Stk. 2.  

  

 Projektforslag  

 vedrørende affaldsforbrændingsanlæg, der er modtaget i Energistyrelsen før  

 den 1.  

 februar 2005, færdigbehandles af Energistyrelsen og godkendes af  

 kommunalbestyrelsen efter de hidtil gældende regler.
Projektforslag, der ikke  

 vedrører affaldsforbrændingsanlæg, som er modtaget i Energistyrelsen før den  

 18. december 2004, færdigbehandles af Energistyrelsen og godkendes af  

 kommunalbestyrelsen  

 efter de hidtil gældende regler.
