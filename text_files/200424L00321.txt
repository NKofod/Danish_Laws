Betænkning afgivet af Kulturudvalget den 1. juni 2005 Betænkning over Forslag til lov om ændring af musikloven (Udmøntning af kommunalreformen, for så vidt angår musikområdet) [af  

 kulturministeren (Brian Mikkelsen)] 1. Ændringsforslag Kulturministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 17. marts 2005. Lovforslaget blev efter 1. behandling henvist  

 til behandling i Kulturudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 8. december 2004 dette udkast til  

 udvalget, jf. alm. del  bilag 57 (folketingsåret 2004-05, 1. samling).  

 Den 24.  

 februar 2005 sendte kulturministeren de indkomne høringssvar samt et notat  

 herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige  

 henvendelser fra:
Dansk Musikskolesammenslutning  

 (DAMUSA) og Dansk Musikpædagogisk Forening (DMpF), Frederiksborg Amt, Kunstrådets musikfaglige udvalg  

 og Levende Musik i Skolen (LMS) Kulturministeren har over for udvalget kommenteret de skriftlige  

 henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Dansk Musikskolesammenslutning  

 (DAMUSA) og Dansk Musikpædagogisk Forening (DMpF), Kunstrådets musikfaglige udvalg  

 og Levende Musik i Skolen (LMS) Spørgsmål Udvalget har stillet 19 spørgsmål til kulturministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
 Venstres, Dansk Folkepartis og Det Konservative Folkepartis  

 medlemmer af udvalget oplyser, at lovforslaget er et led i den  

 kommunalreform,  

 som regeringspartierne gennemfører sammen med Dansk Folkeparti for at sikre  

 en  

 bedre opgavefordeling, en bedre service og en bedre organisering af det  

 kommunale landkort i Danmark.
 De tre partier bag betænkningen støtter fuldt op om de ændringer,  

 som kommunalreformen medfører, og ser i denne sammenhæng også positive  

 elementer, hvad angår det musikpolitiske område, som berøres i lovforslaget.
 Det er partiernes opfattelse, at lovforslaget er et stort spring  

 fremad, ikke mindst, fordi det gør det obligatorisk for kommunerne at oprette  

 en musikskole og sikre, at alle børn og unge i Danmark sikres adgang til  

 musikundervisning og tilbud.
 Lovforslaget skaber også en klarere og styrket struktur på  

 området og vil på denne baggrund være med til at styrke musikområdet i  

 Danmark  

 yderligere.
Partierne ønsker at fremhæve den fortsatte styrkelse af  

 musikskoleområdet i Danmark.
Bibeholdelsen af refusionsordningen på  

 musikskoleområdet vil efter partiernes opfattelse være et økonomisk  

 incitament,  

 som vil få kommunerne til at opprioritere musikskolerne yderligere til gavn  

 for  

 de 130.000 børn og unge, som allerede i dag modtager musikundervisning.  

 Bibeholdelsen af refusionsordningen vil også sikre en målretning af midlerne  

 og  

 belønne de kommuner, som gør en særlig indsats på området.
 Omlægningen af skolekoncerterne til en permanent statslig  

 ordning vil sikre, at alle børn og unge i forbindelse med deres skolegang  

 kommer tæt på musikken og dermed får en smagsprøve på, hvilken rolle musikken  

 kan spille.
 Særligt som led i regeringens ønske om at sikre den musikalske  

 fødekæde og sikre liv i musikken er det vigtigt, at børn og unge animeres til  

 at deltage og eventuelt selv spille musik.
Også MGKerne og de rytmiske spillesteder sikres gennem lovforslaget.  

 De styrkes yderligere gennem puljen til musikpolitiske initiativer, der blev  

 udmøntet med finansloven 2005, og som tilfører området 10 millioner hvert år  

 over de kommende 4 år.
Dermed bliver lovforslaget et led i regeringens  

 politik  

 på musikområdet, og dette hilses velkomment af Venstre, Konservative og Dansk  

 Folkeparti.
 Partierne støtter varmt lovforslaget, fordi det vil styrke  

 musikmiljøet i Danmark, særlig musikskolerne og tilbud for børn og unge og  

 sikre en klarere og styrket støttestruktur, men også ansvarsfordeling på  

 området.
Socialdemokratiets, Det Radikale Venstres og Socialistisk  

 Folkepartis medlemmer af udvalget udtaler, at dette lovforslag er et led i  

 den  

 samlede kommunalreform.
De tre partier har i forbindelse med forhandlingerne  

 om  

 de enkelte lovforslag efter folketingsvalget taget til efterretning, at  

 regeringspartierne  

 og Dansk Folkeparti ikke har ønsket at ændre på hovedkonstruktionen i  

 reformen.  

 S, RVs og SFs holdning til bl.a. denne  

 hovedkonstruktion fremgår  

 af betænkningsbidrag til L 65 (nedlæggelsesloven). Der henvises hertil.
De tre partier kan støtte den udformning, som loven har fået med  

 de forhandlede ændringsforslag.
Loven betyder nu, at musikskolerne bevarer  

 den  

 eksisterende refusionsordning samt, at det bliver obligatorisk for de nye  

 kommuner at sikre, at der findes en musikskole i hver kommune.  

 Forhandlingerne  

 har også ført til, at amternes nuværende opgaver og tilskud på  

 skolekoncertområdet overføres permanent til staten.
Dette samlede resultat er  

 afgørende for partiernes positive holdning til loven.
 S, RV og SF noterer sig med tilfredshed, at der i loven er taget  

 hånd om symfoniorkestrene, MGKerne og de rytmiske spillesteder, så  

 disse områder  

 i musiklivet kan fungere også fremover.
Det Radikale Venstre konstaterer, at regeringen ikke har været  

 interesseret i at ændre væsentlige elementer, som at amatørmusikkens udøvere  

 ikke nævnes i loven.
Da det forholder sig sådan, at bredden forudsætter  

 eliten,  

 og eliten forudsætter bredden, er det uheldigt og uhensigtsmæssigt.
Det højt  

 besungne talent har fremover ringe forudsætninger for at kunne »spottes«, når  

 der ikke gives musikkens fodfolk, amatørerne, tilstrækkelige rammer for  

 udfoldelse.
Et  

  

 mindretal  

  

 i  

 udvalget (EL) vil stemme hverken for eller imod lovforslaget.
Mindretallet  

 vil  

 stemme imod ændringsforslag nr. 1 og for ændringsforslag nr. 2.
 Efter mindretallets opfattelse er lovforslaget en del af en  

 kommunalreform, som partiet er uenig i.
 Der henvises til betænkningsbidrag til L 65.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af  

 	  

  

 kulturministeren,  

  

 tiltrådt af et  

  

 flertal  

  

 i udvalget (udvalget med undtagelse af EL):
 1)  

  

 I den under  

  

 nr. 3  

  

 foreslåede affattelse af  

  

 §  

 3 b  

  

 indsættes efter stk. 3 som nyt stykke:
»Stk. 4.  

  

 Kulturministeren kan fravige bestemmelsen i stk. 3, hvis kommunalbestyrelsen  

 indgår  

 en aftale om et undervisningstilbud for kommunens borgere med en nabokommune.  

 En fravigelse af stk. 3 vil ske efter en konkret vurdering og skal være  

 betinget af kommunens befolkningsmæssige grundlag.« Stk. 4 bliver herefter stk. 5.
[Indførelse af undtagelsesbestemmelse for lovforslagets  

 bestemmelse om lovpligtige musikskoler i alle kommuner] Af  

 	  

  

 kulturministeren,  

  

 tiltrådt af  

  

 udvalget:
 2)  

  

 Den under  

  

 nr. 4  

  

 foreslåede affattelse af  

  

 §  

 3 c  

  

 affattes således:
 »§ 3 c.  

  

 Staten yder delvis refusion af kommuners eller andres udgifter til  

 lærerlønsudgifter i forbindelse med driften af musikskoler, jf. dog stk. 4.
 Stk. 2.  

  

 Refusionsprocenten beregnes som forholdet mellem statens på finansloven  

 fastsatte bevilling og de samlede tilskud til lærerlønsudgifter ved  

 musikskoler  

 fra kommuner eller andre.
 Stk. 3. Kommuner eller  

 andre kan maksimalt få refunderet 25 pct. af udgifterne til  

 musikskolelærerlønningerne.
 Stk. 4. Det er en  

 betingelse for at opnå refusion efter stk. 1, at musikskoleelevernes betaling  

 for undervisningen ikke overstiger 1/3 af bruttoudgiften ved skolens drift.
Stk. 5. Staten udbetaler  

 en foreløbig refusion i henhold til stk. 1. Den beregnes på grundlag af  

 budgetter, der er godkendt af vedkommende kommunalbestyrelse.
Refusionen  

 udbetales ratevis forud.
Stk. 6. Endelig  

 beregning af refusionen i henhold til stk. 3 foretages på grundlag af  

 regnskaber.
Regnskaberne skal være godkendt af vedkommende kommunalbestyrelse  

 og skal indeholde dokumentation for den samlede elevbetaling.
Den endelige  

 refusion kan dog ikke overstige den foreløbigt udbetalte refusion.
 Stk. 7. For meget udbetalt  

 refusion i et regnskabsår modregnes i refusionen for det følgende år.
Stk. 8. Kulturministeren  

 kan i forbindelse med indgåelse af kulturaftaler med kommuner m.v. fravige  

 bestemmelserne i stk. 1-7.« [Fastholdelse af gældende lovs statslige refusionsordning for  

 lærerlønsudgifter] Bemærkninger Til nr. 1 Ændringsforslaget indebærer, at kulturministeren kan fravige  

 bestemmelsen i stk. 3 om, at enhver kommunalbestyrelse er forpligtet til at  

 drive en musikskole.
En fravigelse af denne bestemmelse vil være betinget af  

 kommunens befolkningsmæssige grundlag.
Her vil en konkret vurdering ligge til  

 grund for, om det befolkningsmæssige grundlag ikke gør det muligt at drive en  

 musikskole, hvilket kan være gældende for små ø-kommuner.
Det forudsættes, at  

 kommunalbestyrelsen i så fald indgår en aftale med en nærtliggende kommune om  

 et undervisningstilbud til kommunens borgere.
Der forventes ikke givet  

 dispensation til kommuner, der ved lovens vedtagelse har en musikskole.
Til nr. 2 Ændringsforslaget indebærer, at den statslige refusionsordning  

 for lærerlønsudgifter i gældende lovgivning fastholdes.
Formuleringen af § 3  

 c  

 er i det væsentlige identisk med den nugældende § 3 c, og ændringsforslaget  

 er  

 derfor en tilbageførelse af lovforslaget til gældende retstilstand, dog  

 således  

 at betegnelsen amterne er udeladt.
Det foreslås, at staten yder delvis refusion af kommunernes  

 lærerlønsudgifter i forbindelse med driften af musikskoler.
Forslaget  

 fastlægger de nærmere betingelser for ydelsen af refusionen og giver  

 kulturministeren mulighed for at fravige bestemmelserne i forbindelse med  

 indgåelse af kulturaftaler med kommunerne.
Kim Andersen (V)  

  

  fmd.  

  

 Flemming Damgaard Larsen (V)   

 Leif Mikkelsen (V)   

 Ellen Trane Nørby (V)   

 Preben Rudiengaard (V)   

 Louise Frevert (DF)  

  

  nfmd.  

  

 Poul Nødgaard (DF)   

 Jakob Axel Nielsen (KF)   

 Carina Christensen (KF)   

 Jytte Andersen (S)   

 Jytte Wittrock (S)   

 Mogens Jensen (S)   

 Troels Ravn (S)   

 Elsebeth Gerner Nielsen (RV)   

 Simon Emil Ammitzbøll (RV)   

 Ole Sohn (SF)   

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 51 Bilagsnr.
Titel 1 Høringsnotat og høringssvar, fra kulturministeren 2 Invitation til gennemgang af lovforslaget, fra  

 kulturministeren 3 Notat om Kulturministeriets lovforslag til udmøntning af  

 strukturreformen.
4 Henvendelse af 14/3-05 fra DAMUSA og DMpF 5 Henvendelse vedr. musikskoler på Nordfyn, anonym afsender 6 Henvendelse af 16/3-05 fra Kunstrådets musikfaglige  

 udvalg 7 Udkast til tidsplan for udvalgets behandling af  

 lovforslaget 8 Notat udarbejdet af DAMUSA i samarbejde med DMpF til brug  

 for foretræde den 30/3-05 9 Tidsplan for udvalgets behandling af lovforslaget 10 Henvendelse af 8/4-05 fra LMS 11 Henvendelse af 15/4-05 fra LMS 12 Henvendelse af 27/4-05 fra Kunstrådets musikfaglige  

 udvalg 13 Revideret tidsplan for udvalgets behandling af  

 lovforslaget 14 1. udkast til betænkning 15 Henvendelse af 27/5-05 fra Frederiksborg Amt 16 Ændringsforslag fra kulturministeren 17 2. udkast til betænkning Oversigt over spørgsmål og svar vedrørende L 51 Spm.nr.
