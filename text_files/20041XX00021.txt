Skriftlig fremsættelse (7. oktober 2004) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
 Forslag til lov om  

 stipendier til visse udenlandske studerende ved korte og mellemlange  

 videregående uddannelser.
(Lovforslag nr.
L 22).
Det danske samfunds fremtidige vækst, velstand og udvikling er  

 afhængig af højtuddannet arbejdskraft.
Regeringens målsætning om, at Danmark  

 skal være et af de førende, højteknologiske samfund inden 2010 påvirkes af  

 bl.a. uddannelsessystemets evne til at tiltrække højt kvalificerede danske og  

 udenlandske unge til uddannelser i Danmark.
Uddannelsesinstitutionerne har  

 som  

 centrale videns- og kulturbærende institutioner en stor international  

 berøringsflade, og omfattende samarbejde er en væsentlig brik i udviklingen  

 af  

 Danmark til udfordringerne i en global verden.
Virksomheder rekrutterer veluddannet arbejdskraft fra hele  

 verden, og flere og flere studerende søger uddannelser uden for deres  

 hjemlande.
Både danske og udenlandske studerende ønsker i stigende grad  

 uddannelser, der retter sig mod beskæftigelse på et globalt arbejdsmarked.
Danmark skal også i fremtiden kunne tilbyde en arbejdsstyrke med  

 højtkvalificerede personer, hvis vi skal kunne fastholde danske virksomheder  

 og  

 danske arbejdspladser, etablere nye videnstunge virksomheder, og tiltrække  

 udenlandske virksomheder til Danmark.
Endnu flere danske veluddannede med et  

 udenlandsk studieophold bag sig og endnu flere udlændinge med en dansk  

 uddannelse, vil bidrage til at øge dels Danmarks konkurrencekraft, dels  

 udviklingen af et mere globalt orienteret dansk arbejdsmarked.
 Regeringen afgav på denne baggrund den 21. april 2004 en  

 redegørelse til Folketinget om styrket internationalisering af uddannelserne  

 (R  

 14). Redegørelsen er afgivet af undervisningsministeren og ministeren for  

 Videnskab, Teknologi og Udvikling i fællesskab og omfatter et oplæg til en  

 sammenhængende plan for styrket internationalisering af uddannelserne.
 Med nærværende forslag til lov om stipendier til visse  

 udenlandske studerende ved korte og mellemlange videregående uddannelser  

 understøtter regeringen sin politik om øget internationalisering af  

 uddannelserne.
 Ved lovforslaget bliver det muligt for visse studerende fra  

 udvalgte lande uden for EU / EØS at få gratis undervisning på udvalgte  

 naturvidenskabelige, højteknologiske og merkantile uddannelser, og det bliver  

 muligt for disse studerende at søge om stipendium til delvis dækning af deres  

 leveomkostninger i Danmark.
Forslaget er således en del af grundlaget for en offensiv,  

 målrettet uddannelsespolitik, der skal tiltrække højt kvalificerede unge  

 studerende på det globale uddannelsesmarked til en række videregående  

 uddannelser i Danmark.
Lovforslaget bygger på, at det er en grundlæggende  

 værdi  

 for Danmark at have et internationalt studie- og forskningsmiljø med mulighed  

 for gensidig inspiration og påvirkning.
Ved at tiltrække højt kvalificerede  

 studerende fra andre verdensdele til studiemiljøer i Danmark kan vi opnå en  

 gunstig synergieffekt i den forstand, at danske studerende bliver mere  

 internationalt orienterede og bedre rustet til at profilere sig i det globale  

 videnssamfund, og udlændingene, der kommer til Danmark for at studere, kan  

 inspirere os til nytænkning og endvidere tage dansk knowhow og danske  

 kontakter  

 med tilbage til deres hjemlande eller ligefrem gøre en arbejdsindsats for  

 danske virksomheder.
 Forslaget indebærer, at ministeren bemyndiges til at fastsætte  

 regler om, hvilke lande og hvilke uddannelser der bliver omfattet af  

 muligheden  

 for at søge friplads og stipendium til delvis dækning af leveomkostninger.  

 Det  

 er således meningen, at ministeren løbende kan målrette og prioritere  

 indsatsen  

 mod de lande og uddannelser, der vurderes at være førende og højaktuelle for  

 Danmark på det globaliserede uddannelsesmarked.
 Uddannelsesinstitutioner med erfaring i internationalt  

 samarbejde på højt niveau forventes at tiltrække kvalificerede studerende,  

 men  

 ordningen vil blive administreret af en central myndighed på  

 undervisningsministerens vegne, da der er tale om et forholdsvis stort antal  

 institutioner på området.
 Forslaget har sammenhæng med det samtidigt fremsatte lovforslag  

 om en betalingsordning for visse udenlandske studerende.
 Det foreslås, at loven skal træde i  

 kraft den 1. marts 2005, og at den har virkning for tildeling af stipendier  

 til  

 uddannelse, der påbegyndes den 1. august 2005 eller senere.
 Idet jeg i øvrigt henviser til  

 lovforslaget med tilhørende bemærkninger, tillader jeg mig at anbefale  

 lovforslaget til hurtig og velvillig behandling i det høje Ting.
