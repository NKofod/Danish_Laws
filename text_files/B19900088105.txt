I medfør af § 6, stk. 1 og 3, i lov nr. 414 af 13. juni 1990 om administration af Det europæiske Økonomiske Fællesskabs forordninger om markedsordninger for landbrugsvarer m.v. fastsættes følgende:
 § 1.  Ved salg og ved eksport af ethvert pelsskind,  

 der hidrører fra mink, ilder, farmræve eller finnraccoon, og som er  

 produceret i Danmark, skal der erlægges en afgift.
 Stk. 2.  Afgiften udgør kr. 2,25 pr. pelsskind.
 § 2.  Det påhviler sælgeren, eksportøren eller,  

 såfremt salget foregår ved auktion, auktionshuset inden 3 uger efter  

 henholdsvis salget, eksporten eller auktionens sidste salgsdag at indsende  

 indberetning til Pelsdyrafgiftsfonden, adr.: Dansk Pelsdyravlerforening,  

 Langagervej 60, 2600 Glostrup, om antallet af de solgte afgiftspligtige skind  

 siden sidste opgørelse og samtidig at indbetale den herefter skyldige afgift  

 til nævnte fond, postgiro konto nr. 8 09 83 44.
 Stk. 2.  Ved hvert års afslutning skal sælger hhv.  

 auktionshuset til fonden indsende en af en statsautoriseret eller registreret  

 revisor attesteret indberetning om det samlede salg af dansk producerede  

 pelsskind i det forløbne år.
 § 3.  Betales skyldig afgift ikke rettidigt, skal der  

 betales 1,3 pct. i månedlig rente for hver påbegyndt måned efter sidste  

 rettidige indbetalingsdag.
 § 4.  Den, der overtræder eller forsøger at overtræde  

 bestemmelserne i denne bekendtgørelse, straffes med bøde i medfør af lov nr.  

 414 af 13. juni 1990 § 23, stk. 1, § 24 og § 27, med mindre højere straf er  

 forskyldt i medfør af § 25.
 § 5.  Bekendtgørelsen træder i kraft den 1. januar  

 1991.
