Oversættelse Ved kgl. resolution af 1. august 1949 har Danmark ratificeret ovennævnte  

 protokol, hvis tekst *) lyder som følger:
Protokol om ændring af den i Geneve den 30. september 1921 afsluttede  

 konvention til bekæmpelse af handel med kvinder og børn og om ændring i den i  

 Geneve den 11. oktober 1933 afsluttede konvention til bekæmpelse af handel  

 med voksne kvinder.
 Under hensyn til, at der ved den i Geneve den 30. september 1921  

 afsluttede konvention til bekæmpelse af handel med kvinder og børn og den i  

 Geneve den 11. oktober 1933 afsluttede konvention til bekæmpelse af handel  

 med voksne kvinder var tillagt Folkenes Forbund visse funktioner og  

 beføjelser, om hvis fortsatte udøvelse det er nødvendigt at træffe  

 bestemmelse som følge af Folkenes Forbunds opløsning, og i betragtning af, at  

 det er hensigtsmæssigt, at disse funktioner og beføjelser herefter udøves af  

 De Forenede Nationer, aftaler deltagerne i nærværende protokol herved  

 følgende:
Artikel I Deltagerne i nærværende protokol forpligter sig til indbyrdes, hver især  

 med hensyn til de overenskomster, i hvilke de er deltagere, og i  

 overensstemmelse med nærværende protokols bestemmelser, at tillægge de  

 ændringer til disse overenskomster, som er fremsat i tillægget til nærværende  

 protokol, fuld retskraft og retsvirkning og bringe dem til anvendelse på  

 behørig måde.
Artikel II Generalsekretæren skal udarbejde de i overensstemmelse med nærværende  

 protokol reviderede konventionstekster og skal sende genparter til  

 underretning for regeringerne i enhver stat, der er medlem af De Forenede  

 Nationer, og i hver af de ikke-medlemsstater, hvem det står åbent at  

 underskrive eller antage protokollen.
Han skal også opfordre deltagerne i  

 enhver af de konventioner, der ændres ved nærværende protokol, til at bringe  

 disse konventioners ændrede tekster til anvendelse, såsnart ændringerne er  

 trådt i kraft, selv om de endnu ikke måtte have set sig i stand til at blive  

 deltagere i nærværende protokol.
Artikel III Nærværende protokol skal stå åben for underskrift eller antagelse af  

 enhver af deltagerne i konvention af 30. september 1921 til bekæmpelse af  

 handel med kvinder og børn eller konventionen af 11. oktober 1933 til  

 bekæmpelse af handel med voksne kvinder, til hvem generalsekretæren har  

 fremsendt en genpart af nærværende protokol.
Artikel IV Stater kan blive deltagere i nærværende protokol ved Artikel V 1. Nærværende protokol træder i kraft på den dato, på  

 hvilken to eller flere stater er blevet deltagere i den.
 2. De i tillægget til nærværende protokol indeholdte  

 ændringer træder forsåvidt angår hver enkelt konvention i kraft, når et  

 flertal af dennes deltagere er blevet deltagere i nærværende protokol, og som  

 følge deraf bliver enhver stat, der bliver deltager i den ene eller den anden  

 af konventionerne, efter at ændringerne dertil er trådt i kraft, deltager i  

 konventionen, således som den er ændret.
Artikel VI I overensstemmelse med stk. 1 i artikel 102 i De Forenede Nationers pagt  

 og de i tilknytning dertil af plenarforsamlingen vedtagne regulativer  

 bemyndiges De Forenede Nationers generalsekretær til at iværksætte  

 registrering af nærværende protokol og de ved denne protokol i hver af  

 konventionerne foretagne ændringer på de respektive datoer for deres  

 ikrafttræden og til at offentliggøre protokollen og de ændrede konventioner  

 så snart som muligt efter registreringen.
Artikel VII Nærværende protokol, hvis kinesiske, engelske, franske, russiske og  

 spanske tekster er i lige grad autentiske, skal deponeres i arkivet i De  

 Forenede Nationers sekretariat.
 Da de konventioner, der ændres i overensstemmelse med tillægget, kun er  

 affattet i det engelske og franske sprog, skal tillæggets engelske og franske  

 tekster i lige grad være de autentiske tekster, medens de kinesiske, russiske  

 og spanske tekster betragtes som oversættelser.
 En bekræftet genpart af protokollen, indbefattende tllægget, skal af  

 generalsekretæren sendes til enhver af deltagerne i konventionen af 30.  

 september 1921 til bekæmpelse af handel med kvinder og børn eller i  

 konventionen af 11. oktober 1933 til bekæmpelse af handel med voksne kvinder  

 samt til alle medlemmer af De Forenede Nationer.
 Til bekræftelse heraf har de undertegnede, der dertil er behørigt  

 bemyndiget af deres respektive regeringer, underskrevet nærværende protokol  

 på de datoer, der er angivet ud for deres respektive underskrifter.
Udfærdiget i Lake Success, New York, den. 12. november 1947 TILLÆG *) 1. International konvention til bekæmpelse af handel med kvinder og  

 børn, fremlagt til underskrift i Geneve den 30. september 1921.
 Artikel 9, første stykke, skal lyde således:
Nærværende konvention skal ratificeres.
Fra og med den 1. januar 1948 skal  

 ratifikationsdokumenter tilstilles generalsekretæren for De Forenede  

 Nationer, som vil underrette medlemmerne af De Forenede Nationer og  

 ikke-medlemsstater, til hvilke generalsekretæren har fremsendt en genpart af  

 konventionen, om modtagelsen.
Ratifikationsdokumenterne skal deponeres i  

 arkivet i De Forenede Nationers sekretariat.
 Artikel 10 skal lyde således:
 Medlemer af De Forenede Nationer kan tiltræde nærværende konvention.
 Det samme gælder ikke-medlemsstater, til hvilke De Forenede Nationers  

 økonomiske og sociale råd måtte beslutte at give officiel meddelelse om  

 nærværende konvention.
 Tiltrædelse anmeldes til generalsekretæren for De Forenede Nationer, som  

 vil underrette alle De Forenede Nationers medlemmer og de ikke-medlemsstater,  

 til hvilke generalsekretæren har fremsendt en genpart af konventionen.
 Artikel 12 skal lyde således:
 Nærværende konvention kan af enhver stat som er deltager i den, opsiges  

 med tolv måneders varsel.
Opsigelse skal ske ved skriftlig meddelelse til generalsekretæren for De  

 Forenede Nationer.
Genparter af en sådan meddelelse skal af ham ufortøvet  

 fremsendes til alle medlemmer af De Forenede Nationer og til  

 ikke-medlemsstater, til hvilke generalsekretæren har fremsendt en genpart af  

 konventionen.
Opsigelsen træder i kraft et år efter den dato, da den blev  

 meddelt generalsekretæren for De Forenede Nationer, og gælder kun for den  

 opsigende stat.
 Artikel 13 skal lyde således:
Generalsekretæren for De Forenede Nationer skal føre en særlig  

 fortegnelse, der udviser, hvem af deltagerne der har underskrevet,  

 ratificeret, tiltrådt eller opsagt nærværende konvention.
Denne fortegnelse  

 skal til enhver tid være tilgængelig for ethvert medlem af De Forenede  

 Nationer og enhver ikke-medlemsstat, til hvilken generalsekretæren har  

 fremsendt en genpart af konventionen; den skal offentliggøres så ofte som  

 muligt efter anvisning af De Forenede Nationers økonomiske og sociale råd.
Artikel 14 udgår Protokollen er foruden af Danmark blevet endeligt tiltrådt af følgende  

 stater:
 Afghanistan, Albanien, Argentina, Australien, Belgien, Brasilien, Burma,  

 Canada, Czekoslovakiet, Finland, Indien, Italien, Jugoslavien, Kina, Libanon,  

 Mexico, Nederlandene, Nicaragua, Norge, Pakistan, Panama, De socialistiske  

 Sovjetrepublikers Union, Sverige, Den sydafrikanske Union, Syrien, Tyrkiet,  

 Ægypten og Østrig.
 Luxembourg har underskrevet protokollen under forbehold af ratifikation.
 Protokollen er i medfør af dens artikel 5, stk. 1, trådt i kraft den 12.  

 november 1947. Danmarks ratifikationsdokument deponeredes hos De Forenede  

 Nationers generalsekretær den 21. november 1949.
 De i tillægget til protokollen indeholdte ændringer til den i Geneve den  

 30. september 1921 afsluttede konvention til bekæmpelse af handel med kvinder  

 og børn og til den i Geneve den 11. oktober 1993 afsluttede konvention til  

 bekæmpelse af handel med voksne kvinder, af hvilke konventioner den  

 førstnævnte er ratificeret af Danmark den 11. april 1931, jfr. bekendtgørelse  

 nr. 300 af 27. november 1931, er i medfør af protokollens artikel 5, stk. 2,  

 trådt i kraft den 24 april 1950.
 Hvilket herved bringes til almindelig kundskab.
 Udenrigsministeriet, den 18. september  

 1950.
 Gustav Rasmussen.
