 En beskæftiget ved et projekt i et arabisk land, udsendt af  

 Sundhedsstyrelsen og med løn udbetalt af Statens Regnskabsdirektorat, blev  

 ikke anset for berettiget til lempelse ved skatteberegningen i medfør af  

 ligningslovens § 33 A, stk. 1.
 Laboratorietekniker A klagede over, at skatterådet ikke havde anset hende  

 for berettiget til lempelse ved skatteberegningen i medfør af bestemmelsen i  

 ligningslovens § 33 A, stk. 1, for indkomståret 1983.
Det fremgik af sagens oplysninger, at klageren i 1983 var beskæftiget som  

 laborant ved et hospitalsprojekt i Saudi-Arabien.
Hun var udsendt af  

 Sundhedsstyrelsen efter aftale med Danmarks Erhvervsfond.
 Under opholdet i Saudi-Arabien havde klageren fået løn udbetalt af Statens  

 Regnskabsdirektorat.
 Til støtte for sin påstand om at være omfattet af ligningslovens § 33 A,  

 stk. 1, anførte klageren, at hun reelt havde været aflønnet af det  

 saudi-arabiske sundhedsministerium, og at hun havde orlov fra sin stilling i  

 Danmark under opholdet i Saudi-Arabien.
 Efter det oplyste - herunder at klageren havde været ansat i  

 Sundhedsstyrelsen, hvorfra hun var stillet til rådighed for Danmarks  

 Erhvervsfond til udsendelse i forbindelse med det omhandlede  

 hospitalsprojekt, ligesom hendes aflønning var sket fra den danske stat -  

 fandt Landsskatteretten, at klageren var omfattet af bestemmelserne i  

 ligningslovens § 33 A, stk. 2. Klageren var herefter ikke berettiget til  

 skattelempelse efter bestemmelserne i samme lovbestemmelses stk. 1.
 Den påklagede skatteberegning blev derfor stadfæstet.
 LV 1987, O 3.3.
 (* 1) Offentliggjort i Skat 1989, nr. 1, side 72.
