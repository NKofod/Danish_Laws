Genmælet var ikke begrænset til faktiske oplysninger og  

 indeholdt i øvrigt vurderinger og kommentarer.
Klagerne havde derfor  

 ikke ret til genmæle.
Pressenævnet kritiserede imidlertid, at  

 bladet ikke havde givet klageren klagevejledning Kendelse fra Pressenævnet i sag nr.  

 52/1996 Borgmester  Kurt  Hockerup og en anlægsgartnermester  

 har ved advokat Asger Thylstrup klaget til Pressenævnet over artikler  

 bragt i Dagbladet LICITATIONEN den 8. maj 1996 og den 13. maj 1996, idet de  

 finder, at god presseskik er overtrådt.
Der klages endvidere over, at  

 bladet har afslået at bringe et genmæle.
[De artikler, der klages over, var i kopi vedhæftet  

 den originale kendelse.] Klagerne har indsendt kopi af:
 Klagerne har anmodet om følgende genmæle:
 "GENMÆLE:
 Dagbladet LICITATIONEN indeholdt onsdag den 8. maj 1996 en  

 artikel med overskriften "Konservativ borgmester smider golfklub på  

 gaden." På forsiden var der en henvisning til artiklen med overskriften  

 "Golf- krig i Vallensbæk". Artiklen blev bragt på side 6 og 7  

 under overskrifterne "Konservativ borgmester smider golfklub på gaden",  

 og "Truslerne fyger".
 I denne anledning skal anlægsgartnermester [navn] og  

 borgmester  Kurt  Hockerup fremkomme med følgende genmæle i  

 henhold til medieansvarslovens regler.
1. Det fremgik af artiklen, at Dagbladet LICITATIONEN  

 havde forsøgt at få en kommentar fra anlægsgartnermester  

 Det blev anført i artiklen, at Dagbladet i stedet blev ringet  

 op af anlægsgartnermesterens advokat, der truede med at gå til  

 Pressenævnet, ligesom det blev anført, at "Dagbladet  

 LICITATIONEN endnu ikke har hørt fra anlægsgartnermester Dette er forkert.
Dagbladet LICITATIONENs journalist  Dan  

  Bjerring ringede til anlægsgartnermester [navn]s hustru og anmodede om  

 en opringning.
Af praktiske årsager bad anlægsgartnermester  

 advokat Asger Thylstrup om at sætte sig i forbindelse med  

 journalist  Dan  Bjerring, idet advokaten på sit kontor havde alle  

 kontrakter m.v., som måtte formodes at interessere journalisten.
 Advokaten ringede til journalisten, som imidlertid afviste  

 at tale med andre end anlægsgartnermesteren personligt.
Advokat Asger Thylstrup gjorde opmærksom på,  

 at det efter de presseetiske regler er en pligt for massemedierne at bringe  

 korrekt og hurtig information.
De presseetiske regler siger at pressen  

 så langt det er muligt bør kontrollere om de oplysninger, der  

 gives, er korrekte.
 Under hensyn til denne pligt opfordrede advokat Asger  

 Thylstrup journalisten til at komme på sit kontor og gennemgå  

 sagens oplysninger.
Dette nægtede journalisten påny og lagde  

 røret på.
Herefter sendte advokat Asger Thylstrup  

 følgende telefax dateret den 2. maj 1996 til Dagbladet LICITATIONEN  

 A/S:
"Anlægsgartnermester [navn] A/S, [adresse], 2665  

 Vallensbæk har anmodet mig om at rette henvendelse til Dem, idet hans  

 hustru er blevet ringet op af journalist  Dan  Bjerring, som opgav at ringe  

 på Deres vegne.
Journalisten ønskede nærmere oplysninger  

 om golfbanen i Vallensbæk, som min klient har forpagtet af  

 Vallensbæk Kommune, og hvorom der i øjeblikket foregår en  

 debat med Vallensbæk Golfklub.
Da jeg på mit kontor har alle oplysninger i sagen  

 bekvemt tilgængelige, anmodede anlægsgartnermesteren mig om at  

 ringe til journalist  Dan  Bjerring, hvilket jeg gjorde for ca. én  

 time siden.
Journalisten ønskede imidlertid ikke at tale med mig,  

 uanset at jeg gjorde opmærksom på, at det er mig, der er i  

 besiddelse af det materiale, der er nødvendig, for at hans blad kan  

 bringe korrekt information om sagen.
Såfremt Deres blad ønsker at skrive om sagen,  

 er jeg fortsat til disposition.
Jeg beder i så fald om, at der aftales  

 et møde her på kontoret.
Mødet kan aftales med min  

 sekretær  Belinda  Larsen, hvis jeg ikke kan træffes  

 telefonisk.
Jeg tilføjer for en god ordens skyld at,  

 anlægsgartnermester [navn] tidligere fra anden side er blevet udsat for  

 ærerørig omtale, som var baseret på klart urigtige  

 oplysninger om de faktiske forhold.
Det er derfor særligt  

 magtpåliggende for anlægsgartnermesteren, at der bringes korrekt  

 information om golfbanerne, og at det gøres muligt for Deres redaktion  

 at kontrollere, om de oplysninger, der gives, er korrekte." Det er således urigtigt af Dagbladet LICITATIONEN at  

 fremstille sagen, som om anlægsgartnermester [navn] ikke har  

 ønsket at give bladet de nødvendige oplysninger, ligesom det er  

 utilbørligt at skrive dette, således som det er sket, under  

 overskriften "Truslerne fyger" og "Trusler".
 2. Endvidere må det tilbagevises, at striden mellem  

 anlægsgartnermester [navn] A/S og bestyrelsen i Vallensbæk  

 Golfklub har noget som helst at gøre med "kammerateri", således  

 som det hævdes i artiklen i Dagbladet LICITATIONEN  den 8. maj 1996,  

 eller med "Halløj på Badehotellet".
Sagens faktum er, at anlægsgartner [navn] A/S ved en  

 licitation opnåede ret til forpagtning af golfbanerne i  

 Vallensbæk.
Anlægsgartnermester [navn] A/S var klart den  

 billigste tilbudsgiver, og den gældende forpagtningskontrakt har  

 således intet med politik at gøre.
 Efter at have opnået forpagtningskontrakten  

 underskrev anlægsgartnermester [navn] A/S og Vallensbæk Golfklub  

 den 5. marts 1991 en aftale om klubbens brug af Vallensbæk Golfcenter.  

 Den 1. oktober 1992 indgik parterne en tillægsaftale om brug af  

 9-hullers golfbanen.
 Begge aftaler er underskrevet af klubbens nuværende  

 bestyrelsesformand hr.  Jens  Arpe.
 Ved aftalerne opnåede Vallensbæk Golfklub ret  

 til brug af golfbanerne ved et kontingent der ganske svarer til andre,  

 tilsvarende golfklubbers kontingentstørrelser.
3. Det hævdes i artiklen at greenfee'en  

 ifølge aftalerne tilfalder forpagteren.
Dette er ikke rigtigt.  

 Greenfee'en skal anvendes til ændringer og forbedringer af banerne.
4. Artiklen i Dagbladet LICITATIONEN onsdag den 8. maj  

 1996 hævder endvidere, at 1100 medlemmer af Vallensbæk Golfklub  

 risikerer at blive sat på gaden fra årsskiftet.
Det hedder i  

 artiklen, "Manden med afgørelsen er i realiteten Vallensbæks  

 borgmester,  Kurt  Hockerup." Dette er ikke rigtigt.
Vallensbæk Golfklubs formand  

 opsagde selv ved skrivelse af 18. december 1995 den foranførte  

 brugsretsaftale for 9-hullers banen.
Dette medførte et brev fra  

 advokat Asger Thylstrup af 19. december 1995 til hr.  Jens  Arpe af  

 følgende ordlyd:
 "Anlægsgartnermester [navn] har anmodet mig om at  

 besvare Deres brev af 18. december 1995, hvori Vallensbæk Golfklub  

 opsiger 9-hullers banen, således at forstå at golfklubben ikke  

 længere vil benytte og betale for brugsretten af denne bane fra og med  

 31. december 1996.
 Jeg skal oplyse, at aftalen mellem Vallensbæk  

 Golfklub og [navn] A/S af 5. marts 1991 med tillægsaftalen af 1.  

 oktober 1992 om 9-hullers banen er en helhed, der kun kan opsiges under  

 et.
 Deres opsigelse betragtes derfor som en opsigelse af hele  

 anlægget, således at Vallensbæk Golfklub skal være  

 ude af dette pr. 1. januar 1997. Under alle omstændigheder bedes De  

 betragte nærværende skrivelse som en opsigelse afgivet af [navn]  

 A/S af begge foran omtalte aftaler.
Hvis det ikke er golfklubbens hensigt at forlade hele  

 anlægget i Vallensbæk pr. 1. januar 1997, beder jeg Dem  

 omgående at tilbagekalde golfklubbens opsigelse. [Navn] A/S vil  

 herefter tage stilling til, hvorledes man vil forholde sig med  

 nærværende opsigelse." Anlægsgartnermester [navn] har siden brevet af 19.  

 december 1995 tilbudt Vallensbæk Golfklub at se bort fra golfklubbens  

 opsigelse af banen, såfremt der kunne foreligge en afgørelse den  

 25. april 1996 på, om Vallensbæk Golfklub ønskede at  

 fortsætte brugsretten på de mellem parterne aftale  

 vilkår.
Anlægsgartnermester [navn] var også indstillet  

 på at afvente en beslutning herom på en ekstraordinær  

 generalforsamling den 9. maj 1996 i Vallensbæk Golfklub.
Golfklubbens  

 medlemmer besluttede sig imidlertid ikke på generalforsamlingen til at  

 stå ved de af hr.  Jens  Arpe underskrevne aftaler.  

 Anlægsgartnermester [navn] og borgmester  Kurt  Hockerup må  

 gå ud fra, at undladelsen af at træffe denne beslutning ganske  

 har været op til golfklubbens egne medlemmer.
Det tilbagevises i denne  

 forbindelse at der fra anlægsgartnermesterens eller borgmesterens side  

 som anført i artiklen i Dagbladet LICITATIONEN skulle være tale  

 om "repressalier mod enkelt personer og golfklub." Anlægsgartnermester [navn] og borgmester  Kurt  

  Hockerup tilbageviser derfor beskyldningen i Dagbladet LICITATIONEN for at  

 "konservativ borgmester smider golfklub på gaden" samt at  

 "Vallensbæk Golfklubs næsten 1100 medlemmer har fået kniven  

 på struben." 5. Kendsgerningen er, at klubbens bestyrelse, herunder den  

 nuværende formand hr.  Jens  Arpe, med sin underskrift har godkendt de  

 hidtidige aftaler af 5. marts 1991 og 1. oktober 1992 mellem Vallensbæk  

 Golfklub og anlægsgartnermester [navn] A/S.
Hr.  Jens  Arpe har selv  

 opsagt tillægsaftalen af 19. december 1995 i overensstemmelse med denne  

 aftales ordlyd til udløb den 1. januar 1997, og  

 anlægsgartnermester [navn] A/S har i ligeså god overensstemmelse  

 med hovedaftalens bestemmelser herefter opsagt denne til udløb  

 ligeledes den 1. januar 1997. Det bemærkes herved, at det ikke vil  

 være muligt at adskille vedligeholdelsen og plejen af de to baner, og  

 at det derfor ikke vil være praktisk muligt kun at leje den ene af  

 banerne ud til en golfklub.
 Herefter har Vallensbæk Golfklubs bestyrelse og  

 medlemmer haft rig anledning til at vedstå de af formand  Jens  Arpe  

 underskrevne aftaler for at kunne fortsætte brugsretten til  

 Vallensbæk Golfcenter.
 6. I en artikel i Dagbladet LICITATIONEN den 13. maj 1996  

 skriver journalist  Dan  Bjerring, at det nu er op til Vallensbæk  

 Golfklubs bestyrelse at forsøge at finde en løsning med  

 anlægsgartneren, og at der ellers kan blive tale om en ny  

 licitation.
Dette er ikke rigtigt.
Anlægsgartnermester [navn]  

 vil i givet fald være fuldt berettiget til efter forhandling med  

 Vallensbæk Kommune at finde en anden golfklub, der kan få  

 glæde af Vallensbæk Golfcenter.
Borgmester  Kurt  Hockerup og anlægsgartnermester Klagerne har anført, at bladet har bragt artiklerne  

 uden at søge sagen ordentligt belyst, idet bladet ikke har indhentet  

 de oplysninger, som var nødvendige for at bringe korrekt information.  

 Den tendentiøse og ondskabsfulde reportage har derved tilsidesat  

 klagernes krav om beskyttelse af deres personlige anseelse og omdømme  

 og har nedført gener for anlægsgartnermester [navn].
 Klagerne har videre anført, at bladets  

 bemærkninger om sagens udprægede personlige karakter ikke  

 gælder klagerne.
 Klagerne har endvidere anført, at bladets  

 fremstilling af kontraktforholdet er fejlagtig, og at sagens afslutning ikke  

 er blevet omtalt i bladet.
 Klagerne har endelig anført, at genmælet er i  

 overensstemmelse med medieansvarslovens § 38, og at bladet ikke har givet  

 klagevejledning ved afslaget på at bringe genmælet.
Bladet har anført, at man kontaktede  

 anlægsgartnermester [navn] for at få en redegørelse for  

 hans personlige synspunkter, og at det er korrekt, at man afviste at tale med  

 andre end ham, idet sagen har en udpræget personlig karakter.
Det er  

 således en fortolkning, når det anføres, at hans advokat  

 havde alle de kontrakter m.v., som formodedes at interessere bladet.
 Bladet har videre anført, at man var bekendt med en  

 væsentlig del af sagens kendsgerninger på første  

 hånd, idet artiklernes forfatter er medlem af golfklubben, og netop  

 derfor blev det betragtet som et spørgsmål af personlig karakter  

 at indhente oplysninger hos klagerne, inden artiklen blev bragt.
 Bladet har endvidere anført, at man har tilbudt  

 klagerne og deres advokat et interview.
Bladet har endelig anført, at det afviste  

 genmæle ikke i det væsentligste er begrænset til  

 nødvendige faktiske oplysninger, ligesom genmælet indeholder  

 urigtige oplysninger og er af et omfang, der ligger udover, hvad der kan  

 forlanges optaget i form af genmæle.
Den manglende klagevejledning er  

 alene et spørgsmål om formalitet og bør ikke  

 medføre reaktion over for bladet, da klagerne allerede havde  

 tilkendegivet, at der ville blive klaget til Pressenævnet.
Følgende nævnsmedlemmer har deltaget i sagens  

 behandling: Axel Kierkegaard, Ulrik Holmstrup, Bent A.
Koch og Preben  

 Sørensen.
 Pressenævnet udtaler:
 Det forhold, at bladet i den foreliggende sag i  

 researchfasen ikke har ønsket at mødes med klagernes advokat og  

 gennemgå det materiale, som denne mente var relevant for at bringe  

 korrekte oplysninger, udgør ikke en overtrædelse af god  

 presseskik.
 Medierne kan ikke generelt afvise at indhente kommentarer  

 fra den person, som en berørt person henviser til eller har bemyndiget  

 til at udtale sig, men i denne sag finder Pressenævnet ikke grundlag  

 for at kritisere, at bladet ønskede at indhente en personlig kommentar  

 fra klagerne.
 Af disse årsager, og da Pressenævnet efter en  

 samlet vurdering i øvrigt finder, at bladet ikke har overtrådt  

 god presseskik, er der ikke grundlag for at kritisere bladet.
 Allerede fordi det ønskede genmæle ikke er  

 begrænset til nødvendige faktiske oplysninger og indeholder  

 vurderinger og kommentarer, tiltræder Pressenævnet bladets afslag  

 på at bringe genmælet.
 Uanset en klagers eventuelle kendskab til  

 medieansvarslovens regler, skal et medie altid give klagevejledning efter  

 medieansvarslovens § 40. Da bladet ikke har vejledt om klageadgangen til  

 Pressenævnet, er god presseskik overtrådt, og Pressenævnet  

 udtaler sin kritik.
 Afsagt den 15. august 1996.
