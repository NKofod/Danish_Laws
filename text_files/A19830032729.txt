(ligningsloven) Herved bekendtgøres lov nr. 517 af 19. december 1942 om  

 midlertidige ændringer i reglerne om påligning af indkomst- og formueskat til  

 staten, jfr. lovbekendtgørelse nr. 504 af 16. september 1982 med de ændringer  

 og tilføjelser, der følger af lov nr. 145 af 13. april 1983, lov nr. 201 og  

 203 begge af 25. maj 1983 samt lov nr. 266 af 8. juni 1983 § 1.  Ved påligningen af indkomst- og formueskat til  

 staten anvendes reglerne i lov nr. 149 af 10. april 1922 om indkomst- og  

 formueskat til staten med de ændringer og tilføjelser, der fastsættes i denne  

 lov.
 §§ 2, 2A, 2B, 2C, 3 og 3A. (Ophævet).
§ 4.  Gevinst ved afhændelse eller indfrielse,  

 herunder udtrækning, af offentlige obligationer samt private pantebreve og  

 fordringer, der tilfalder forsikringsselskaber, banker og andre virksomheder,  

 der som et normalt led i deres almindelige virksomhed anbringer midler i  

 sådanne aktiver, er at anse som skattepligtig indkomst for den pågældende  

 virksomhed.
Såfremt indfrielse sker gennem afdrag, foretages beskatningen  

 således, at der af ethvert afdrag til den skattepligtige indkomst medregnes  

 en så stor procentdel, som svarer til det antal procenter, hvormed parikurs  

 overstiger erhvervelseskursen.
Ligningsrådet kan tillade, at en anden  

 opgørelsesmåde anvendes.
Er en sådan tilladelse givet, kan den herved  

 godkendte opgørelsesmåde kun ændres efter tilladelse fra ligningsrådet, og  

 kun hvor ganske særlige omstændigheder taler derfor.
 Stk. 2.  Tab ved afhændelse eller indfrielse af  

 offentlige obligationer samt private pantebreve og fordringer kan af de i  

 stk. 1 nævnte forsikringsselskaber, banker m. fl. fradrages ved opgørelsen af  

 den skattepligtige indkomst.
(* 1) Stk. 3. De skattepligtige, som omfattes af stk. 1, kan uanset  

 bestemmelsen i stk. 2 ikke ved opgørelsen af den skattepligtige indkomst  

 fradrage tab ved indeksregulering af hovedstol eller restgæld på lån.
For  

 skattepligtige, der har både gæld og tilgodehavender, som indeksreguleres,  

 kan tab ved indeksregulering dog fradrages i det omfang, det ikke overstiger  

 gevinst ved indeksregulering efter udviklingen i samme indeks.
(* 2) § 4A.
Ved opgørelsen af fortjeneste eller tab ved salg af fast  

 ejendom efter § 5, stk. 1, litra a, i statsskattelov nr. 149 af 10. april  

 1922 kan sælgeren fradrage frigørelsesafgift, der i henhold til lov om  

 frigørelsesafgift m.v. af fast ejendom er pålagt ejendommen i hans ejertid.
(* 3) Stk. 2. Ved et dødsbos opgørelse efter § 5, stk. 1, litra a, i  

 statsskatteloven kan boet fradrage frigørelsesafgift, som er pålagt i afdødes  

 eller hans ægtefælles besiddelsestid.
En arving, legatar eller afdødes  

 ægtefælle, der indtræder i boets skattemæssige stilling med hensyn til  

 ejendommen, kan ved senere salg på samme måde fradrage frigørelsesafgift, som  

 er pålagt, medens ejendommen var i afdødes, ægtefællens eller boets  

 besiddelse.
Ved beregningen efter kildeskattelovens § 33A, stk. 1 og 2, af  

 passivposten vedrørende ejendommen skal der tages hensyn til dette fradrag.  

 Længstlevende ægtefælle kan ligeledes fradrage frigørelsesafgift, der er  

 pålagt, medens ejendommen var i afdødes besiddelse, når den er overgået til  

 længstlevende som led i dennes overtagelse af fællesboet til hensidden i  

 uskiftet bo.
(* 4) § 4B.
Ejendomme, der omfattes af § 14, stk. 5, i lov om vurdering af  

 landets faste ejendomme, medregnes ved opgørelsen af den skattepligtige  

 formue med ejendomsværdien, reguleret efter vurderingslovens § 2A, efter  

 fradrag af det differencebeløb, der er nævnt i vurderingslovens § 14, stk. 6,  

 reguleret efter vurderingslovens § 2A.
 § 5.  (Ophævet).
§ 6.  Bestemmelsen i lov nr. 149 af 10. april 1922 §  

 4e om aktionærers og andelshaveres indkomstskattepligt med hensyn til  

 udloddet udbytte kommer til anvendelse ikke alene på udbytte, der udloddes af  

 det af vedkommende selskab gennem dets drift indtjente overskud, men også på  

 udlodning af en af selskabet på anden måde, f. eks. ved realisation af  

 formuegenstande, indvunden fortjeneste.
Denne bestemmelse kommer dog ikke til  

 anvendelse på udlodninger, der er endeligt vedtaget inden den 1. december  

 1939, eller som finder sted som led i en inden den 1. december 1939 besluttet  

 likvidation af vedkommende selskab.
 Stk. 2.  Som skattepligtigt udbytte, jfr. fornævnte  

 bestemmelse i lov af 10. april 1922, skal ikke betragtes, hvad der af et  

 selskab i henhold til en samtidig med en nedskrivning af aktiekapitalen  

 vedtagen og i selskabets love eller vedtægter optagen beslutning anvendes til  

 en opskrivning af aktiekapitalen til dens oprindelige størrelse før  

 nedskrivningen, for så vidt nedskrivningen er sket for at bortskaffe en  

 fremkommen underskudssaldo.
 Stk. 3.  Bestemmelserne i stk. 1 og 2 kommer ikke til  

 anvendelse på udlodninger, der forfalder den 1. januar 1962 eller senere.
 (* 5) § 7. Til den skattepligtige indkomst medregnes ikke:
a.
Gaver, der hidrører fra indsamlede bidrag, forudsat at gaven er  

 oppebåret een gang for alle og alene har karakter af en anerkendelse af  

 modtagerens fortjenester.
b.
Hædersgaver udbetalt i henhold til lov nr. 93 af 20. marts 1940 om  

 udbetaling af hædersgaver til danske sømænd og fiskere og deres efterladte.
c.
Understøttelser, der i henhold til lov udbetales i anledning af  

 ulykkestilfælde på søen som følge af krigsbegivenheder under verdenskrigen  

 1914-18.
d.
Hædersgaver udbetalt i henhold til lov nr. 383 af 9. august 1945 om  

 visse hædersgaver til danske søfarende og fiskere og deres efterladte.
e.
Hædersgaver udbetalt i henhold til lov nr. 378 af 10. juni 1940 om  

 udbetaling af hædersgaver til efterladte efter faldne og til sårede den 9.  

 april 1940.
f.
Hædersgaver, der i henhold til lov udbetales til sårede og til  

 efterladte efter faldne af hær og flåde ved begivenhederne den 29. august  

 1943.
g.
Forsørgelsesbeløb ydet i henhold til lovbekendtgørelse nr. 217 af 8.  

 april 1949 til militære invalider i de sønderjyske landsdele fra  

 verdenskrigen 1914-18 og sådannes efterladte samt understøttelser af  

 tilsvarende art, der ydes fra tysk side.
h.
Ydelser udbetalt i henhold til lov nr. 475 af 1. oktober 1945 om  

 erstatning til besættelsestidens ofre, bortset fra de i nævnte lovs §§ 14-18  

 ommeldte dagpenge, den i §§ 19-21 ommeldte invaliditetserstatning, for så  

 vidt denne ydes i overensstemmelse med reglerne i § 20 som en årlig rente,  

 samt de i § 22 ommeldte renteydelser til efterladte.
i.
Invaliditetsbeløb og invaliditetsydelser, der er udbetalt i henhold til  

 invalidepensionsloven, invaliditets-, bistands- og plejetillæg, der er  

 udbetalt i henhold til invalidepensionsloven eller folkepensionsloven,  

 personlige tillæg, der er udbetalt i henhold til invalidepensionsloven,  

 folkepensionsloven eller lov om pension til enker m. fl.
j.
Understøttelser og andre lignende ydelser, der af offentlige  

 myndigheder og institutioner udredes i henhold til lov om social bistand.
k.
Understøttelser, der udbetales i henhold til fundatsen for "Hvide  

 Sande Fondet".
l.
Beløb udbetalt i henhold til lov nr. 242 af 10. juni 1960 om fordeling  

 af en fra Forbundsrepublikken Tyskland i henhold til overenskomst af 24.  

 august 1959 modtaget ydelse, dog at skattefriheden ikke omfatter årlige  

 ydelser ifølge en i medfør af lovens bestemmelser indkøbt livrente.
m.
Beløb udbetalt een gang for alle i henhold til lov nr. 179 af 7. juni  

 1958 om fordelingen af visse fra udlandet modtagne erstatninger, for så vidt  

 erstatningerne udredes for legemsskade eller krænkelse af den personlige  

 frihed.
 n. (Ophævet).
o.
Beløb, der hidrører fra udbetaling af beboerindskud (boligandele eller  

 boligindskud) samt indekstillæg hertil, for så vidt indskuddet vedrører  

 lejligheder, der omfattes af de i lov om boligbyggeri fastsatte regler om  

 almennyttig boligvirksomhed.
p.
Børnetilskud og ungdomsydelsen efter loven om børnetilskud og andre  

 familieydelser.
r.
Udetillæg, hjemflytningstillæg og bosættelsespenge, som oppebæres af  

 danske statsborgere, der af den danske stat er udsendt til tjeneste uden for  

 riget, samt andre lignende ydelser, der tjener til dækning af merudgifter som  

 følge af tjenesten i udlandet.
s.
Naturalydelser og kostpenge, der ydes værnepligtige i forsvaret og  

 civilforsvaret i den periode, der er fastsat som den første samlede  

 tjenestetid, samt frivilligt personel i den periode, der er fastsat som  

 uddannelsestid.
Det samme gælder naturalydelser og kostpenge, der ydes ved  

 aftjening af civil værnepligt.
t.
Erstatninger, der udredes i henhold til forligsaftale af 5. november  

 1969 mellem det svenske aktieselskab Astra og repræsentanter for  

 neurosedynskadede børn.
 u. (Ophævet).
v.
Hæderspriser, der udbetales i henhold til Nobelstiftelsens  

 Grundstadgar, samt Nordisk Råds Litteratur- og Musikpris.
x.
Engangsbeløb, der udbetales ved udgangen af den måned, hvor den  

 erstatningsberettigede fylder 67 år, efter lov om arbejdsskadeforsikring, lov  

 om erstatning til tilskadekomne værnepligtige m. fl. og lov om erstatning for  

 vaccinationsskader.
(* 6)§ 7A.
Ministeren for skatter og afgifter kan tillade, at værdien af  

 den ret, som et selskab giver de ansatte til at tegne aktier eller  

 andelsbeviser i selskabet, ikke skal medregnes i de ansattes skattepligtige  

 indkomst.
Hvis tilladelse gives, anses aktierne m.v. ved senere afståelse for  

 anskaffet til den pris, som de ansatte har erhvervet dem for.
 Stk. 2.  Det er en betingelse for tilladelsen, at  

 vilkårene for udstedelsen af aktierne m.v. godkendes af ministeren for  

 skatter og afgifter.
(* 7) § 7B.
Ved opgørelsen af den skattepligtige indkomst bortses fra  

 beløb, som i henhold til lov om midlertidig indbetaling fra staten til  

 Arbejdsmarkedets Tillægspension af visse dyrtidsportioner indbetales af  

 staten og godskrives lønmodtagernes konto i Arbejdsmarkedets Tillægspension.
(* 8) § 7C.
Tilskud efter lov om statstilskud til produktudvikling samt  

 beløb, der efter lov om "Fondet til fremme af teknisk og industriel  

 udvikling" ydes i form af tilskud eller gældsnedskrivning, medregnes  

 ikke til den skattepligtige indkomst.
(* 9) § 7D.
Tilskud til erhvervelse af boligandel i henhold til § 20a,  

 stk. 7, i lov om sanering medregnes ikke til modtagerens skattepligtige  

 indkomst.
I det omfang, indskud i en andelsboligforening er dækket af tilskud  

 efter § 20a, stk. 7, i lov om sanering, medregnes indskuddet ikke til  

 anskaffelsessummen ved opgørelsen af den skattepligtige fortjeneste ved  

 afståelse af den pågældende boligandel.
(* 10) § 7E.
Tilskud til bygningsarbejder på fredede bygninger ydet efter  

 § 16, stk. 1, i lov om bygningsfredning medregnes ikke til modtagerens  

 skattepligtige indkomst.
Det samme gælder andre offentlige tilskud, der ydes  

 til samme formål.
Den del af udgifterne til bygningsarbejder, som dækkes af  

 tilskudsbeløbet, kan ikke fradrages ved indkomstopgørelsen eller medregnes  

 ved opgørelsen af grundlaget for skattemæssige afskrivninger og medregnes  

 ikke til anskaffelsessummen ved opgørelsen af den skattepligtige fortjeneste  

 ved afståelse af ejendommen.
 Stk. 2.  Hvis der til et bygningsarbejde på en fredet  

 bygning er ydet offentligt tilskud, der omfattes af bestemmelsen i stk. 1,  

 kan ligningsrådet tillade, at andre tilskud, der ydes til det samme  

 bygningsarbejde, skattemæssigt behandles efter reglerne i stk. 1.
(* 11) § 7F.
Til den skattepligtige indkomst medregnes ikke:
 Stk. 2.  Den del af udgifterne, som svarer til tilskud  

 m.v., der er skattefri efter stk. 1, kan ikke fradrages ved  

 indkomstopgørelsen eller medregnes ved opgørelsen af grundlaget for  

 skattemæssige afskrivninger og medregnes ikke til anskaffelsessummen ved  

 opgørelse af skattepligtig fortjeneste ved afståelse af fast ejendom.
(* 11) § 7G.
Til den skattepligtige indkomst medregnes ikke udlodning af  

 beløb fra en andelsboligforening til andelshaverne, i det omfang beløbet  

 hidrører fra et tilskud i henhold til byfornyelses- og boligforbedringslovens  

 § 56, stk. 1, eller saneringslovens § 64c.
 § 8.  Ved opgørelsen af den skattepligtige indkomst  

 fradrages udgifter, som i forbindelse med den skattepligtiges erhverv er  

 afholdt til rejser, reklame og lignende med det formål at opnå salg af varer  

 og tjenesteydelser i det pågældende og senere indkomstår.
 (* 12) Stk. 2. Bestemmelserne i stk. 1 finder ikke anvendelse i de  

 tilfælde, hvor den skattepligtige indkomst opgøres som en procentdel af en  

 forenings formue efter reglerne i lov om indkomstbeskatning af aktieselskaber  

 m.v.
 (* 12) Stk. 3. Ved opgørelsen af den skattepligtige indkomst fradrages: a)  

 løbende provisioner eller præmier for lån, som den skattepligtige optager,  

 eller for sikring af hans tilgodehavende, b) præmier og lignende løbende  

 ydelser for kaution for den skattepligtiges gæld, og c)  

 stiftelsesprovisioner, engangspræmier og lignende engangsydelser for lån,  

 sikring af tilgodehavender eller kaution, som nævnt under a) og b), såfremt  

 løbetiden er mindre end 2 år.
(* 13) § 8A.
Ved opgørelsen af den skattepligtige indkomst kan fradrages  

 gaver, som det godtgøres, at giveren har ydet til foreninger, stiftelser,  

 institutioner m.v., hvis midler anvendes i almen velgørende eller på anden  

 måde almennyttigt øjemed til fordel for en større kreds af personer.
Det er  

 en forudsætning for fradrag, at gaven til den enkelte forening, stiftelse,  

 institution m.v. i det pågældende indkomstår har andraget mindst 50 kr.  

 Fradrag kan endvidere kun indrømmes for det beløb, hvormed de gaver, som  

 herefter kommer i betragtning, tilsammen overstiger 300 kr. årligt, og det  

 kan ikke udgøre mere end 1.000 kr.
 Stk. 2.  Den i stk. 1 omhandlede fradragsret er betinget  

 af, at ministeren for skatter og afgifter for det kalenderår, hvori gaven  

 ydes, har godkendt den pågældende forening m.v. som berettiget til at modtage  

 gaver med den virkning, at gavebeløbet kan fradrages ved opgørelsen af den  

 skattepligtige indkomst efter reglerne i stk. 1. Godkendelse kan første gang  

 meddeles med virkning for gaver ydet i kalenderåret 1960. Andragende om  

 godkendelse for 1961 og følgende kalenderår skal fremsættes inden den 1.  

 oktober i det kalenderår, for hvilket godkendelsen første gang skal have  

 virkning.
(* 14) § 8B.
Ved opgørelsen af den skattepligtige indkomst kan udgifter,  

 som afholdes til forsøgs- og forskningsvirksomhed i tilknytning til den  

 skattepligtiges erhverv, bortset fra udgifter til efterforskning efter  

 råstoffer, jfr. stk. 2, efter den skattepligtiges valg enten fradrages fuldt  

 ud i det indkomstår, hvori de er afholdt, eller afskrives med lige store  

 årlige beløb over dette og de følgende 4 indkomstår.
Hvis udgifterne er  

 afholdt, før den skattepligtige påbegyndte erhvervet, kan udgifterne først  

 fradrages i det indkomstår, hvori erhvervet er påbegyndt, eller afskrives som  

 anført fra og med dette indkomstår.
Ligningsrådet kan dog tillade, at  

 udgifterne fradrages eller afskrives som anført før påbegyndelsen af  

 erhvervet.
Stk. 2.  Ved opgørelsen af den skattepligtige indkomst  

 kan fradrages udgifter, som afholdes til efterforskning efter råstoffer i  

 tilknytning til den skattepligtiges erhverv.
Hvis udgifterne er afholdt, før  

 den skattepligtige påbegyndte erhvervet, afskrives de over en årrække efter  

 regler, der fastsættes af ministeren for skatter og afgifter.
Det samme  

 gælder, hvis udgifterne i det indkomstår, hvori de er afholdt, overstiger 30  

 pct. af den skattepligtiges overskud ved selvstændig erhvervsvirksomhed,  

 opgjort uden fradrag og afskrivning efter dette stykke, men med tillæg af  

 renteudgifter og valutakurstab og med fradrag af rente- og udbytteindtægter,  

 herunder skattegodtgørelse efter § 17A i lov om indkomstbeskatning af  

 aktieselskaber m.v., samt valutakursgevinst, som indgår i opgørelsen af  

 overskuddet.
Ligningsrådet kan tillade, at udgifter som omhandlet i 2. pkt.  

 fradrages eller afskrives før igangsættelsen af den erhvervsvirksomhed,  

 hvorpå efterforskningen tager sigte.
Når omstændighederne taler derfor, kan  

 ligningsrådet desuden tillade, at udgifter som omhandlet i 3. pkt. fradrages  

 på een gang.
 Stk. 3.  Uanset stk. 1 og 2 kan udgifter til anskaffelse  

 af maskiner, inventar og lignende driftsmidler, skibe og fast ejendom kun  

 fradrages eller afskrives efter loven om skattemæssige afskrivninger m.v.
(* 14) § 8C.
Afgifter i anledning af en virksomheds tilslutning til  

 offentligt eller privat ejede anlæg, som har erhvervsmæssig betydning for  

 virksomheden, herunder anlæg, der tjener til forebyggelse eller bekæmpelse af  

 forurening eller støjulemper, kan fradrages i den skattepligtige indkomst  

 eller afskrives på samme måde som angivet i § 8B, stk. 1.
(* 15) § 8D.
Ved opgørelsen af den skattepligtige indkomst medregnes  

 realiseret avance og fradrages realiseret tab som følge af kursændringer på  

 fremmed valuta vedrørende fordringer og gæld, der har tilknytning til  

 erhvervsmæssig virksomhed.
 Stk. 2.  Valutakursgevinst og -tab skal medregnes ved  

 opgørelsen af den skattepligtige indkomst for det indkomstår, hvori gevinsten  

 eller tabet er konstateret.
 Stk. 3.  Bestemmelserne i § 4 finder tillige anvendelse  

 på de deer omhandlede bankers og forsikringsselskabers og andre virksomheders  

 opgørelse af fortjeneste og tab på mellemværender i fremmed valuta.
(* 16) § 8E.
Ved opgørelsen af den skattepligtige indkomst skal  

 landbrugeres fradrag efter § 6, stk. 1, litra a, i statsskatteloven for  

 udgifter til bjærgning og opbevaring m.v. af halm ikke begrænses under hensyn  

 til, at halmen benyttes til fyring i anlæg, som forsyner den private bolig  

 med varme.
(* 17) § 9. Ved opgørelsen af den skattepligtige indkomst for lønmodtagere  

 fradrages udgifter i forbindelse med udførelsen af det indtægtsgivende  

 arbejde.
Udgifter, der efter ligningsrådets anvisning kan fradrages uden  

 dokumentation for størrelsen, kan fradrages med de af ligningsrådet fastsatte  

 satser.
Stk. 2.  Beløb, der af arbejdsgiveren udbetales som  

 godtgørelse for udgifter, der påføres lønmodtageren som følge af arbejdet,  

 medregnes ved indkomstopgørelsen.
Det gælder dog ikke dagpenge og  

 rejsegodtgørelser ved udførelse af offentligt hverv, der gør det nødvendigt  

 for lønmodtageren at tage ophold uden for hans hjemstedskommune, jfr.  

 statsskattelovens § 5d.
 (* 18) § 9A. (Ophævet).
§ 9B.
Befordringsudgifter, der er nødvendiggjort ved skiftende arbejdssted  

 eller flere samtidige arbejdssteder, kan fradrages ved opgørelsen af den  

 skattepligtige indkomst, såfremt den skattepligtige har haft 2 eller flere  

 arbejdssteder uden for sin bopæl eller dennes umiddelbare nærhed.
(* 19) § 9C.
Udgifter, der er nødvendige, for at den skattepligtige eller  

 dennes samlevende ægtefælle kan blive befordret mellem deres sædvanlige bopæl  

 og arbejdspladsen, kan fradrages ved opgørelsen af den skattepligtige  

 indkomst efter reglerne i stk. 2-4, selv om befordringen ikke sker daglig.
Stk. 2.  Udgiften ved brug af eget befordringsmiddel  

 opgøres efter kilometertakster, der fastsættes af ligningsrådet.
Hvor  

 offentlig befordring kan anvendes, kan udgiftsbeløb, som overstiger, hvad det  

 ville koste at bruge billigste offentlige befordring, ikke medregnes.
 Stk. 3.  Kun den del af det for hver person opgjorte  

 udgiftsbeløb, der overstiger 2.000 kr., kan fradrages.
 Stk. 4.  Fradrag kan kun foretages, hvis det  

 fradragsbeløb, der opgøres efter stk. 2-3 er 100 kr. eller derover.
§ 9D.
Godtgør den skattepligtige, at han som følge af invaliditet eller  

 kronisk sygdom har særlige udgifter til befordring mellem hjem og  

 arbejdsplads, som er nødvendige for at opretholde indtægtserhvervelsen, kan  

 han foruden det i § 9C nævnte fradrag fratrække den del af den faktiske  

 befordringsudgift, der overstiger normal befordringsudgift i det pågældende  

 tilfælde.
 § 9E. (Ophævet).
(* 20) § 10. Bidrag, som i anledning af skilsmisse eller separation  

 udredes af den ene af ægtefællerne til underhold af den anden ægtefælle eller  

 af børn, der ikke opholder sig hos bidragyderen, kan fradrages i  

 bidragyderens skattepligtige indkomst.
Fradragsretten for de nævnte bidrag  

 til underhold af børn er betinget af, at bidragyderen har forsørgerpligt over  

 for det offentlige for barnet, og kun bidrag for tiden indtil barnets fyldte  

 18. år kan fradrages.
Bidragene medregnes til bidragnyderens skattepligtige  

 indkomst.
 Stk. 2.  Bestemmelserne i stk. 1 finder tillige  

 anvendelse på underholdsbidrag fra den ene ægtefælle til den anden ægtefælle  

 og til børn, der ikke opholder sig hos bidragyderen, når ægtefællerne på  

 grund af faktisk adskillelse er ansat selvstændigt til statsskat, og bidraget  

 er fastsat eller godkendt af det offentlige.
 Stk. 3.  Bestemmelserne i stk. 1 finder, for så vidt  

 angår bidrag i anledning af separation, kun anvendelse på bidrag, hvis  

 størrelse er fastsat eller ændret efter ikrafttrædelsen af lov nr. 517 af 19.  

 december 1942. Med hensyn til bidrag i anledning af skilsmisse finder  

 bestemmelserne kun anvendelse på bidrag, der er fastsat eller ændret efter  

 ikrafttrædelsen af lov nr. 538 af 22. december 1941.
(* 20) § 11. Ved opgørelsen af den skattepligtige indkomst kan fratrækkes  

 underholdsbidrag til børn uden for ægteskab, med hensyn til hvilke der  

 påhviler den skattepligtige forsørger- eller bidragspligt over for det  

 offentlige, og som ikke opholder sig hos bidragyderen.
Kun bidrag for tiden  

 indtil barnets fyldte 18. år kan fradrages.
Bidragene medregnes til barnets  

 skattepligtige indkomst.
 § 12.  (Ophævet).
 § 13.  (Ophævet).
 (* 21) § 14. Ved opgørelsen af den skattepligtige indkomst kan fradrages  

 beløb, som i det pågældende år er anvendt til skatter og afgifter på fast  

 ejendom og næring, til tiende, fæste- og forpagtningsafgifter og lignende  

 byrder, jfr. dog stk. 8 og 9.
 Stk. 2.  Udgifter til udredelse af andre løbende ydelser  

 end nævnt i stk. 1, såsom aftægts- og underholdsydelser, som den  

 skattepligtige har forpligtet sig til at udrede, kan fratrækkes ved  

 indkomstopgørelsen efter reglerne i stk. 3-5.
 Stk. 3.  Udgifter til ydelser som nævnt i stk. 2, der  

 tilfalder foreninger, stiftelser, institutioner m.v., som for det pågældende  

 indkomstår er godkendt i medfør af § 8 A, stk. 2, eller tilfalder her i  

 landet hjemmehørende religiøse samfund eller frimenigheder, kan fratrækkes  

 ved indkomstopgørelsen.
Stk. 4.  Udgifter til ydelser som nævnt i stk. 2, der  

 tilfalder personer eller dødsboer, kan fratrækkes ved indkomstopgørelsen med  

 i alt højst 10.000 kr. årligt.
For ægtefæller, der er samlevende i hele  

 indkomståret, kan det sammenlagte fradrag for ydelser som omhandlet i 1. pkt.  

 ikke overstige 10.000 kr.
En eventuel nedsættelse til dette beløb foretages i  

 den del af hver ægtefælles fradrag, der overstiger 5.000 kr.  

 Beløbsbegrænsningen i 1.-3. pkt. finder ikke anvendelse på ydelser, som den  

 skattepligtige er forpligtet til at udrede i form af hel eller delvis  

 fribolig for nyderen.
Beløbsbegrænsningen i 1.-3. pkt. finder endvidere ikke  

 anvendelse på ydelser som nævnt i stk. 2, for så vidt den skattepligtige er  

 forpligtet til at udrede ydelserne som led i en gensidigt bebyrdende aftale.  

 De i 5. pkt. nævnte ydelser kan dog ikke fradrages, når yderen er forpligtet  

 til at udrede dem til selvejende institutioner, stiftelser, fonde m.v., som  

 er stiftet af den skattepligtige eller dennes ægtefælle eller af disses  

 forældre eller livsarvinger, eller hvorover den nævnte personkreds har en  

 bestemmende indflydelse.
Stedbørn og plejebørn sidestilles med livsarvinger.
Stk. 5.  De i stk. 4 nævnte ydelser kan dog ikke  

 fradrages i det omfang, yderen som gave eller som arveforskud har forpligtet  

 sig til at udrede dem til livsarvinger eller disses ægtefæller.
Stedbørn og  

 plejebørn sidestilles med livsarvinger.
Bestemmelserne i 1. og 2. punktum  

 medfører ingen indskrænkning i adgangen til at fradrage de i §§ 10 og 11  

 nævnte underholdsbidrag.
Uanset bestemmelserne i 1. og 2. punktum kan en  

 skattepligtig ved opgørelsen af den skattepligtige indkomst fradrage ydelser  

 efter stk. 4, såfremt ydelsen er udredet til en person, der er barnebarn af  

 den skattepligtige eller af den med ham samlevende ægtefælle.
Fradragsret  

 haves kun i det omfang, den årlige ydelse til hvert barnebarn ikke overstiger  

 3.000 kr.
Det er dog yderligere en betingelse for fradragsret, at en af  

 barnebarnets forældre eller begge dets forældre er afgået ved døden før  

 indkomstårets begyndelse, og fradragsret haves ikke for ydelser, der  

 forfalder til betaling efter udgangen af det kalenderår, hvori barnebarnet  

 fylder 18 år.
 Stk. 6.  Bestemmelserne i stk. 1-5, 8 og 9 træder i  

 stedet for § 6, stk. 1 d, i lov nr. 149 af 10. april 1922 om indkomst- og  

 formueskat til staten.
 Stk. 7.  Ved opgørelsen af den skattepligtige indkomst  

 kan fradrages kontingenter til arbejdsgiverforeninger, fagforeninger og andre  

 faglige sammenslutninger, der har til hovedformål at varetage de økonomiske  

 interesser for den erhvervsgruppe, hvortil den skattepligtige hører.  

 Erstatninger eller ydelser, der af sådanne sammenslutninger udbetales til  

 medlemmerne, medregnes fra og med skatteåret 1956-57 til modtagerens  

 skattepligtige indkomst, selv om de hidrører fra kontingenter, for hvilke  

 foranstående bestemmelse ikke har haft gyldighed.
Stk. 8.  Ved opgørelsen af den skattepligtige indkomst  

 kan ikke fradrages ejendomsskatter for ejendomme, der indeholder een eller to  

 selvstændige lejligheder, hvis ejendommen i indkomståret har tjent til bolig  

 for ejeren, eller ejendomsskatter, som vedrører et stuehus med tilhørende  

 grund og have, når stuehuset er beliggende på en ejendom, der benyttes til  

 landbrug, gartneri, planteskole eller frugtplantage, og stuehuset i  

 indkomståret har tjent til bolig for ejeren.
Det samme gælder ejendomsskatter  

 vedrørende en ubebygget grund, som er erhvervet med henblik på privat  

 benyttelse og ikke senere er overgået til erhvervsmæssig benyttelse.
 Stk. 9.  Reglen i stk. 8, 1. punktum, gælder ikke i det  

 omfang, ejendommen eller stuehuset er benyttet erhvervsmæssigt i  

 indkomståret, idet der dog herved bortses fra uvæsentlig erhvervsmæssig  

 benyttelse.
 (* 22) § 14A. (Ophævet).
(* 23) § 14B.
Beløb, som den skattepligtige har indbetalt til binding  

 efter kapitel V i lov af 14. februar 1967 om midlertidig regulering af  

 boligforholdene (boligreguleringsloven), kan fradrages ved opgørelsen af den  

 skattepligtige indkomst for indbetalingsåret.
 Stk. 2.  Renter af de i stk. 1 omhandlede beløb  

 medregnes ved opgørelsen af den skattepligtige indkomst for det indkomstår,  

 hvori renterne kan kræves udbetalt.
Stk. 3.  Beløb, der frigives ved bindingsperiodens  

 udløb, samt beløb, der frigives eller tilbagebetales efter  

 boligreguleringslovens § 55, stk. 4, medregnes ved opgørelsen af den  

 berettigedes skattepligtige indkomst for det indkomstår, hvori beløbet kan  

 kræves udbetalt.
Beløb, der frigives efter boligreguleringslovens § 55, stk.  

 3, medregnes ikke i den skattepligtige indkomst, jfr. § 14C.
(* 23) § 14C.
Af beløb, der frigives efter boligreguleringslovens § 55,  

 stk. 3, svares en afgift til statskassen på 40 pct.
Afgiften beregnes af det  

 frigivne beløb, afrundet nedad til nærmeste med 100 delelige kronebeløb.
 Stk. 2.  Afgiften kan ikke fradrages ved opgørelsen af  

 den skattepligtige indkomst.
Stk. 3.  Afgiftspligten påhviler den eller dem, der kan  

 kræve bundne beløb frigivet.
Afgiften beregnes og indeholdes af det i henhold  

 til boligreguleringsloven oprettede institut og indbetales til statskassen  

 inden 4 uger, efter at beløbet er frigivet.
Hvis indbetaling ikke finder sted  

 inden udløbet af den i 2. pkt. nævnte frist, skal den indeholdelsespligtige  

 svare renter fra fristens udløb med den rentesats, der gælder ved for sen  

 indbetaling af beløb, som de indeholdelsespligtige skal indbetale efter  

 kildeskatteloven.
Stk. 4.  Undlader det i stk. 3 nævnte institut helt  

 eller delvis at indeholde afgift, er instituttet over for statskassen  

 umiddelbart ansvarlig for betaling af det manglende beløb, medmindre det  

 godtgør, at det ikke har udvist forsømmelighed ved iagttagelsen af  

 afgiftsbestemmelserne.
Instituttet hæfter over for statskassen for betaling  

 af de indeholdte afgiftsbeløb.
Beløbene kan inddrives ved udpantning efter  

 reglerne om inddrivelse af skyldige skatter.
 Stk. 5.  For lidt erlagte afgiftsbeløb kan inddrives hos  

 den afgiftspligtige i overensstemmelse med lovgivningens almindelige regler  

 om inddrivelse af skyldige skatter.
 Stk. 6.  Ministeren for skatter og afgifter fastsætter  

 nærmere regler om afgiftens indbetaling til statskassen.
(* 24) § 14D.
Den afgiftspligtige kan inden 4 uger efter, at den  

 pågældende har fået underretning om afgiftens indeholdelse, forlange  

 afgiftsberegningen efterprøvet af ligningskommissionen i den kommune, hvor  

 den afgiftspligtige havde bopæl på tidspunktet for afgiftspligtens indtræden.  

 Hvis den afgiftspligtige ikke på dette tidspunkt havde bopæl her i landet,  

 skal klagen rettes til ligningskommissionen i den kommune, hvor det institut,  

 der er nævnt i § 14C, stk. 3, har forretningssted Er udbetalingen sket til et  

 dødsbo, kan boet forlange afgiftsberegningen efterprøvet af  

 ligningskommissionen i den kommune, hvor afdøde havde bopæl ved sin død,  

 eller, hvis afdøde ikke havde bopæl her i landet, af ligningskommissionen i  

 den kommune, hvor det institut, der er nævnt i § 14C, stk. 3, har  

 forretningssted.
Stk. 2.  Over ligningskommissionens afgørelse kan der  

 klages til vedkommende skatteråd inden 4 uger efter, at den afgiftspligtige  

 har fået underretning om afgørelsen.
Skatterådets afgørelse kan inden 8 uger  

 efter modtagelsen påklages til landsskatteretten.
 Stk. 3.  I øvrigt anvendes skattestyrelseslovens regler  

 om klage over beregninger af indkomst- og formueskat til staten tilsvarende.
(* 25) § 14E.
Af den i § 14C nævnte afgift tilfalder en tredjedel den  

 kommune, der efter lov om kommunal indkomstskat er skattekommune for afdøde,  

 fallenten eller den akkordsøgende på det tidspunkt, hvor dødsfaldet,  

 konkursen eller tvangsakkorden er indtruffet.
Stk. 2.  Såfremt fallenten eller den akkordsøgende for  

 det pågældende skatteår er skattepligtig i henhold til lov om  

 indkomstbeskatning af aktieselskaber m.v., tilfalder tredjedelen den eller de  

 kommuner, der for det nævnte skatteår er berettiget til at oppebære andel af  

 selskabets skat i henhold til bestemmelserne i afsnit V i lov vedrørende  

 personlig skat til kommunen.
Eventuel fordeling af tredjedelen mellem flere  

 kommuner foretages efter samme forhold som fordelingen af andelen af  

 selskabsskatten.
Samme regler gælder i tilfælde af et boligselskabs  

 likvidation.
 Stk. 3.  Hvis ingen kommune efter stk. 1-2 har krav på  

 andel i afgiften, tilfalder denne fuldt ud statskassen.
(* 26) § 14F.
Ved opgørelsen af en arbejdsgivers skattepligtige indkomst  

 kan inden for de grænser, der er angivet i stk. 4, fradrages bidrag til en  

 fond, hvis formål er at betrygge eller forbedre kårene for personer, der er  

 eller har været ansat i arbejdsgiverens virksomhed, eller deres pårørende,  

 såfremt betingelserne i stk. 2 og stk. 3 er opfyldt.
 Stk. 2.  Fondens vedtægter skal godkendes af ministeren  

 for skatter og afgifter.
Stk. 3.  Hvis arbejdsgiveren yder bidraget ved at påtage  

 sig en gældsforpligtelse over for fonden, fradrages et beløb svarende til  

 fordringens kursværdi ved stiftelsen.
Fradragsretten er betinget af, at  

 virksomhedens aktiver overstiger passiverne med mindst 20 pct. i den senest  

 opgjorte skattepligtige formue, for aktieselskaber m.v. i selskabets status  

 ved udgangen af det senest afsluttede regnskabsår opgjort efter reglerne i  

 statsskattelovens § 12 - § 14.
Stk. 4.  Bidragene kan kun fradrages i det omfang, de  

 ikke medfører, at kapitaler, der tilhører fonds efter stk. 1 eller fonds, der  

 omfattes af § 52 i lov om beskatningen af pensionsordninger m.v., eller er  

 godkendt efter § 21 i lov om beskatningen af renteforsikringer m.v.,  

 tilsammen overstiger halvdelen af arbejdsgiverens samlede lønudgifter i det  

 senest afsluttede indkomstår.
Hvis fonden eller fondene alene vedrører nogle  

 af arbejdstagerne i virksomheden, kommer kun den hertil svarende del af  

 lønudgifterne i betragtning.
Ministeren for skatter og afgifter kan tillade,  

 at den nævnte beløbsgrænse forhøjes, dog højst til 75 pct.
 Stk. 5.  Bidrag til fonds efter stk. 1 kan ikke  

 fradrages efter reglerne i § 14, stk. 2.
(* 27) § 14G.
Ejeren af en udlejningsejendom skal ikke medregne den del af  

 lejeindtægten, der svarer til beløb, der skal afsættes efter lejelovens § 63a  

 eller efter boligreguleringslovens § 18b, ved opgørelsen af den  

 skattepligtige indkomst.
Det samme gælder for den del af lejeindtægten, der  

 svarer til beløb, som ejeren af en udlejningsejendom indsætter på en bunden  

 konto for ejendommen i Grundejernes Investeringsfond, jfr.  

 boligreguleringslovens § 18a.
 Stk. 2.  Renter af beløb, der er bundet efter lejelovens  

 § 63a eller boligreguleringslovens § 18a eller § 18b, medregnes ikke ved  

 opgørelsen af den skattepligtige indkomst.
Stk. 3.  Beløb til vedligeholdelse og forbedring af  

 ejendommen, som fradrages i den årlige indbetaling til ejendommens konto i  

 Grundejernes Investeringsfond efter boligreguleringslovens § 22a, stk. 2, og  

 udgifter, der afholdes af beløb, der udbetales af kontoen efter lejelovens §  

 63e eller boligreguleringslovens § 22b, kan ikke fradrages ved opgørelsen af  

 den skattepligtige indkomst eller medregnes ved opgørelsen af grundlaget for  

 skattemæssige afskrivninger og til anskaffelsessummen ved opgørelse af  

 skattepligtig fortjeneste ved afståelse af ejendommen.
Udgifter til  

 vedligeholdelse og forbedring af ejendommen anses for fortrinsvis at være  

 afholdt af de beløb, der er nævnt i 1. pkt.
 Stk. 4.  Hvis de samlede udgifter til vedligeholdelse og  

 forbedring af en udlejningsejendom, som ejeren har afholdt i et indkomstår,  

 overstiger summen af de fratrukne og udbetalte beløb efter stk. 3 vedrørende  

 samme indkomstår, anses de i stk. 3 nævnte beløb for fortrinsvis at være  

 anvendt til forbedring af ejendommen.
 Stk. 5.  Hvis summen af de fratrukne og udbetalte beløb  

 efter stk. 3 vedrørende et indkomstår overstiger de samlde udgifter til  

 vedligeholdelse og forbedring af ejendmmen i samme indkomstår, medregnes det  

 overskydende beløb i ejerens skattepligtige indkomst for dette indkomstår.  

 Det overskydende beløb nedsættes dog først med et beløb svarende til de  

 udgifter, der er afholdt til forbedring af ejendommen efter den 1. januar  

 1983, i det omfang disse i de enkelte indkomstår har oversteget summen af de  

 i stk. 3 nævnte beløb og ikke i tidligere indkomstår er anvendt til  

 nedsættelse af overskydende beløb i disse eller senere indkomstår.
 Stk. 6.  Ministeren for skatter og afgifter kan  

 bestemme, at der for ejendomme, der er omfattet af lejelovens § 63a eller  

 boligreguleringslovens §§ 18a eller 18b føres en særlig konto over beløb, der  

 anvendes til ejendommens vedligeholdelse og forbedring, og over de beløb, der  

 er nævnt i stk. 3.
Stk. 7.  Ministeren for skatter og afgifter kan  

 fastsætte bestemmelser om, at Grundejernes investeringsfond skal give  

 skattemyndighederne underretning om ind- og udbetalinger af beløb på  

 ejendommens konto efter lejelovens § 63a og boligreguleringslovens § 18a  

 eller § 18b samt om kontoens indestående.
I denne forbindelse kan ministeren  

 for skatter og afgifter fastsætte bestemmelser om, at kontohaverne skal give  

 Grundejernes Investeringsfond pålysninger om personnummer (CPR-nr.) eller  

 arbejdsgivernummer efter kildeskatteordningen (CIR-nr.).
 (* 28) § 14H. (Ophævet).
(* 23) § 14I.
Ved opgørelsen af den skattepligtige formue medregnes beløb,  

 som indestår på en konto som nævnt i boligreguleringslovens § 18a og § 18b og  

 i lejelovens § 63a.
(* 29) § 15. Såfremt den for et indkomstår opgjorte skattepligtige  

 indkomst udviser underskud, kan dette underskud fradrages i den  

 skattepligtige indkomst for de nærmest efterfølgende fem indkomstår.
Inden  

 for denne periode kan fradraget dog kun overføres til et senere indkomstår,  

 såfremt det ikke kan rummes i et tidligere års skattepligtige indkomst.
(* 30) § 15A.
Ved opgørelsen af den skattepligtige indkomst medregnes  

 lejeværdien af bolig i egen ejendom, jfr. § 4, stk. 1, litra b, 2. pkt., i  

 statsskatteloven.
 Stk. 2.  For ejendomme, der kun indeholder een  

 selvstændig lejlighed, som tjener til bolig for ejeren, opgøres  

 beregningsgrundlaget for lejeværdien efter §§ 15B og 15C.
 Stk. 3.  For tofamilieshuse, som tjener til bolig for  

 ejeren, opgøres beregningsgrundlaget efter § 15D.
 Stk. 4.  For stuehuse til landbrugsejendomme m.v., som  

 tjener til bolig for ejeren, opgøres beregningsgrundlaget efter § 15E.
 Stk. 5.  For visse ejendomme, som både benyttes  

 erhvervsmæssigt og tjener til bolig for ejeren, opgøres beregningsgrundlaget  

 efter § 15F.
 Stk. 6.  Lejeværdien for de i stk. 2-5 nævnte ejendomme  

 beregnes efter §§ 15G og 15H.
(* 30) § 15B.
For ejendomme, som kun indeholder een selvstændig lejlighed,  

 beregnes lejeværdien på grundlag af den senest forud for indkomstårets  

 begyndelse ansatte ejendomsværdi, reguleret efter vurderingslovens § 2A.
 Stk. 2.  Anvender den skattepligtige et andet indkomstår  

 end kalenderåret (forskudt indkomstår), beregnes lejeværdien på grundlag af  

 den ejendomsværdi, reguleret efter vurderingslovens § 2A, der er ansat senest  

 forud for det kalenderår, som det forskudte indkomstår træder i stedet for.
 Stk. 3.  Er der inden udgangen af indkomståret afholdt  

 udgift på mere end 200.000 kr. til forbedring af grund eller bygninger eller  

 opførelse af nye bygninger, og indgår værdien af forbedringerne m.v. ikke i  

 en ejendomsværdi, der er ansat før indkomstårets begyndelse, forhøjes det i  

 stk. 1 nævnte beregningsgrundlag med 80 pct. af de afholdte udgifter.
(* 30) § 15D.
For tofamilieshuse, for hvilke vurderingsrådet efter  

 vurderingslovens § 33, stk. 6, fordeler ejendomsværdien på ejendommens to  

 selvstændige lejligheder, opgøres beregningsgrundlaget som nævnt i §§ 15B og  

 15C.
Ved opgørelsen skal der dog kun tages hensyn til den del af  

 ejendomsværdien, der er henført til ejerens lejlighed.
 Stk. 2.  Ved forhøjelse efter § 15B, stk. 3, tages der  

 alene hensyn til de udgifter, der vedrører ejerens lejlighed, og ved  

 anvendelse af § 15C regnes med anskaffelsessummen og eventuelle udgifter  

 vedrørende ejerens lejlighed.
(* 30) § 15E.
For stuehuse med tilhørende grund og have til  

 landbrugsejendomme m.v., for hvilke vurderingsrådet efter vurderingslovens §  

 33, stk. 4, fordeler ejendomsværdien og grundværdien på ejendommens stuehus  

 m.v. og på den øvrige ejendom, opgøres beregningsgrundlaget som nævnt i §§  

 15B og 15C.
Ved opgørelsen skal der dog kun tages hensyn til den del af  

 ejendomsværdien, der er henført til stuehuset m.v.
 Stk. 2.  Ved forhøjelse efter § 15B, stk. 3, tages der  

 alene hensyn til de udgifter, der vedrører stuehuset m.v., og ved anvendelse  

 af § 15C regnes med anskaffelsessummen og eventuelle udgifter vedrørende  

 stuehuset m.v.
(* 30) § 15F.
For ejendomme, som indeholder een eller to selvstændige  

 lejligheder, og som i væsentligt omfang benyttes erhvervsmæssigt, således at  

 vurderingsrådet efter vurderingslovens § 33, stk. 5, fordeler ejendomsværdien  

 på den del, der tjener til bolig for ejeren, og på den øvrige del af  

 ejendommen, opgøres beregningsgrundlaget som nævnt i §§ 15B og 15C.
Ved  

 opgørelsen skal der dog kun tages hensyn til den del af ejendomsværdien, der  

 er henført til ejerens bolig.
 Stk. 2.  Ved forhøjelse efter § 15B, stk. 3, tages der  

 alene hensyn til de udgifter, der vedrører ejerens bolig, og ved anvendelse  

 af § 15C regnes med anskaffelsessummen og eventuelle udgifter vedrørende  

 ejerens bolig.
(* 30) § 15G.
Lejeværdien beregnes som 2,5 pct. af den del af det efter §§  

 15B-15F opgjorte beregningsgrundlag, der ikke overstiger et grundbeløb på  

 646.300 kr., og 7,5 pct. af resten.
Grundbeløbet reguleres efter  

 udskrivningslovens § 4.
Stk. 2.  Er den skattepligtige eller den med denne  

 samlevende ægtefælle inden udgangen af kalenderåret fyldt 67 år, nedsættes de  

 i stk. 1 nævnte 2,5 pct. til 1,2 pct.
Det samme gælder for en efterlevende  

 ægtefælle, som ikke opfylder aldersbetingelsen, hvis denne efter den anden  

 ægtefælles død bliver boende i en ejendom, som har tilhørt en af ægtefællerne  

 og før dødsfaldet omfattedes af disse beregningsregler på grund af den afdøde  

 ægtefælles alder.
Bestemmelsen i 2. pkt. gælder dog ikke, såfremt den  

 efterlevende ægtefælle har indgået nyt ægteskab inden kalenderårets  

 begyndelse.
Stk. 3.  Den lejeværdi, der er beregnet efter stk. 1  

 eller 2, skal nedsættes, i det omfang den overstiger lejeværdien for det  

 forudgående indkomstår med mere end 3.500 kr.
Dog kan nedsættelse kun ske, i  

 det omfang lejeværdien efter stk. 1 og 2 overstiger det forudgående  

 indkomstårs lejeværdi med mere end 20 pct.
 Stk. 4.  Stk. 3 gælder dog ikke for følgende ejendomme:
 1. Ejendomme, hvis beregningsgrundlag skal opgøres  

 efter § 15B, stk. 3, eller § 15C.
 2. Ejendomme, for hvilke lejeværdien nedsættes eller  

 forhøjes efter § 15H.
3. Ejendomme, som den skattepligtige ikke har ejet i  

 hele indkomståret og hele det forudgående indkomstår, eller som ikke i hele  

 denne periode har tjent ham til bolig.
At ejendommen overtages til hensidden  

 i uskiftet bo eller ved skifte af et dødsbo udlægges til den efterlevende  

 ægtefælle, anses i denne forbindelse ikke for ejerskifte.
(* 30) § 15H.
Den efter § 15G beregnede lejeværdi nedsættes eller forhøjes  

 forholdsmæssigt, hvis ejendommen i indkomståret har tjent til bolig for  

 ejeren i et andet omfang end forudsat ved den vurdering m.v. eller  

 vurderingsfordeling, der efter §§ 15B-15F danner grundlag for  

 lejeværdiberegningen.
Der bortses dog fra uvæsentlige afvigelser.
(* 30) § 15I. § 15A - § 15H gælder også, hvor en ejendom tjener til bolig  

 for en skattepligtig, der ejer ejendommen i sameje med andre.
Påhviler det  

 imidlertid den skattepligtige at betale en leje til medejere, skal den  

 beregnede lejeværdi nedsættes med lejen.
Lejeværdien efter § 15G skal dog  

 mindst udgøre en så stor del af hele den beregnede lejeværdi, som svarer til  

 den skattepligtiges andel af ejendommen.
(* 30) § 15J.
Ved opgørelse af den skattepligtige indkomst kan ejere af  

 ejendomme, der tjener til bolig for ejeren, og som indeholder een eller to  

 selvstændige lejligheder, foretage et standardfradrag, jfr. dog stk. 7 og §  

 15K.
 Stk. 2.  For enfamilieshuse og for stuehuse som nævnt i  

 § 15E er fradraget 1 pct. af det beregningsgrundlag, der benyttes ved  

 beregning af lejeværdien for det pågældende år, jfr. dog stk. 4.
Stk. 3.  For ejendomme med to selvstændige lejligheder  

 er standardfradraget 1 pct. af den senest forud for indkomstårets begyndelse  

 ansatte ejendomsværdi, reguleret efter vurderingslovens § 2A, jfr. dog stk.  

 4. Er der inden udgangen af indkomståret afholdt udgifter på mere end 200.000  

 kr. til forbedring af grund eller bygninger eller opførelse af nye bygninger,  

 og indgår værdien af forbedringerne m.v. ikke i en ejendomsværdi, der er  

 ansat før indkomstårets begyndelse, forhøjes det i 1. pkt. nævnte  

 beregningsgrundlag med 80 pct. af de afholdte udgifter.
Var der ikke inden  

 indkomstårets begyndelse ansat nogen ejendomsværdi for ejendommen, herunder  

 for grunden, beregnes fradraget som 1 pct. af et beløb svarende til 70 pct.  

 af anskaffelsessummen og 80 pct. af eventuelt afholdte udgifter.
Stk. 4.  Fradraget, der beregnes særskilt for hver  

 ejendom, udgør mindst 400 kr. pr. selvstændig lejlighed og kan ikke overstige  

 2.000 kr. pr. selvstændig lejlighed.
Har ejendommen ikke været i den  

 skattepligtiges besiddelse i hele det pågældende indkomstår, nedsættes det  

 nævnte standardfradrag forholdsmæssigt.
 Stk. 5.  Af udgifter vedrørende de nævnte ejendomme kan  

 herudover alene fradrages renter af indestående prioriteter samt  

 reservefonds- og administrationsbidrag til realkreditinstitutter.
 Stk. 6.  Stk. 1-5 gælder, uanset om den skattepligtige  

 har udlejet sin bolig i ejendommen en del af indkomståret.
 Stk. 7.  For ejerlejligheder, der tjener til bolig for  

 ejeren, kan kun fradrages de udgifter, som er nævnt i stk. 5, jfr. dog § 15K,  

 stk. 2. Der indrømmes ikke standardfradrag.
(* 30) § 15K.
For bygninger, der er undergivet fredning i henhold til  

 bygningsfredningsloven, kan foretages fradrag for de faktiske driftsudgifter  

 vedrørende ejendommen, og der ydes ikke standardfradrag.
For fredede  

 ejerlejligheder gælder dog § 15J, stk. 7.
 Stk. 2.  For ejendomme som nævnt i § 15F foretages  

 fradrag for de faktiske driftsudgifter, der kan henføres til den del af  

 ejendommen, der benyttes erhvervsmæssigt.
(* 30) § 15 L.
Ved opgørelsen af den skattepligtige formue medregnes en  

 ejerlejlighed til den ansatte ejendomsværdi, reguleret efter vurderingslovens  

 § 2A, jfr. § 14, nr. 1, i statsskatteloven.
Ved formueopgørelsen medregnes  

 eller fradrages endvidere værdien af lejlighedsejerens andel i formue eller  

 gæld, der tilhører eller påhviler den i lov om ejerlejligheder omhandlede  

 ejerforening.
Stk. 2.  De ejendomme, der er omfattet af § 15B, stk. 3  

 og § 15J, stk. 3, 2. pkt., skal ved formueopgørelsen medregnes til den senest  

 forud for indkomstårets udløb ansatte ejendomsværdi, reguleret efter  

 vurderingslovens § 2A, med tillæg af 80 pct. af de afholdte udgifter.
De  

 ejendomme, der er omfattet af § 15C og § 15J, stk. 3, 3. pkt., skal medregnes  

 med 70 pct. af anskaffelsessummen og med tillæg af 80 pct. af eventuelle  

 udgifter som nævnt i § 15B, stk. 3, og § 15J, stk. 3, 2. pkt.
 (* 31) § 15M. (Ophævet).
 (* 32) § 16. (Ophævet).
(* 33) § 16A.
Ved opgørelsen af den skattepligtige almindelige indkomst  

 medregnes udbytte af aktier, andelsbeviser og lignende værdipapirer, herunder  

 den i § 17A i loven om indkomstbeskatning af aktieselskaber m.v. omhandlede  

 skattegodtgørelse.
Til udbytte henregnes alt, hvad der af selskabet udloddes  

 til aktionærer eller andelshavere, med undtagelse af friaktier og friandele  

 samt udlodning af likvidationsprovenu foretaget i det kalenderår, hvori  

 selskabet endeligt opløses.
 Stk. 2.  Ministeren for skatter og afgifter eller den,  

 han bemyndiger dertil, kan tillade, at beløb, der udloddes i forbindelse med  

 en nedsættelse af aktiekapitalen eller andelskapitalen i et selskab, der ikke  

 er under likvidation, fritages for beskatning efter reglerne i stk. 1.  

 Fortjeneste eller tab ved den pågældende udlodning behandles i så fald efter  

 samme regler som fortjeneste eller tab ved afståelse af aktier og  

 andelsbeviser til andre end det selskab, der har udstedt de pågældende  

 værdipapirer.
(* 33) § 16B.
Afstår en aktionær eller andelshaver aktier, andelsbeviser  

 og lignende værdipapirer samt tegningsret til sådanne værdipapirer til det  

 selskab, der har udstedt de pågældende værdipapirer, medregnes  

 afståelsessummen i hans skattepligtige almindelige indkomst.
Stk. 2.  Ministeren for skatter og afgifter eller den,  

 han bemyndiger dertil, kan dog tillade, at afståelsessummen fritages for  

 beskatning.
Fortjeneste eller tab ved afståelsen behandles i så fald efter  

 samme regler som fortjeneste eller tab ved afståelse af aktier og  

 andelsbeviser til andre end det selskab, der har udstedt de pågældende  

 værdipapirer.
 Stk. 3.  Bestemmelsen i stk. 1 finder ikke anvendelse,  

 såfremt aktier eller andelsbeviser m.v. afstås til et selskab i likvidation i  

 det kalenderår, hvori selskabet endeligt opløses.
 (* 32) § 16C. (Ophævet).
(* 33) § 16D.
Bestemmelserne i §§ 16A og 16B finder anvendelse på  

 indtægter, der erhverves, og tab, der konstateres den 1. januar 1962 eller  

 senere, og bestemmelserne træder fra nævnte dato i stedet for bestemmelserne  

 i statsskattelovens § 4e og § 5a om udbytte af aktier, andelsbeviser og  

 lignende værdipapirer samt om fortjeneste og tab på de nævnte værdipapirer.
 (* 32) § 16E. (Ophævet).
§ 17.  Renter af gæld kan ikke fradrages ved  

 opgørelsen af den skattepligtige indkomst i det omfang, skyldneren som gave  

 eller som arveforskud har påtaget sig gælden over for livsarvinger eller  

 disses ægtefæller eller over for fonds, legater eller lignende, der helt  

 eller delvis er oprettet til fordel for bestemte familier.
Stedbørn og  

 plejebørn sidestilles med livsarvinger.
(* 34) § 17A.
Ved opgørelsen af den skattepligtige indkomst kan udgifter  

 til renter af skatter samt told- og forbrugsafgifter ikke fradrages bortset  

 fra renter ved henstand efter § 6 i lov om frigørelsesafgift m.v. af fast  

 ejendom, § 11, stk. 3 og 4, i lov om afgift af arv og gave og § 12 i lov om  

 beskatning af fortjeneste ved afståelse af fast ejendom samt renter efter §  

 12, stk. 4, i lov om kapitaltilførselsafgift.
 Stk. 2.  Renter af lån, der er ydet i henhold til lov om  

 lån til betaling af ejendomsskatter for visse parcel- og rækkehuse og lov om  

 lån til betaling af ejendomsskatter, kan ikke fradrages ved opgørelsen af den  

 skattepligtige indkomst.
 § 18.  Lån, der optages mod sikkerhed i  

 livsforsikringspolicer, tegnede i tiden efter den 30. november 1939, kan kun  

 bringes til fradrag i den skattepligtige formue, for så vidt angår den del af  

 lånesummen, der overstiger forsikringens tilbagekøbsværdi.
 Stk. 2.  Renter af sådanne lån kan kun i tilsvarende  

 omfang bringes til fradrag ved opgørelsen af den skattepligtige indkomst.
 Stk. 3.  Bestemmelserne kommer ikke til anvendelse på  

 forsikringer, for hvis vedkommende præmiebetalingen strækker sig over mindst  

 10 år, og hvis tilbagekøbsværdi ikke er vilkårligt forøget ved ekstraordinære  

 præmieindskud.
(* 35) § 18A.
Ved opgørelsen af den skattepligtige formue skal skibe, der  

 omfattes af bestemmelserne i afsnit III i lov om skattemæssige afskrivninger  

 m.v., ansættes til den i lovens § 13, jfr. § 2, stk. 6, omhandlede saldoværdi  

 ved indkomstårets udgang.
Maskiner, inventar og lignende driftsmidler, der  

 omfattes af bestemmelserne i afsnit I i nævnte lov, ansættes til den i lovens  

 § 2, stk. 6, nævnte saldoværdi ved indkomstårets udgang, for  

 formueskattepligtige personer og dødsboer dog med et nedslag på 30 pct. af  

 saldoværdien.
Maskiner, inventar og lignende driftsmidler, der omfattes af  

 bestemmelserne i nævnte lovs afsnit II, skal ved formueopgørelsen ansættes  

 til den prisregulerede uafskrevne del af det i lovens § 8 nævnte  

 afskrivningsberettigede beløb.
Negativ saldoværdi kan ikke fradrages ved  

 formueopgørelsen.
 Stk. 2.  Andre formueskattepligtige løsøregenstande  

 bortset fra varer, der omfattes af lov om skattemæssig opgørelse af varelagre  

 m.v., ansættes ved formueopgørelsen efter deres værdi i handel og vandel.
(* 36) § 18B.
Ved opgørelsen af den skattepligtige formue medregnes fast  

 ejendom til den ved indkomstårets udgang ansatte ejendomsværdi, reguleret  

 efter vurderingslovens § 2A, jfr. § 14, nr. 1, i statsskatteloven, jfr. dog  

 stk. 2-4.
Stk. 2.  For ejendomme, som udelukkende anvendes til  

 erhvervsmæssig virksomhed, gives der ved opgørelsen af den skattepligtige  

 formue for formueskattepligtige personer og dødsboer et nedslag beregnet som  

 30 pct. af den ved indkomstårets udgang ansatte ejendomsværdi, reguleret  

 efter vurderingslovens § 2A.
Udlejning til beboelse anses i denne forbindelse  

 ikke som erhvervsmæssig virksomhed.
 Stk. 3.  For ejendomme, der både anvendes til  

 erhvervsmæssig virksomhed og til andet formål, gives der ved opgørelsen af  

 den skattepligtige formue for formueskattepligtige personer og dødsboer et  

 nedslag beregnet som 30 pct. af den ved indkomstårets udgang ansatte  

 ejendomsværdi, reguleret efter vurderingslovens § 2A, som forholdsmæssigt kan  

 henføres til den del af ejendommen, der anvendes erhvervsmæssigt.
Stk. 4.  Ved anvendelsen af reglen i stk. 2 bortses fra  

 anden anvendelse end anvendelsen til erhvervsmæssig virksomhed, hvor denne  

 anden anvendelse må anses for uvæsentlig i forhold til ejendommens  

 erhvervsmæssige anvendelse.
Reglen i stk. 3 finder ikke anvendelse, hvor den  

 erhvervsmæssige anvendelse må anses for uvæsentlig i forhold til ejendommens  

 anvendelse til andet end erhvervsmæssig virksomhed.
(* 36) § 18C.
Ved opgørelsen af den skattepligtige formue medregnes  

 ejendomme, som omfatter mindst 25 ha skov, til værdien opgjort efter § 18B  

 med et nedslag i ejendomsværdien, reguleret efter vurderingslovens § 2A, på  

 30 pct. af den af vurderingsmyndighederne til skov henførte del af den  

 således regulerede ejendomsværdi.
(* 37) § 19. Aktier, der ikke er frit omsættelige, samt aktier i  

 selskaber, i hvilke mindst 2/3 af samtlige aktier ejes af en enkelt aktionær,  

 skal ved opgørelsen af den skattepligtige formue medregnes med mindst 80 pct.  

 af en til aktiens pålydende svarende andel i selskabets hele formue, opgjort  

 på grundlag af selskabets status ved udgangen af det til grund for selskabets  

 sidste skatteansættelse liggende regnskabsår efter de i lov nr. 149 af 10.  

 april 1922 § 12 - § 14 indeholdte regler, medmindre særlige omstændigheder  

 måtte begrunde en lavere værdiansættelse.
Ved opgørelsen af selskabets formue  

 kan dog i denne forbindelse fradrages de på opgørelsestidspunktet endnu ikke  

 forfaldne beløb, der medgår til betaling af udbytte for selskabets senest  

 afsluttede regnskabsår.
Ligeledes kan fradrages selskabsskatter, som er eller  

 kan forventes pålignet selskabet for tiden forud for opgørelsesdagen.
 § 20.  Ved ansættelsen til formueskat skal der, for så  

 vidt der i formueopgørelsen indgår udbetalte eller tilgodehavende  

 forsikringsbeløb for skadelidte faste ejendomme, maskiner eller inventar  

 eller for indboeffekter m.v. af den i statsskattelovens § 12, nr. 1, nævnte  

 art, gives et sådant skønsmæssigt fastsat nedslag i det beløb, hvormed disse  

 forsikringsbeløb efter statsskattelovens almindelige regler skal medregnes  

 til den skattepligtige formue, at ejeren af den skadelidte ejendom eller de  

 skadelidte effekter derved stilles, som om skaden ikke var indtruffet.
 § 21.  Ved opgørelsen af den skattepligtige formue kan  

 kapitalværdien af løbende ydelser, såsom aftægts- og underholdsydelser, som  

 den skattepligtige har forpligtet sig til at udrede, kun bringes til fradrag  

 i tilfælde, hvor den årlige byrde eller ydelse kan fradrages ved opgørelsen  

 af den skattepligtige indkomst.
(* 38) § 21A.
Ved opgørelsen af den skattepligtige formue fradrages den  

 skattepligtiges gæld, jfr. § 13, litra a, i statsskatteloven.
Gælden ansættes  

 efter sit pålydende, jfr. dog stk. 2.
Stk. 2.  Hvor den fordring, der modsvarer gælden, ved  

 formueopgørelsen kan ansættes til en kursværdi, der er forskellig fra  

 fordringens pålydende, ansættes gælden efter en tilsvarende kurs.
Ministeren  

 for skatter og afgifter fastsætter nærmere regler for, hvorledes  

 kursansættelsen efter 1. punktum skal gennemføres for forskellige former for  

 gæld.
Ministeren for skatter og afgifter kan i den forbindelse fastsætte  

 regler, hvorefter realkreditinstitutter skal give underretning til låntagerne  

 om den skattemæssige kursværdi af gælden.
 (* 39) § 22. (Ophævet).
 §§ 23-26. (Ophævet).
(* 40) § 27. Ligningskommissionen kan indrømme nedsættelse i den  

 skattepligtige indkomst for en skatteyder, der første gang har etableret  

 eller overtaget en selvstændig erhvervsvirksomhed, hvoraf han stadig er  

 indehaver.
Nedsættelsen kan indrømmes, når skatteyderens økonomiske forhold  

 efter ligningskommissionens skøn taler derfor; herved vil det særlig være af  

 betydning, om den pågældende i forbindelse med virksomhedens etablering eller  

 overtagelse har måttet påtage sig en gæld, der såvel i henseende til gældens  

 størrelse som navnlig også i henseende til afdragsvilkårene må anses for at  

 være meget tyngende for ham.
(* 41) Stk. 2. Består virksomheden i land-, skov- eller  

 havebrugsvirksomhed, kan nedsættelsen højst udgøre et beløb svarende til 20  

 pct. af det beløb, hvormed den dokumenterede gæld ved udløbet af indkomståret  

 overstiger 70 pct. af den skattemæssige værdi af fast ejendom, besætning og  

 inventar.
I denne forbindelse skal fast ejendom, der er erhvervet før 1.  

 november 1965, dog højst medregnes i den skattemæssige værdi med  

 ejendomsværdien ved den seneste vurdering før 13. almindelige vurdering pr.  

 1. august 1965. Nedsættelsen kan ikke overstige det beløb, som skatteyderen  

 har afdraget på gælden i det pågældende indkomstår.
Stk. 3.  Det må påses, at den dokumenterede gæld alene  

 stammer fra overtagelsen af vedkommende virksomhed.
Ingen skatteyder kan få  

 en nedsættelse af indkomsten på mere end 5.000 kr.
§ 27A.
Skattepligtige personer, der skal svare almindelig indkomstskat af  

 vederlag for afhændelse af patentret, ophavsret til litterære og kunstneriske  

 værker, ret til mønster eller varemærke eller lignende tidsbegrænsede  

 rettigheder eller af vederlag for afhændelse af en særlig fremstillingsmetode  

 eller lignende (know-how), kan, hvis vederlaget efter aftalen ikke skal  

 betales fuldt ud i afhændelsesåret, vælge i dette og senere år alene at  

 indtægtsføre de vederlagsbeløb, som efter den oprindelige aftale kunne kræves  

 betalt i det pågældende år.
Vederlagsbeløbene skal dog senest indtægtsføres i  

 det år, hvori de betales.
 (* 42) Stk. 2. Det samme gælder for selskaber og foreninger, der skal  

 beskattes af vederlag som nævnt i stk. 1 efter reglerne i lov om  

 indkomstbeskatning af aktieselskaber m.v.
(* 43) § 27B.
Følgende tilskud medregnes ved opgørelsen af den  

 skattepligtige indkomst inden for en 10 års periode, der begynder med det  

 indkomstår, hvori den skattepligtige erhverver tilskuddet:
 Stk. 2.  Den skattepligtige bestemmer selv, hvor stor en  

 del af hele tilskuddet der skal medregnes i indkomsten for det enkelte år  

 inden for 10 års perioden, jfr. dog stk. 5-8. Beløb, der er medregnet i  

 indkomsten for et år, kan ikke senere overføres til et andet år.
Stk. 3.  Tilskudsbeløb, der endnu ikke er medregnet i  

 den skattepligtige indkomst, skal for regnskabsførende skattepligtige opføres  

 som en særlig passivpost i statusopgørelsen.
Andre skattepligtige skal give  

 oplysning om beløbet i selvangivelsen.
Beløbet kan ikke fradrages ved  

 opgørelsen af den skattepligtige formue.
 Stk. 4.  Kræves tilskuddet tilbagebetalt, fradrages  

 tilbagebetalingsbeløbet fortrinsvis i det beløb, der er nævnt i stk. 3. Et  

 overskydende tilbagebetalingsbeløb fradrages i den skattepligtige indkomst  

 for det indkomstår, hvori den skattepligtige tilpligtes at tilbagebetale  

 beløbet.
Stk. 5.  Afhændes den virksomhed, hvortil der er ydet  

 tilskud, skal tilskudsbeløb som nævnt i stk. 3 medregnes i den skattepligtige  

 indkomst i salgsåret.
Det samme gælder, hvis en overvejende del af  

 virksomhedens aktiver afhændes.
 Stk. 6.  Hvis et selskab eller en forening m.v., der har  

 modtaget tilskud, opløses eller overgår til skattefri virksomhed, skal  

 tilskudsbeløb som nævnt i stk. 3 medregnes ved opgørelsen af den  

 skattepligtige indkomst senest ved selskabets eller foreningens  

 ekstraordinære ansættelse, jfr. § 5, stk. 1, 2. pkt., i lov om  

 indkomstbeskatning af aktieselskaber m.v.
Stk. 7.  Dør en tilskudsmodtager, og skiftes boet efter  

 ham i umiddelbar forbindelse med dødsfaldet, skal tilskudsbeløbet som nævnt i  

 stk. 3 medregnes i afdødes eller boets skattepligtige indkomst senest for det  

 indkomstår, hvori boets indkomstskattepligt ophører, såfremt virksomheden er  

 omfattet af skiftet.
Det samme gælder, hvor virksomheden som del af  

 fællesboet tilfalder ægtefællen, efter at der i umiddelbar forbindelse med  

 dødsfaldet er skiftet med enkelte arvinger.
Stk. 8.  Tilfalder virksomheden ved tilskudsmodtagerens  

 død en efterlevende ægtefælle som led i, at denne i umiddelbar forbindelse  

 med dødsfaldet overtager hele fællesboet til hensidden i uskiftet bo eller  

 ved udlæg efter skiftelovens § 57, stk. 1, indtræder den efterlevende  

 ægtefælle i afdødes sted ved anvendelse af stk. 1-5. Det samme gælder, hvis  

 den efterlevende ægtefælle efter § 14A i lov om afgift af arv og gave får  

 udsættelse med pligten til at svare arveafgift af arvebeholdningen, herunder  

 af virksomheden.
Ved skifte af det uskiftede bo gælder stk. 7. Ved ophør af  

 udsættelse efter § 14A i lov om afgift af arv og gave beskattes et ubeskattet  

 tilskudsbeløb hos ægtefællen, hvis udsættelsen ophører i dennes levende live,  

 og ellers i dennes bo i overensstemmelse med stk. 7.
 (* 44) § 27C. (Ophævet).
 (* 44) § 27D. (Ophævet).
 (* 45) § 28. Hvis en person, som er skattepligtig efter kildeskattelovens  

 § 1, har foretaget skattemæssig afskrivning, henlæggelse til investeringsfond  

 eller beløbsmæssigt har forøget sin nedskrivning på varelagre i forhold til  

 det foregående år, og den skattepligtige indkomst er mindre end det beløb,  

 som det ligningsmæssigt opgjorte privatforbrug udgør, ansættes den  

 skattepligtige indkomst til dette beløb, jfr. dog stk. 4. Forhøjelsen af  

 indkomsten skal dog ikke kunne overstige de samlede afskrivnings-,  

 nedskrivnings- og henlæggelsesbeløb.
 Stk. 2.  Ministeren for skatter og afgifter fastsætter  

 de nærmere regler for opgørelsen af privatforbruget.
Stk. 3.  De skattemæssige afskrivninger i stk. 1  

 omfatter ikke afskrivninger, der er bundet til det enkelte år, og som  

 fortabes, hvis de ikke foretages i det pågældende år.
I øvrigt kan  

 begrænsningen af afskrivning på driftsmidler kun ske inden for den del af  

 afskrivningen, der overstiger 10 pct. af saldoværdien, og begrænsningen af  

 afskrivning på bygninger og særlige installationer i bygninger kun inden for  

 den del, der overstiger 2 pct. af anskaffelsessummens kontantværdi  

 pristalsreguleret efter bestemmelsen i § 19A, stk. 2, i lov om skattemæssige  

 afskrivninger m.v.
Stk. 4.  Begrænsning af afskrivninger m.v. efter stk. 1  

 skal dog kun ske, hvis privatforbruget overstiger 92.300 kr.
Beløbsgrænsen på  

 de 92.300 kr. reguleres efter udskrivningslovens § 4.
 Stk. 5.  En skattepligtig, hvis skattepligtige indkomst  

 er forhøjet efter reglerne i stk. 1, fortaber ikke derved de pågældende  

 afskrivninger m. m., idet disse betragtes som ikke foretaget.
 (* 46) § 29. (Ophævet).
 (* 47) § 30. (Ophævet).
 (* 48) § 31. (Ophævet).
 (* 49) § 31A. (Ophævet).
 § 32.  (Ophævet).
(* 50) § 32A.
Ligningsrådet kan fastsætte regler om, at der for  

 bogførings- eller regnskabspligtige personer og dødsboer, hvis indkomstår  

 udløber den 31. december eller senere, gælder en længere frist for indgivelse  

 af selvangivelse end efter statsskattelovens § 22, stk. 1.
 Stk. 2.  Når særlige grunde taler derfor, kan  

 ligningsmyndigheden, i København og Frederiksberg vedkommende  

 skattedirektorat, give personer og dødsboer udsættelse med indgivelse af  

 selvangivelse.
 Stk. 3.  Hvis fristen for indgivelse af selvangivelse  

 efter § 22, stk. 1, i statsskatteloven udløber en fredag eller lørdag, anses  

 indgivelse senest den søndag, der følger nærmest efter fristens udløb, for  

 rettidig.
 (* 51) § 32B. (Ophævet).
 (* 52) § 32C. (Ophævet).
(* 53) § 32D.
De kommunale ligningsmyndigheder fastsætter grundlaget for  

 den foreløbige skattesvarelse efter kildeskattelovens § 45, stk. 3, § 48, §  

 50, § 51, § 52 og § 53. Vedkommende kommunalbestyrelse kan bemyndige et  

 medlem af den kommunale ligningsmyndighed eller en i kommunen eller i en  

 anden kommune ansat person til at udøve disse funktioner.
En beslutning, der  

 er truffet af den pågældende, kan forlanges forelagt den kommunale  

 ligningsmyndighed til afgørelse.
Ministeren for skatter og afgifter kan efter  

 anmodning fra en kommunalbestyrelse bestemme, at et amtsskatteinspektorat  

 skal bistå den kommunale ligningsmyndighed ved varetagelsen af de opgaver,  

 der er nævnt i 1. punktum.
Stk. 2.  Ministeren for skatter og afgifter fastsætter  

 regler om optagelse af mandtal over skattepligtige personer og dødsboer samt  

 regler om, i hvilken kommune en skattepligtig person eller et skattepligtigt  

 dødsbo skal ansættes til statsskat.
Foranstående bestemmelser træder for  

 personers og dødsboers vedkommende i stedet for bestemmelserne i lov nr. 149  

 af 10. april 1922 §§ 20 og 21. Med hensyn til tilfælde, hvor der i årets løb  

 er sket ændringer i skattepligtsforholdene for en person, kan ministeren for  

 skatter og afgifter fastsætte særlige regler om indgivelse af selvangivelse,  

 om skatteligning og om betaling, inddrivelse og forrentning m.v. af skat.
For  

 dødsboer kan ministeren for skatter og afgifter fastsætte regler om de samme  

 forhold, om værdifastsættelsen efter kildeskattelovens § 16, stk. 4 og 5,  

 samt om beregning af passivposter og afgivelse af forhåndsbesked efter  

 kildeskattelovens § 33A.
(* 54) Stk. 3. Ministeren for skatter og afgifter træffer bestemmelse om,  

 hvilke myndigheder der skal varetage opgaverne i forbindelse med beregning og  

 opkrævning af skatter og afgifter m.v., der opkræves efter kildeskattelovens  

 bestemmelser.
Der kan i den forbindelse fastsættes bestemmelser om adgangen  

 til at påklage afgørelser om grundlaget for beregningen af indkomst- eller  

 formueskat.
Ministeren for skatter og afgifter bestemmer endvidere, hvilke  

 myndigheder der skal opkræve de efter kildeskattelovens bestemmelser  

 administrativt ikendte bøder, herunder bøder efter lovens § 79.
 (* 55) § 33. Skat, der er betalt til fremmed stat, til Grønland eller til  

 Færøerne og opkrævet af indkomst fra kilder deer, det være sig ved direkte  

 påligning eller ved indeholdelse, kan fradrages i de indkomstskatter til  

 stat, kommune og amtskommune, der skal svares af denne indkomst i Danmark.  

 Fradragsbeløbet skal dog ikke kunne overstige den del af den samlede danske  

 skat, der efter forholdet mellem den i fremmed stat, i Grønland eller på  

 Færøerne beskattede del af indkomsten og hele den i Danmark beskattede  

 indkomst falder på førstnævnte del af indkomsten.
 Stk. 2.  Såfremt der med den fremmede stat, med Grønland  

 eller med Færøerne er indgået en overenskomst til undgåelse af  

 dobbeltbeskatning, skal der dog ikke gives fradrag for et større skattebeløb  

 end det, som denne stat, Grønland eller Færøerne efter overenskomsten har et  

 ubetinget krav på at oppebære.
 Stk. 3.  Stk. 1 gælder ikke med hensyn til lønindkomst,  

 der er omfattet af § 33A.
(* 56) § 33A.
Har en person, der er skattepligtig efter kildeskattelovens  

 § 1, under ophold uden for riget i mindst 6 måneder uden andre afbrydelser af  

 opholdet end ferie eller lignende af en sammenlagt varighed på højst 42 dage  

 erhvervet lønindkomst ved personligt arbejde i tjenesteforhold, nedsættes den  

 samlede indkomstskat med det beløb, der forholdsmæssigt falder på den  

 udenlandske lønindkomst.
 Stk. 2.  Stk. 1 gælder ikke for lønindkomst ved tjeneste  

 uden for riget for den danske stat eller anden dansk offentlig myndighed og  

 heller ikke for lønindkomst ved tjeneste om bord på skibe, herunder skibe,  

 der ligger ved land under bygning, reparation eller midlertidig oplægning,  

 luftfartøjer eller fartøjer og installationer, der anvendes i tilknytning til  

 efterforskning og udnyttelse af kulbrinteforekomster.
 Stk. 3.  Stk. 1 gælder ikke i det omfang, en  

 dobbeltbeskatningsaftale har tillagt Danmark beskatningsretten til den  

 pågældende lønindkomst.
 Stk. 4.  Ministeren for skatter og afgifter kan  

 fastsætte regler om henstand med opkrævning af skatten i tilfælde, hvor det  

 må anses for godtgjort, at stk. 1 skal anvendes.
(* 57) § 33B.
En sømand kan opnå fradrag efter stk. 3, hvis han ikke er  

 omfattet af sømandsskatteordningerne i Danmark, Finland, Norge eller Sverige,  

 og hvis han har erhvervet lønindkomst ved tjeneste om bord på visse  

 udenlandske skibe i udenrigsfart, jfr. stk. 2. Det samme gælder for personer,  

 der ikke er omfattet af sømandsskatteordningen, og som har lønindkomst ved  

 tjeneste om bord på fartøjer og installationer, der anvendes i tilknytning  

 til efterforskning og udnyttelse af kulbrinteforeskomster uden for dansk  

 søterritorium og dansk kontinentalsokkelområde.
Stk. 2.  Det er en betingelse for anvendelse af stk. 1,  

 1. pkt., at lønindkomsten er erhvervet ved tjeneste om bord på et skib, der,  

 såfremt alene dets bruttotonnage er målt, har en bruttotonnage på 100 eller  

 derover og i andre tilfælde har en bruttoregistertonnage på 100 BRT eller  

 derover, og som udelukkende anvendes til erhvervsmæssig befordring af  

 personer eller gods eller som bjærgningsfartøj.
Det er endvidere en  

 betingelse, at skibet ikke anses som dansk skib efter § 2, nr. 1, i lov om  

 sømandsskat.
Om et skib sejler i udenrigsfart, afgøres efter  

 sømandsskattelovens regler herom.
Stk. 3.  Personer, der er omfattet af stk. 1, kan ved  

 opgørelsen af den skattepligtige indkomst fradrage et beløb på 16.000 kr. med  

 tillæg af 15 pct. af den lønindkomst, der er nævnt i stk. 1. Har den  

 pågældende kun haft lønindkomst som nævnt i en del af indkomståret, nedsættes  

 16.000 kr.'s fradraget forholdsmæssigt.
Procentfradraget kan for hvert  

 indkomstår højst beregnes af en lønindkomst, der omregnet til helårsindkomst  

 udgør 200.000 kr.
 Stk. 4.  Hvis fradrag foretages efter stk. 3, kan  

 udgifter i forbindelse med den lønindkomst, der er nævnt i stk. 1, ikke  

 fradrages efter kildeskattelovens §§ 24 eller 25.
 § 34.  Ministeren for skatter og afgifter fastsætter  

 de nærmere regler for gennemførelsen af denne lov og bemyndiges til at  

 afholde de dermed forbundne omkostninger.
---- Lov nr. 479 af 8. november 1972 indeholder i § 2 følgende bestemmelse:
 (* 58) § 2. I lov nr. 149 af 10. april 1922 om indkomst- og formueskat til  

 staten foretages følgende ændring:
 I § 22, stk. 1, udgår ordene "inden udgangen af januar måned - eller,  

 for deres vedkommende, der er forpligtet til at føre autoriserede  

 handelsbøger," og ændres "de ovennævnte frister" til:  

 "den ovennævnte frist".
----- Ministeriet for skatter og afgifter, den  

 7. juli 1983 ISI FOIGHEL / Erik S.
M.
Hansen (* 1) Bestemmelsen i § 4, stk. 3, finder i den her anførte affattelse  

 anvendelse ved indeksreguleringer, der sker den 1. juli 1981 eller senere,  

 jfr. § 2 i lov nr. 262 af 27. maj 1981.
 (* 2) Bestemmelsen i § 4A, stk. 1, anvendes første gang ved opgørelsen af  

 den skattepligtige indkomst for indkomståret 1969, jfr. § 2 i lov nr. 326 af  

 18. juni 1969.
 (* 3) Bestemmelsen i § 4A, stk. 2, anvendes første gang ved opgørelsen af  

 den skattepligtige indkomst for indkomståret 1970, jfr. § 2 i lov nr. 257 af  

 4. juni 1970.
 (* 4) Bestemmelsen i § 4B har i den her anførte affattelse virkning fra og  

 med indkomståret 1982, jfr. § 2 i lov nr. 125 af 31. marts 1982.
 (* 5) Bestemmelsen i § 7i. har i den her anførte affattelse virkning fra  

 og med indkomståret 1979, jfr. § 2 i lov nr. 515 af 21. december 1979.  

 Bestemmelsen i § 7j. har virkning for ydelser, der udredes fra og med den 1.  

 april 1976, jfr. § 10, stk. 2, i lov nr. 217 af 28. april 1976. Bestemmelsen  

 i § 7n er ophævet med virkning fra 1. januar 1983, jfr. § 2, stk. 2, i lov  

 nr. 266 af 8. juni 1983. Bestemmelsen i § 7p. finder i den her anførte  

 affattelse anvendelse fra den 1. juli 1975, jfr. § 3 i lov nr. 310 af 26.  

 juni 1975. Bestemmelsen i § 7r. har virkning fra og med indkomståret 1970,  

 jfr. § 2 i lov nr. 191 af 31. maj 1968. Bestemmelsen i § 7s. har virkning fra  

 og med indkomståret 1971, medens bestemmelsen i § 7t. også har virkning for  

 erstatninger modtaget før indkomståret 1971, jfr. § 2 i lov nr. 286 af 9.  

 juni 1971. Bestemmelsen i § 7u. er ophævet med virkning fra 1. januar 1983,  

 jfr. § 2 i lov nr. 266 af 8. juni 1983. Bestemmelsen i § 7v. har virkning fra  

 og med indkomståret 1975, jfr. § 3, stk. 1, i lov nr. 325 af 10. juni 1976.  

 Bestemmelsen i § 7x. har virkning fra den 1. april 1978, jfr. § 3 i lov nr.  

 78 af 8. marts 1978.
 (* 6) Bestemmelsen i § 7A har virkning fra og med indkomståret 1971, jfr.  

 § 2 i lov nr. 286 af 9. juni 1971.
 (* 7) Der henvises til lov nr. 230 af 2. juni 1977 om midlertidig  

 indbetaling fra staten til Arbejdsmarkedets Tillægspension af visse  

 dyrtidsportioner.
 (* 8) Bestemmelsen i § 7C har virkning fra og med indkomståret 1980, jfr.  

 § 2 i lov nr. 531 af 10. december 1980.
 (* 9) Bestemmelsen i § 7D har virkning fra og med 1. januar 1981, jfr. §  

 3, stk. 1, i lov nr. 207 af 13. maj 1981.
 (* 10) Bestemmelsen i § 7E har virkning fra og med indkomståret 1981, jfr.  

 § 3, stk. 1, i lov nr. 266 af 27. maj 1981.
 (* 11) Bestemmelserne i §§ 7F og 7G har virkning fra den 1. januar 1983,  

 jfr. § 2, stk. 2, i lov nr. 266 af 8. juni 1983. § 7G har dog virkning fra  

 den 17. marts 1982, i det omfang beløbet hidrører fra et tilskud ydet i  

 henhold til saneringslovens § 64c.
 (* 12) Bestemmelserne i § 8, stk. 2, i den her anførte affattelse og i §  

 8, stk. 3, anvendes ved opgørelsen af den skattepligtige indkomst for  

 indkomståret 1969 og senere indkomstår, jfr. § 3, stk. 1, i lov nr. 544 af  

 10. december 1969.
 (* 13) Bestemmelsen i § 8A har i den her anførte affattelse virkning fra  

 og med indkomståret 1983, jfr. § 9 i lov nr. 227 af 26. maj 1982. Reglerne  

 for indkomståret 1982 findes omtalt i ligningslovbekendtgørelse nr. 404 af  

 30. juli 1981.
 (* 14) Bestemmelserne i §§ 8B og 8C har i den her anførte affattelse  

 virkning for udgifter, som er afholdt i indkomståret 1977 eller senere  

 indkomstår, jfr. § 2 i lov nr. 607 af 14. december 1977.
 (* 15) Bestemmelserne i § 8D, stk. 1-3, er indsat ved lov nr. 648 af 19.  

 december 1975, hvis § 2 indeholder følgende ikrafttrædelsesbestemmelse:
 "Loven har virkning for valutakursgevinst og -tab, der konstateres  

 fra og med den 1. januar 1976.
 Stk. 2. For lån og kreditter, der med hjemmel i valutabestemmelserne er  

 optaget eller ydet som finanslån eller lån optaget ved emission af  

 obligationer i udlandet, medregnes valutakursgevinst og -tab kun, hvis lånet  

 er optaget eller ydet fra og med 1. januar 1976.
Stk. 3. For andre lån og kreditter medregnes valutakursgevinst og -tab,  

 uanset hvornår lånet er optaget eller ydet." Ved lov nr. 246 af 8. juni 1979 er der efter ovennævnte stk. 3. indføjet  

 følgende stykker:
"Stk. 4. På lån af den i stk. 2 nævnte art, der er optaget eller ydet  

 før den 1. januar 1976, kan valutakursgevinst og -tab, konstateret efter 1.  

 januar 1976, efter begæring fra den skattepligtige medregnes ved opgørelsen  

 af den skattepligtige indkomst.
Udgør den på lånet erlagte rente et mindre  

 beløb, end hvad der svarer til en forrentning med 16 pct. p.a., indtægtsføres  

 forskelsbeløbet.
Forrentningen på 16 pct. p. a. beregnes af restgælden  

 opgjort på grundlag af valutakursen ved lånets hjemtagelse.
Skattepligtige,  

 der har optaget kursgaranterede lån (K-lån) i Kongeriget Danmarks Fiskeribank  

 til delvis dækning af valutakurstab ved amortisation af udenlandske lån  

 optaget før 1. januar 1976, skal tillige fra og med indkomståret 1978  

 indtægtsføre forskellen mellem 16 pct. p. a. og de i det pågældende  

 indkomstår betalte renter af de omhandlede K-lån.
Valutakursgevinst og -tab  

 samt renteforskellen for tidligere indkomstår medregnes ved opgørelsen af den  

 skattepligtige indkomst for det år, hvori begæringen fremsættes.
 Stk. 5. Den i stk. 4 nævnte renteforskel og eventuelle valutakursgevinster  

 i perioden fra 1. januar 1976 til lånets eller lånenes endelige afvikling kan  

 ikke medregnes ved indkomstopgørelsen med et beløb, der tilsammen overstiger  

 det samlede valutakurstab på de omhandlede lån.
Stk. 6. Begæring om beskatning efter stk. 4 fremsættes over for  

 vedkommende kommunale ligningsmyndighed.
Begæringen skal fremsættes senest i  

 forbindelse med indgivelse af selvangivelsen for det indkomstår, hvori lånet  

 eller lånene endeligt afvikles.
Er samtlige de omhandlede lån afviklet den 1.  

 januar 1979, skal begæringen fremsættes i forbindelse med indgivelse af  

 selvangivelsen for 1979. Ministeren for skatter og afgifter fastsætter  

 nærmere regler om, hvilke oplysninger der skal dokumenteres, for at  

 begæringen kan imødekommes.
Stk. 7. Ministeren for skatter og afgifter kan i øvrigt fastsætte nærmere  

 regler for, hvorledes de i stk. 4 nævnte valutakursgevinster og -tab samt  

 renteforskelsbeløb skal opgøres og medregnes ved indkomstopgørelsen." (* 16) Bestemmelsen i § 8E har virkning fra og med indkomståret 1979, jfr.  

 § 2 i lov nr. 515 af 21. december 1979.
 (* 17) Bestemmelsen i § 9 har i den her anførte affattelse virkning fra og  

 med indkomståret 1970, jfr. § 2 i lov nr. 191 af 31. maj 1968.
 (* 18) Bestemmelsen i § 9A er ophævet med virkning fra 1. januar 1980,  

 jfr. § 5 i lov nr. 517 af 21. december 1979.
 (* 19) Bestemmelsen i § 9C har i den her anførte affattelse virkning fra  

 og med indkomståret 1983, jfr. § 9 i lov nr. 227 af 26. maj 1982. Reglerne  

 for indkomståret 1982 findes omtalt i ligningslovbekendtgørelse nr. 404 af  

 30. juli 1981.
 (* 20) Bestemmelserne i §§ 10 og 11 har i den her anførte affattelse  

 virkning fra og med indkomståret 1970, jfr. § 2 i lov nr. 191 af 31. maj  

 1968.
 (* 21) Ved § 1, nr. 1 og 2, i lov nr. 298 af 10. juni 1981 ændredes  

 affattelsen af bestemmelserne i § 14, stk. 1 og 6. Ved nævnte lovs § 1, nr.  

 3, indsattes bestemmelserne i § 14, stk. 8 og 9. Nævnte lov indeholder i § 2  

 følgende ikrafttrædelsesbestemmelse:
"Loven har virkning for indkomståret 1982 og senere indkomstår.
For  

 indkomstårene 1982, 1983 og 1984 indrømmes dog fradrag ved opgørelsen af den  

 skattepligtige indkomst for et beløb svarende til henholdsvis 75 pct., 50  

 pct. og 25 pct. af ejendomsskatter, som omfattes af § 1, nr. 3." Bestemmelserne i § 14, stk. 2-5, har i den her anførte affattelse virkning  

 fra og med indkomståret 1983, jfr. lov nr. 227 af 26. maj 1982 (som ændret  

 ved § 2 i lov nr. 245 af 9. juni 1982).
 Reglerne for indkomståret 1982 findes i lov nr. 199 af 18. maj 1982.
 (* 22) Bestemmelsen i § 14A er ophævet med virkning fra og med  

 indkomståret 1974, jfr. § 2, stk. 1, i lov nr. 383 af 15. juni 1973.
 (* 23) Bestemmelsen i § 14B, stk. 1 og 3, § 14C, stk. 1, og § 14I i den  

 anførte affattelse har virkning fra den 1. januar 1983, jfr. § 2, stk. 2, i  

 lov nr. 266 af 8. juni 1983.
 (* 24) Bestemmelsen i § 14D som affattet ved lov nr. 266 af 8. juni 1983  

 har virkning fra dagen efter bekendtgørelsen i Lovtidende, jfr. nævnte lovs §  

 2, stk. 1. Loven blev bekendtgjort den 18. juni 1983.
 (* 25) Bestemmelsen i § 14E i den her anførte affattelse har - bortset fra  

 stk. 2 - virkning fra og med indkomståret 1970, jfr. § 2 i lov nr. 191 af 31.  

 maj 1968. Bestemmelsen i stk. 2 i den her anførte affattelse anvendes på  

 boer, der ikke er afsluttet inden 1. april 1969, jfr. § 2 i lov nr. 104 af  

 29. marts 1969.
 (* 26) Bestemmelsen i § 14F har virkning fra og med indkomståret 1972,  

 jfr. § 2 i lov nr. 279 af 9. juni 1971.
 (* 27) Bestemmelserne i § 14G i den anførte affattelse har virkning fra  

 den 1. januar 1981 for afsætninger efter boligreguleringslovens § 18a og fra  

 den 1. januar 1983 for afsætninger efter lejelovens § 63a og  

 boligreguleringslovens § 18b, jfr. § 2, stk. 3, i lov nr. 266 af 8. juni  

 1983.
 (* 28) Bestemmelsen i § 14H er ophævet med virkning fra den 1. januar  

 1981, jfr. § 2, stk. 4, i lov nr. 266 af 8. juni 1983.
 (* 29) Bestemmelsen i § 15 i den her anførte affattelse har virkning for  

 underskud, der er fremkommet ved opgørelsen af den skattepligtige indkomst  

 for indkomståret 1976 og senere indkomstår, jfr. § 4, stk. 2, i lov nr. 614  

 af 17. december 1976.
 (* 30) Bestemmelserne i §§ 15A-15L i den her anførte affattelse har  

 virkning fra og med indkomståret 1982, jfr. § 2, stk. 1, i lov nr. 125 af 31.  

 marts 1982. Nævnte lov indeholder i § 2, stk. 2 og 3, følgende  

 ikrafttrædelsesbestemmelser:
 "Stk. 2. For skattepligtige, der anvender forskudt indkomstår, har  

 loven virkning fra og med det indkomstår, der træder i stedet for  

 kalenderåret 1982.
Stk. 3. Ejere af ejendomme, der tjener til bolig for ejeren og i  

 overvejende grad anvendes erhvervsmæssigt, og ejere af stuehuse som nævnt i §  

 15E kan i stedet for standardfradrag foretage fradrag for de driftsudgifter,  

 der er afholdt inden udløbet af kalenderåret 1982." (* 31) Bestemmelserne i § 15M er ophævet med virkning fra og med  

 indkomståret 1982, jfr. § 1, nr. 4, i lov nr. 125 af 31. marts 1982.
 (* 32) Bestemmelserne i §§ 16, 16C og 16E er ophævet ved § 2 i lov nr. 296  

 af 10. juni 1981. I § 8 i den nævnte lov bestemmes det, at loven har  

 virkning, hvis aktieafståelsen eller forhold, der behandles efter samme  

 regler som aktieafståelse, finder sted den 1. juli 1981 eller senere.  

 Reglerne for tiden indtil 1. juli 1981 findes omtalt i  

 ligningslovbekendtgørelse nr. 399 af 11. september 1979.
 (* 33) Bestemmelsen i § 16A, stk. 1, har i den her anførte affattelse  

 virkning fra og med indkomståret 1977, jfr. § 8, stk. 1, i lov nr. 404 af 20.  

 august 1976.
 Bestemmelserne i §§ 16A, stk. 2, 16B, stk. 2, og 16D har i den her anførte  

 affattelse virkning, hvis aktieafståelsen eller forhold, der behandles efter  

 samme regler som aktieafståelse, finder sted den 1. juli 1981 eller senere,  

 jfr. § 8 i lov nr. 296 af 10. juni 1981. Reglerne for tiden indtil 1. juli  

 1981 findes omtalt i ligningslovbekendtgørelse nr. 399 af 11. september 1979.
 §§ 16A og 16B må sammenholdes med bestemmelserne i lov om beskatning af  

 medlemmer af investeringsforeninger.
 (* 34) Bestemmelsen i § 17A, stk. 1, som affattet ved lov nr. 266 af 8.  

 juni 1983 har virkning fra dagen efter bekendtgørelse i Lovtidende, jfr.  

 nævnte lovs § 2, stk. 1. Loven blev bekendtgjort den 18. juni 1983.
 Bestemmelsen i § 17A, stk. 2, er indsat ved § 10 i lov nr. 202 af 18. maj  

 1982. I nævnte lovs § 11, stk. 1 og 3, bestemmes det, at loven har virkning  

 for lån, der ydes til betaling af ejendomsskatter m.v. vedrørende skatteåret  

 1983 og følgende skatteår, og at bestemmelsen i ligningslovens § 17A, stk. 2,  

 tillige har virkning for renter fra og med 1. januar 1983 af lån ydet i  

 henhold til lov om lån til betaling af ejendomsskatter for visse parcel- og  

 rækkehuse.
 Ved lov nr. 509 af 3. december 1980 indsattes i § 85, stk. 2, i lov om  

 arbejdsformidling og arbejdsløshedsforsikring m.v. følgende bestemmelse:
"Arbejdsgiveren kan ikke fratrække renter af bidraget ved opgørelsen  

 af den skattepligtige indkomst." En tilsvarende bestemmelse indsattes ved lov nr. 608 af 23. december 1980  

 i § 35, stk. 2, i lov om invalidepension m.v.
(* 35) Bestemmelsen i § 18A, stk. 1, i den her anførte affattelse har  

 virkning for anskaffelser, der foretages den 17. maj 1983 eller senere, samt  

 for forbedringsudgifter vedrørende disse anskaffelser, jfr. § 7 i lov nr. 201  

 af 25. maj 1983 Den nævnte lovs § 8 indeholder følgende bestemmelse:
 "Stk. 1. Anskaffelsessummer og forbedringsudgifter vedrørende de før  

 den 17. maj 1983 anskaffede automobiler og driftsmidler m.v. afskrives efter  

 de hidtil gældende regler.
Stk. 2. På de før den 17. maj 1983 anskaffede automobiler og driftsmidler  

 m.v., jfr. stk. 1, finder de hidtil gældende regler om opgørelse af den  

 skattepligtige formue anvendelse." (* 36) Bestemmelserne i §§ 18B og 18C har i den her anførte affattelse  

 virkning fra og med indkomståret 1982, jfr. § 2 i lov nr. 125 af 31. marts  

 1982. Dog har den i § 18B, stk. 2 og 3, nævnte nedslagsprocent på 30 først  

 virkning ved opgørelsen af den skattepligtige formue fra og med indkomståret  

 1983. For indkomståret 1982 anvendes en nedslagsprocent på 25, jfr. § 7, stk.  

 4, i lov nr. 197 af 18. maj 1982.
 (* 37) Bestemmelsen i § 19 i den her anførte affattelse har virkning fra  

 og med indkomståret 1981, jfr. § 3 i lov nr. 581 af 19. december 1980.
 (* 38) Bestemmelsen i § 21A har virkning for indkomståret 1981 og senere  

 indkomstår, jfr. § 3, stk. 2, i lov nr. 224 af 18. maj 1981.
 (* 39) Lov om nedslag i skatteansættelsen for folkepensionister m. fl.,  

 som afløste bestemmelsen i § 22, er ophævet med virkning fra og med  

 indkomståret 1970, jfr. § 14, stk. 3, i lov nr. 330 af 18. juni 1969 om  

 udskrivning af indkomst- og formueskatten til staten.
 (* 40) Bestemmelsen i § 27, stk. 1, i den her anførte affattelse har  

 virkning fra og med indkomståret 1978, jfr. § 8 i lov nr. 283 af 8. juni  

 1977.
 (* 41) Bestemmelserne i § 27, stk. 2 og 4, i den her anførte affattelse  

 har virkning fra og med indkomståret 1970, jfr. § 2 i lov nr. 191 af 31. maj  

 1968.
 (* 42) Bestemmelsen i § 27A, stk. 2, finder anvendelse på vederlag for  

 afhændelse af de i stk. 1 nævnte tidsbegrænsede rettigheder m.v., der finder  

 sted i indkomståret 1971 eller i senere indkomstår, jfr. § 2, stk. 2, i lov  

 nr. 490 af 18. december 1970.
 (* 43) Bestemmelsen i § 27B i den her anførte affattelse har virkning for  

 indkomståret 1981 og senere indkomstår, jfr. § 2 i lov nr. 83 af 17. marts  

 1982. For de i § 27B, stk. 1, nr. 1) og 2) nævnte tilskud har bestemmelsen  

 dog først virkning fra den 24. marts 1982. For de i § 27B, stk. 1, nr. 9)  

 nævnte tilskud har bestemmelsen først virkning fra og med indkomståret 1983,  

 jfr. § 3, stk. 2 i lov nr. 145 af 13. april 1983. § 3, stk. 3 og 5, i den  

 nævnte lov indeholder følgende bestemmelse:
 Stk. 3. Ministeren for skatter og afgifter eller den, ministeren  

 bemyndiger dertil, kan tillade, at indkomstansættelserne for indkomstårene  

 1978, 1979, 1980, 1981 og 1982 ændres for modtagere af etableringstilskud  

 efter § 13 i lov om arbejdsmiljø, således at etableringstilskud, som i medfør  

 af de hidtil gældende regler fuldt ud er medregnet ved opgørelsen af den  

 skattepligtige indkomst for de nævnte indkomstår, i stedet medregnes ved  

 opgørelsen af den skattepligtige indkomst inden for en 10 års periode, der  

 begynder med det indkomstår, hvori den skattepligtige har erhvervet  

 tilskuddet efter reglerne i ligningslovens § 27B.
Stk. 4. - - - Stk. 5. Anmodning om ændringer af indkomstansættelser efter stk. 3 skal  

 indgives senest samtidig med indgivelse af rettidig selvangivelse for  

 indkomståret 1983, og anmodning om skattefritagelse efter stk. 4 skal  

 indgives senest 31. maj 1984. Når særlige omstændigheder taler derfor, kan  

 ministeren for skatter og afgifter dog indrømme tilladelse efter stk. 3 eller  

 stk. 4, uanset at de nævnte frister er overskredet." (* 44) §§ 27C og 27D ophævedes med virkning fra og med indkomståret 1981  

 ved § 1, nr. 2, i lov nr. 83 af 17. marts 1982.
 (* 45) Bestemmelserne i § 28, stk. 1, 2 og 5, har i den her anførte  

 affattelse virkning fra og med indkomståret 1978, jfr. § 2 i lov nr. 266 af  

 8. juni 1978.
 Bestemmelsen i § 28, stk. 3, har i den her anførte affattelse virkning for  

 bygninger eller installationer, der anskaffes den 1. januar 1982 eller  

 senere, samt for udgifter til ombygninger og forbedringer af bygninger og  

 installationer, der afholdes den 1. januar 1982 eller senere, jfr. § 7 i lov  

 nr. 197 af 18. maj 1982.
 Reglerne for bygninger eller installationer, der er anskaffet før den 1.  

 januar 1982, samt for udgifter til ombygninger og forbedringer, der er  

 afholdt før den 1. januar 1982, findes omtalt i ligningslovbekendtgørelse nr.  

 404 af 30. juli 1981.
Bestemmelsen i § 28, stk. 4, har i den her anførte affattelse virkning for  

 indkomståret 1983 og senere indkomstår, jfr. § 2 i lov nr. 228 af 26. maj  

 1982. Reglerne for indkomståret 1982 findes omtalt i  

 ligningslovbekendtgørelse nr. 404 af 30. juli 1981 (* 46) Bestemmelsen i § 29 er ophævet med virkning fra og med indkomståret  

 1983, jfr. lov nr. 227 af 26. maj 1982.
 (* 47) Bestemmelsen i § 30 er ophævet med virkning fra og med indkomståret  

 1972, jfr. § 3 i lov nr. 479 af 8. november 1972.
 (* 48) Bestemmelsen i § 31 er ophævet med virkning fra og med indkomståret  

 1978, jfr. § 39 i lov nr. 281 af 8. juni 1977 (Skattestyrelsesloven).
 (* 49) Bestemmelsen i § 31A er udgået med virkning fra og med indkomståret  

 1978, jfr. § 39 i lov nr. 281 af 8. juni 1977 (Skattestyrelsesloven), jfr.  

 også samme lovs § 8.
 (* 50) Bestemmelsen i § 32A i den her anførte affattelse anvendes første  

 gang ved indgivelse af selvangivelse for indkomståret 1975, jfr. § 3, stk. 1,  

 i lov nr. 650 af 19. december 1975.
 (* 51) Bestemmelsen i § 32B er ophævet med virkning fra og med  

 indkomståret 1978, jfr. § 39 i lov nr. 281 af 8. juni 1977  

 (Skattestyrelsesloven), jfr. også eksempelvis samme lovs §§ 4-5.
 (* 52) Bestemmelsen i § 32C er udgået med virkning fra og med indkomståret  

 1978, jfr. § 39 i lov nr. 281 af 8. juni 1977 (Skattestyrelsesloven), jfr.  

 også eksempelvis samme lovs § 3, stk. 3, og § 10.
 (* 53) Bestemmelserne i § 32D har - bortset fra bestemmelsen i stk. 3 i  

 den her anførte affattelse - virkning fra og med indkomståret 1970, jfr. § 3,  

 stk. 3, i lov nr. 544 af 10. december 1969.
 (* 54) Bestemmelsen i § 32D, stk. 3, i den her anførte affattelse har  

 virkning fra og med indkomståret 1978, jfr. § 8 i lov nr. 283 af 8. juni  

 1977.
 (* 55) Bestemmelserne i § 33, stk. 1 og 2, har virkning fra og med  

 indkomståret 1975, jfr. § 2, stk. 1, i lov nr. 107 af 9. april 1975.  

 Bestemmelsen i § 33, stk. 3, har virkning fra og med indkomståret 1976, jfr.  

 § 2 i lov nr. 649 af 19. december 1975.
 (* 56) Bestemmelserne i § 33A i den her anførte affattelse er indsat ved  

 lov nr. 245 af 9. juni 1982. Loven har i § 3, stk. 1 og 2, følgende  

 ikrafttrædelsesbestemmelser:
 "Loven træder i kraft dagen efter bekendtgørelsen i Lovtidende.
Stk. 2. For personer, der har påbegyndt et arbejdsophold i udlandet før  

 denne lovs ikrafttræden, finder den tidligere bestemmelse i § 33A anvendelse  

 for hele udlandsopholdet indtil den løbende kontraktperiodes udløb, dog  

 længst for en periode af 12 måneder fra lovens ikrafttræden." Loven blev bekendtgjort i Lovtidende den 12. juni 1982.
 (* 57) Bestemmelsen i § 33B har virkning fra og med indkomståret 1983,  

 jfr. § 2 i lov nr. 203 af 25. maj 1983.
 (* 58) Bestemmelsen i § 2 i lov nr. 479 af 8. november 1972 har virkning  

 fra og med indkomståret 1972, jfr. lovens § 3.
