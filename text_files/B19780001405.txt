 I henhold til § 13, stk. 4, og § 33, stk. 3, i lov nr. 195 af 26. maj 1965  

 om saltvandsfiskeri som senest ændret ved lov nr. 206 af 18. maj 1977  

 fastsættes herved følgende:
 § 1.  I Tannis Bugt, begrænst i nord af linien Skagen  

 fyr-Skagen rev fyrskib og i syd af en linie i retvisende syd gennem Hirtshals  

 havns østlige havnefyr tillades det, uanset bestemmelsen i fornævnte lovs §  

 13, stk. 3, nr. 4, indtil videre at anvende skovltrawl (rødspættetrawl) om  

 natten, dvs. fra en time efter solnedgang til en time før solopgang.  

 Maskestørrelsen i redskabet skal overalt være således, at et fladt  

 måleredskab på 110 mm's bredde og 2 mm's tykkelse kan gå let gennem den i  

 længderetningen diagonalt strakte maske, når nettet er vådt.
 § 2.  I fartøjer, der driver det i § 1 omhandlede  

 natfiskeri med skovltrawl (rødspættetrawl), må ikke forefindes trawlredskaber  

 med mindre maskestørrelse end foran i § 1 angivet.
 § 3.  Det tillades endvidere i det i § 1 nævnte  

 område, uanset bestemmelsen i fornævnte lovs § 13, stk. 3, nr. 4, at drive  

 fiskeri med skovltrawl (rødspættetrawl) fra fartøjer, hvis maksimale  

 motorkraft er 400 hk.
 § 4.  Overtrædelse af bestemmelserne i denne  

 bekendtgørelse straffes med bøde.
 § 5.  Bekendtgørelsen træder i kraft dagen efter  

 offentliggørelsen i lovtidende.
