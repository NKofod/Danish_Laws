 I medfør af § 82 og § 149, stk. 8 og stk. 13, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 171 af 28. april 1985 om driftsforskrifter  

 for luftfart med danske luftfartøjer, § 1, følgende:
1. Referencedokument BL 1-13, Crashworthiness, flyvemaskiner, seneste udgave, for tiden 1.  

 udgave af 1. september 1973.
2. Definitioner Besætningsmedlem (Crew Member). En certificeret person, som gør tjeneste  

 om bord i et luftfartøj i forbindelse med en flyvning.
 Bevægelseshæmmet person (Immobile Person). En person, som ikke selv kan  

 bevæge sig til nærmeste nødudgang i gulvniveau under en nødevakuering.
 Anm.: Blinde (svagtsynede) eller døve (tunghøre) personer omfattes ikke af  

 begrebet »bevægelseshæmmede personer«.
 Bærer (Bearer). En person, som er uddannet til at assistere  

 bevægelseshæmmede personer.
 Flyvemaskine (Aeroplane). Et kraftdrevet luftfartøj, som er tungere end  

 luft, og som under flyvning hovedsagelig bæres oppe af aerodynamiske  

 reaktioner på flader, der forbliver faste, så længe flyvebetingelserne ikke  

 ændres.
 Helikopter (Helicopter). Et luftfartøj, der er tungere end luft, og som  

 under flyvning bæres oppe ved luftens virkning på en eller flere motordrevne  

 rotorer, der drejer sig om i hovedsagen lodrette akser.
 Luftfartøj (Aircraft). En indretning, der bæres oppe i atmosfæren ved  

 luftens påvirkning, bortset fra indretninger, der bæres oppe alene ved  

 direkte luftpåvirkning på jordens overflade.
 Luftfartøjschef (Pilot-in-Command). Den pilot, der er ansvarlig for  

 luftfartøjets føring og sikkerhed i flyvetiden.
 Passager (Passenger). Enhver person, som ikke gør tjeneste som  

 besætningsmedlem inden for flyvetiden.
3. Anvendelsesområde 3.1 Denne BL gælder for personbefordring med danske luftfartøjer.
 3.1.1 Et luftfartøj betragtes som dansk, når det er dansk registreret  

 eller anvendes til erhvervsmæssig flyvning i henhold til en dansk  

 driftstilladelse.
4. Generelt 4.1 Luftfartøjets ejer/bruger skal sikre, at luftfartøjet er indrettet og  

 forsynet med udstyr i overensstemmelse med bestemmelserne i denne BL, og at  

 der i driftshåndbogen er indeholdt de instruktioner, som er krævet i denne  

 BL.
 4.2 Luftfartøjschefen skal sikre, at det aktuelle antal personer om bord  

 ikke overstiger, hvad der er bestemt i denne BL, samt at anvendelsen af  

 sikkerhedsbælter, rygning, brug af iltanlæg og passagerernes indtagelse af  

 alkoholdige drikkevarer under flyvningen sker i overensstemmelse med  

 bestemmelserne i denne BL.
5. Antal personer ombord 5.1 Antallet af personer om bord på et luftfartøj under flyvning må ikke  

 overstige det antal, som Statens Luftfartsvæsen har godkendt det pågældende  

 luftfartøj til, og må endvidere ikke overstige antallet af sidde- og  

 liggepladser, som er forsynet med sikkerhedsbælte.
 5.1.1 Børn, som befordres i overensstemmelse med bestemmelserne i pkt. 9,  

 skal ikke medregnes i antallet af personer under pkt. 5.1.
 5.1.2 Ved befordring af faldskærmsudspringere kan antallet af personer om  

 bord på luftfartøjet overstige antallet af sidde- og liggepladser, som er  

 forsynet med sikkerhedsbælte.
5.2 På rute- eller charterflyvning med flyvemaskiner med en MTOM på over  

 5.700 kg må antallet af bevægelseshæmmede personer ikke være højere end Sådanne flyvninger betegnes i denne BL som ordinære flyvninger.
 5.3 Rute- eller charterflyvning med flyvemaskiner med en MTOM på over  

 5.700 kg, hvor antallet af bevægelseshæmmede personer overstiger det højst  

 tilladte antal for en ordinær flyvning, betegnes i denne BL som  

 specialflyvning.
 5.3.1 Ved specialflyvninger, hvor der i passagerantallet indgår en gruppe  

 bevægelseshæmmede personer, skal det maksimale antal bevægelseshæmmede  

 personer fastsættes af det pågældende luftfartsforetagende i overensstemmelse  

 med pkt. 11.1.3.
 5.3.2 Ved specialflyvninger, hvor passagererne udelukkende er  

 bevægelseshæmmede personer og deres ledsagere, f.eks. bærere, plejere eller  

 pårørende, skal antallet af bevægelseshæmmede personer fastsættes af det  

 pågældende luftfartsforetagende.
 Anm.:Antallet af bevægelseshæmmede personer ombord kan være afhængigt af  

 sådanne faktorer som flyvningens længde, de bevægelseshæmmedes behov for  

 assistance under flyvning samt flyvemaskintype.
6. Sikkerhedsbælter 6.1 Bortset fra børn under 2 år, jf. pkt. 9, og faldskærmsudspringere, jf.  

 pkt. 5.1.2, skal alle personer om bord være fastspændt med sikkerhedsbælte  

 under start og landing og i øvrigt, når luftfartøjschefen beordrer dette.  

 Hvis skulderseler er installeret i flyvemaskinen, skal disse anvendes i samme  

 omfang som sikkerhedsbælter.
 6.1.1 Besætningsmedlemmer kan undlade at benytte sikkerhedsbælter, når  

 dette er nødvendigt for udførelse af opgaver, der har betydning for  

 sikkerheden.
 6.1.2 Hvis besætningen kun består af luftfartøjschefen, skal passagererne  

 være fastspændt med sikkerhedsbælter under hele flyvningen.
 6.2 Statens Luftfartsvæsens inspektører, jf. pkt. 12, kan undlade at  

 benytte sikkerhedsbælter, når det af tjenstlige årsager er nødvendigt.
 6.3 I luftfartøjer, hvor cockpit og passagerkabine er adskilt, skal der i  

 passagerkabinen findes et for passagererne let synligt lysskilt, som med  

 tekst på dansk og/eller engelsk eller med symboler tydeligt informerer  

 passagererne om, at de skal være fastspændt med sikkerhedsbælte, når skiltet  

 er tændt.
 6.3.1 På stolerygge og foranstående skillevægge skal der findes et skilt,  

 som med tekst på dansk og/eller engelsk informerer passagererne om, at de  

 skal være fastspændt med sikkerhedsbælte, når de sidder i stolen.
 6.4 I luftfartøjer, hvor der findes toilet, skal der i dette rum findes et  

 lysskilt, som med tekst på dansk og/eller engelsk informerer passagererne om,  

 at ophold på toilettet er forbudt, når skiltet er tændt.
7. Rygning 7.1 Hvis rygning er tilladt i henhold til flyvehåndbogen, gælder  

 rygetilladelsen kun for siddende personer i cockpit og passagerkabine.  

 Rygning på toiletter eller i andre afskærmede rum er ikke tilladt.
 7.2 I luftfartøjer, hvor rygning er tilladt, og hvor cockpit og  

 passagerkabine er adskilt, skal der i passagerkabinen findes et for  

 passagererne let synligt lysskilt, som med tekst på dansk og/eller engelsk  

 eller med symboler tydeligt informerer passagererne om, at rygning er  

 forbudt, når skiltet er tændt.
 7.3 I luftfartøjer, hvor rygning er forbudt, og på toiletter og i andre  

 afskærmede rum, skal der findes et let synligt skilt, der med tekst på dansk  

 og/eller engelsk eller med symboler informerer passagererne om, at rygning er  

 forbudt.
 7.4 Rygning er forbudt under start og landing, samt når luftfartøjschefen  

 i øvrigt skønner det nødvendigt.
 7.5 Rygning i cockpit er forbudt, når der anvendes iltanlæg i dette rum.
 7.6 I luftfartøjer med en maksimalt tilladt startmasse (MTOM) på 5.700 kg  

 eller derunder er tobaksrygning forbudt, når nogen af de ombordværende  

 anvender iltanlæg.
 7.7 For luftfartøjer, som benyttes til erhvervsmæssig befordring af  

 personer, og som har en maksimalt tilladt startmasse (MTOM) på over 5.700 kg,  

 skal instruktioner for rygning i forbindelse med passagerers brug af iltanlæg  

 være indeholdt i luftfartsforetagendets driftshåndbog.
8. Indtagelse af alkoholholdige drikkevarer ved  

 erhvervsmæssig luftfart 8.1 Luftfartschefen skal sikre, 8.2 Luftfartschefen skal nægte at tage passagerer om bord og har ret til  

 at sætte passagerer af, som efter luftfartschefens skøn er så synligt  

 påvirket af alkohol eller andre stimulerende midler, at de kan udgøre en fare  

 for sikkerhed og orden ombord.
9. Befordring af børn 9.1 Børn under 2 år bør befordres i hertil indrettet liggekurv/sæde, der  

 er forsvarligt fastspændt og forsynet med anordning til barnets fastholdelse.
 9.2 Et barn under 2 år kan dog anbringes på skødet af en voksen person  

 under forudsætning af, at det pågældende sikkerhedsbælte kun anbringes  

 omkring den voksne person, og denne holder barnet fast.
10. Befordring af passagerer i cockpit/pilotsæde ved  

 erhvervsmæssig luftfart 10.1 For luftfartøjer med en maksimalt tilladt startmasse (MTOM) på over  

 5.700 kg, og hvor cockpit og passagerkabine er adskilt, skal instruktioner  

 for passagerers befordring i cockpit være indeholdt i luftfartsforetagendets  

 driftshåndbog.
 Anm.: Instruktionerne skal have til formål at sørge for sikkerhed og orden  

 i cockpittet.
10.2 Hvis luftfartøjets besætning kun består af een pilot, er det tilladt  

 at benytte det ubemandede pilotsæde til befordring af en passsager.
For sådan  

 anvendelse gælder følgende vilkår:
11. Erhvervsmæssig befordring af bevægelseshæmmede  

 personer 11.1 Flyvemaskiner med en maksimalt tilladt startmasse (MTOM) på over  

 5.700 kg 11.1.1 Generelt 11.1.1.1 Et luftfartsforetagende skal for hver anvendt flyvemaskintype  

 udarbejde instruktioner for befordring af bevægelseshæmmede personer på  

 ordinære flyvninger.
Instruktionerne skal indføres i driftshåndbogen.  

 Instruktionerne skal endvidere udarbejdes i tilfælde, hvor forskellige  

 versioner af en flyvemaskintype kræver forskellige procedurer under en  

 nødevakuering.
 11.1.1.2 Hvis et luftfartsforetagende ønsker at befordre et større antal  

 bevægelseshæmmede personer end fastsat for ordinære flyvninger, skal  

 instruktioner herfor udarbejdes og indføres i driftshåndbogen.
 11.1.1.3 Før en flyvning påbegyndes, skal luftfartsforetagendet informere  

 luftfartøjschefen om antallet af bevægelseshæmmede personer ombord, deres  

 placering, samt i hvilket omfang plejere/bærere medfølger.
11.1.2 Ordinære flyvninger 11.1.2.1 Det pågældende luftfartsforetagende skal fastsætte i  

 driftshåndbogen, i hvilke tilfælde bevægelseshæmmede personer skal ledsages  

 af personer, der kan bistå under en evakuering.
 11.1.2.2 En bevægelseshæmmet person skal placeres i en stolerække i  

 umiddelbar nærhed af en nødudgang af type A, type I eller II, på en sådan  

 måde, at adgangen til nødudgangen ikke blokeres.
11.1.3 Specialflyvninger 11.1.3.1 Ved specialflyvninger, jf. pkt. 5.3.1, skal bevægelseshæmmede  

 personer placeres i een og samme sektion af kabinen.
Sektionen afgrænses af  

 kabinens midtergang samt 2 på hinanden følgende nødudgange, placeret i samme  

 side, hvoraf den ene skal være af type A, type I eller af type II.
 11.1.3.1.1 I kabiner, der er opdelt i ydersektioner og midtersektion(er),  

 må bevægelseshæmmede personer ikke placeres i midtersektionen(erne).
11.1.3.2 Ved specialflyvninger skal de bevægelseshæmmede personer efter  

 luftfartsforetagendets bedømmelse placeres mest hensigtsmæssigt.
Placering må  

 dog ikke finde sted i stolerækken ud for et kabinevindue, der tjener som  

 nødudgang.
 11.1.3.3 Ved specialflyvninger skal medfølge mindst een bærer for hver 5  

 bevægelseshæmmede personer ud over det antal, som må befordres på ordinære  

 flyvninger i henhold til pkt. 5.2. Bærere skal sidde i umiddelbar nærhed af  

 de bevægelseshæmmede personer.
 11.1.3.4 Ved specialflyvninger skal den krævede minimum kabinebesætning  

 forøges med yderligere eet kabinebesætningsmedlem for hver 15  

 bevægelseshæmmede ud over det antal, som må befordres på ordinære flyvninger  

 i henhold til pkt. 5.2. Ekstra kabinebesætningsmedlemmer kan erstattes af  

 bærere, hvis disse har gennemgået en uddannelse, som er vurderet  

 tilfredsstillende af det pågældende luftfartsforetagende.
11.2 Flyvemaskiner med en MTOM på 5.700 kg eller derunder samt helikoptere Luftfartsforetagendet skal for hver anvendt luftfartøjstype udarbejde  

 instruktioner for befordring af bevægelseshæmmede personer.
Instruktionerne  

 skal godkendes af Statens Luftfartsvæsen og indføres i driftshåndbogen.
12. Stagens luftfartsvæsens inspektører 12.1 Inspektører på tjeneste skal have adgang til luftfartøjet, herunder  

 cockpittet, og kan kun nægtes adgang under henvisning til  

 flyvesikkerhedsmæssige hensyn.
I sådanne tilfælde skal luftfartøjschefen  

 umiddelbart efter flyvningen gøre inspektøren bekendt med årsagen.
12.2 Inspektører vil identificere sig med et blåt identitetskort med en  

 rød diagonal stribe.
Identitetskortet er forsynet med fotografi.
13. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
14. Klageadgang Afgørelser truffet af Statens Luftfartsvæsen efter bestemmelserne i denne  

 BL, kan påklages til Ministeriet for Offentlige Arbejder.
15. Straf 15.1 Overtrædelse af bestemmelserne i pkt. 4.1 og 4.2 i denne BL straffes  

 i medfør af luftfartslovens § 149, stk. 8, med bøde, hæfte eller fængsel i  

 indtil 2 år.
 15.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar i medfør af  

 luftfartslovens § 149, tk. 13.
16. Ikrafttræden 16.1 Denne BL træder i kraft den 1. januar 1988.
 16.2 Samtidig ophæves BL 5-32, 1. udgave af 1. september 1980.
