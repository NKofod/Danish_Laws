 I december 1970 introduceredes et varenummersystem for lægemidler og andre  

 varegrupper.
 Varenummersystemet består i dag af følgende grupper:
 Gruppe 1 (0-19.999), der omfatter famaceutiske specialister.
 Gruppe 2 (20.000-24.999), der omfatter mærkevarer, som forhandles af  

 landets apoteker.
 Gruppe 3 (25.000-39.999), der omfatter de råvarer, kemikalier og droger,  

 der forhandles af lægemiddelgrossisterne.
 Gruppe 4 (40.000-59.999), der omfatter farmaceutiske specialiteter,  

 ligesom gruppe 1.
 Gruppe 5 (60.000-69.999), der omfatter galenika i bulk.
 Gruppe 6 (70.000-79.999), der omfatter apotekspakkede farmaceutiske  

 specialiteter, som er registreret efter lægemiddellovens § 49, og som er  

 blevet markedsført i perioden indtil 1. januar 1980, samt præparater der er  

 optaget i takst for standardpakninger.
 Gruppe 7 (80.000-99.999), der anvendes til internt brug af de  

 virksomheder, der har behov for nummerering af et varesortiment, som ikke  

 indpasses i de øvrige grupper.
 Varenumre til farmaceutiske specialiteter omfattet af grupperne 1 og 4  

 rekvireres ved skriftlig henvendelse til Dansk Lægemiddelstatistik,  

 Marielundvej 32 B, 2730 Herlev.
 Opmærksomheden henledes på, at nye pakninger af farmaceutiske  

 specialiteter ikke vil blive optaget i specialitetstaksten, medmindre der  

 senest 14 dage før offentliggørelsen i taksten, til Sundhedsstyrelsens  

 farmaceutiske laboratorium, foreligger en bekræftelse fra Dansk  

 Lægemiddelstatistik på det tildelte varenummer.
 Varenumre til mærkevarer omfattet af gruppe 2, rekvireres ved skriftlig  

 eller telefonisk henvendelse til Danmarks Apotekerforening,  

 takstsekretariatet, Lergravsvej 59, 2300 København S, tlf. (01) 55 11 88.
 Varenumre til råvarer og galenika i bulk omfattet af gruppe 3 og 5  

 rekvireres ved skriftlig henvendelse til Mecobenzon A/S, Halmtorvet 29, 1503  

 København V.
 Foranstående træder i kraft den 1. juli 1983. Samtidig bortfalder  

 sundhedsstyrelsens meddelelse af 15. juni 1979 om samme emne.
 P.D.V.
