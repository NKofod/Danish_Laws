(Til alle frie grundskoler) Hermed følger Undervisningsministeriets cirkulære af 8. september 1988 om  

 årsvikarer, måneds- og timelønnede vikarer ved frie grundskoler.
Cirkulæret er en sammenfatning af allerede udsendte regler vedrørende  

 vikarer ved frie grundskoler.
Endvidere indholder cirkulæret følgende  

 ændringer:
 1. - Lønforløbet for årsvikarer i stillinger som  

 lærere udvides med skalatrin 21 efter samme regler, som gælder for opnåelsen  

 af skalatrin 20.
 - Lønforløbet for årsvikarer i stillinger som børnehaveklasseleder udvides  

 med skalatrin 18 efter samme regler, som gælder for opnåelsen af skalatrin  

 17.
 2. - Der blev med virkning fra 1. august 1987  

 foretaget en omklassificering af stillinger som børnehaveklasseleder fra  

 lønrammeforløbet 9/14 til lønrammeforløbet 11/6 + særligt tillæg på kr.  

 1.600,00 (grundbeløb pr. 1. oktober 1984). Aflønningsforholdene for  

 årsvikarer, måneds- og timelønnede vikarer i stillinger som  

 børnehaveklasseleder ændres i overensstemmelse hermed pr. 1. august 1988.
 Vedrørende ændringen i § 2, stk. 1, bemærkes, at det er en forudsætning  

 for oprykning til skalatrin 20 henholdsvis 21, at en af følgende to  

 betingelser er opfyldt:
Ad 1. Der er ikke andre begrænsninger.
Flere ansættelsesperioder som  

 årsvikar kan medregnes, blot betingelsen om mindst halvt timetal er opfyldt.
Ad 2. Denne betingelse vil være opfyldt, hvis den pågældende før  

 ansættelsestidspunktet som årsvikar allerede har påbegyndt skalatrin 20,  

 henholdsvis 21 m.fl.
Hertil regnes de tilfælde, hvor den pågældende ville  

 have været berettiget til oprykning på skalatrin 20 henholdvis 21 i de nævnte  

 stillinger.
Er et af disse skalatrin ikke opnået, sker oprykning som anført  

 under nr. 1.
 Vedrørende ændringen i § 2, stk. 2, bemærkes, at årsvikarer i stillinger  

 som børnehaveklasseleder under tilsvarende betingelser som fastsat i  

 bestemmelserne i § 2, stk. 1, oprykkes til skalatrin 16,-17 eller 18.
 For så vidt angår ydelse af det særlige tillæg af samme størrelse som det,  

 der ydes til børnehaveklasseledere, henvises til Undervisningsministeriets  

 skrivelse af 14. januar 1988 om tjenestetiden for børnehaveklasseledere.
Det bemærkes, at klassificeringen af årsvikarer fremover foretages af  

 skolen, og at det således ikke længere vil være nødvendigt at rette  

 henvendelse til ministeriet herom.
I bilag til cirkulæret er der vist  

 eksempler på klassificering af årsvikarer.
 For så vidt angår ydelse af tillæg til lærere/børnehaveklasseledere for  

 varetagelse af undervisningstimer i forbindelse med samordnet indskoling, jf.  

 §§ 4-6 i cirkulære af 18. januar 1988 om klassificering af stillinger som  

 børnehaveklasseleder, lærer, viceskoleinspektør og skoleleder ved friskoler,  

 private grundskoler samt private gymnasier med grundskoleafdeling bemærkes,  

 at bestemmelserne finder tilsvarende anvendelse for årsvikarer og  

 månedslønnede vikarer, dog således tillægget udbetales bagud.
 P. m. v.
 e. b.
Susanne Boe fm.
 Bilag.
 Bilaget er udeladt her.
