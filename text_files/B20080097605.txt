Bekendtgørelse om IT- og Telestyrelsens gebyrer i 2008 I medfør af § 48 og § 49 i lov om radiofrekvenser, jf. lovbekendtgørelse nr. 680 af 23. juni 2004, og § 32 i lov om konkurrence- og forbrugerforhold på telemarkedet, jf. lovbekendtgørelse nr. 780 af 28. juni 2007, bekendtgøres:
 § 1. For prøver i amatørradio- og amatørradiosatellittjenesten og udstedelse af genparter af certifikater betales et gebyr med nedenstående beløb:
 1) Amatør-radioprøve - 500 kr. pr. prøve.
 2) Genpart af certifikat - 85 kr. pr. genpart.
 § 2. For udstedelse af individuelt kaldesignal til brugere af radiofrekvenser betales et gebyr med nedenstående beløb:
 1) Udstedelse af kaldesignal i luftfartsradiotjenester - 350 kr.
 2) Udstedelse af kaldesignal på radioamatørområdet - 350 kr.
 § 3. Bekendtgørelsen træder i kraft den 3. oktober 2008.
 Stk. 2. Bekendtgørelse nr. 1376 af 15. december 2005 om IT- og Telestyrelsens gebyrer og afgifter i 2006 og bekendtgørelse nr. 1529 af 14. december 2006 om IT- og Telestyrelsens gebyrer og afgifter i 2007 ophæves.
