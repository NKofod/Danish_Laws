Betænkning afgivet af Boligudvalget den 24. maj 2007 Betænkning over Forslag til lov om ændring af byggeloven, lov  

 om almene boliger m.v. og lov om bygnings- og boligregistrering (Byggeskadeforsikring m.v.) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 14. marts 2007 og var til 1.  

 behandling den 10. april 2007. Lovforslaget blev efter 1. behandling henvist  

 til behandling i Boligudvalget.
Møder Udvalget har behandlet lovforslaget i 3 møder.
Høringer Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 22. december 2006 dette  

 udkast til udvalget, jf. alm. del  bilag 58. Den 22. marts 2007 sendte  

 økonomi‑ og erhvervsministeren de  

 indkomne høringssvar og et notat herom til udvalget, jf.
L 177  bilag  

 1.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danske Arkitektvirksomheder, Forbrugerrådet og F&P  Forsikring og Pension.
 Økonomi- og erhvervsministeren har over for udvalget kommenteret  

 henvendelserne.
Deputationer Endvidere har Danske Arkitektvirksomheder mundtligt over for  

 udvalget redegjort for deres holdning til lovforslaget.
Samråd Udvalget har stillet 1 spørgsmål til økonomi- og  

 erhvervsministeren til mundtlig besvarelse.
Ministeren har besvaret  

 spørgsmålet  

 i et samråd med udvalget den 22. maj 2007. Ministeren har efterfølgende sendt  

 udvalget det talepapir, der lå til grund for ministerens besvarelse af  

 spørgsmålet.
Spørgsmål Udvalget har stillet 28 spørgsmål til økonomi- og  

 erhvervsministeren til skriftlig besvarelse, som denne har besvaret.
3. Emner, udvalget særligt har behandlet Skimmelsvamp På udvalgets opfordring har økonomi- og erhvervsministeren over  

 for udvalget oplyst følgende:
 »Som opfølgning på samråd i Folketingets Boligudvalg den 22. maj  

 2007 uddyber dette notat svaret på spørgsmål 25 stillet af Boligudvalget den  

 7.  

 maj 2007.
Byggeskadeforsikringen dækker væsentlige byggeskader.
Skadesbegrebet  

 i byggeskadeforsikringen vil lægge sig tæt op af den definition,  

 Byggeskadefonden i dag benytter.
Sundhedsskadelig forekomst af skimmelsvampe,  

 der skyldes forhold ved opførelsen af byggeriet, vil være omfattet af  

 forsikringen.
Begyndende vækst af skimmelsvamp er tegn på en uønsket fugt, som  

 kan udvikle sig til et sundhedsproblem.
Når der opstår fugt i en bolig, kan  

 det  

 have sin årsag i en byggeskade, fx fordi der er brugt fugtige gipsplader ved  

 opførelsen af bygningen.
I disse tilfælde vil byggeskadeforsikringen dække  

 både  

 udgifter til ændring af den fejlkonstruktion, som medfører fugten, og  

 udgifter  

 til at fjerne skimmelsvampen.
Forekomsten af skimmelsvamp kan være synlig eller usynlig.  

 Ikke-synlig skimmelsvamp vil - ligesom synlig skimmelsvamp - være dækket af  

 forsikringen, hvis den skyldes forhold ved byggeriets opførelse og vil  

 udvikle  

 sig til at være sundhedsskadelig, hvis der ikke gribes ind.
Det vil fx gælde  

 skimmelsvamp, som forefindes bag paneler eller vægge.
Byggeskadeforsikringen  

 dækker endvidere eventuelle nødvendige genhusningsudgifter.
Byggeskadeforsikringen vil ikke dække fjernelse af forekomst af  

 skimmelsvamp af bagatelagtig karakter.
Disse skader vil normalt kunne  

 udbedres  

 ved afrensning og forbedret udluftning.
Byggeskadeforsikringen dækker heller  

 ikke, hvis årsagen til forekomsten af skimmelsvamp er uheldig brugeradfærd.  

 Afhjælpningen af den bagvedliggende årsag til fugtophobningen og dermed  

 årsagen  

 til den bagatelagtige forekomst af skimmelsvamp vil være dækket af  

 byggeskadeforsikringen,  

 når skimmelsvampen skyldes væsentlige byggeskader ved opførelsen af  

 byggeriet.
Der findes på nuværende  

 tidspunkt ingen offentligt fastsatte regler for, hvornår skimmelsvamp er  

 sundhedsskadelig.  

 Socialministeriet og Økonomi- og Erhvervsministeriet udarbejder pt. i anden  

 forbindelse en fælles vejledning til kommunerne om lovgrundlaget vedrørende  

 sager om skimmelsvamp.
Som supplement til denne vejledning udarbejder  

 Sundhedsstyrelsen en vejledning om håndtering af sager vedrørende indeklima i  

 boliger.
Det er intentionen, at denne vejledning bl.a. beskriver grænser for  

 bagatelagtig vækst af skimmelsvampe.
Denne afgrænsning vil kunne bruges i  

 forhold  

 til byggeskadeforsikringen.
 Sundhedsstyrelsen har i  

 forbindelse med vejledningen tilkendegivet, at der ved vurderingen af  

 svimmelsvampens skadelighed både skal tages hensyn til udbredelsen og i  

 hvilke  

 rum, svampen forefindes.
Den nærmere præcisering  

 af hvilken forekomst af skader, der vil være dækningsberettiget, vil blive  

 fastsat i en bekendtgørelse.
Bekendtgørelsen vil inddrage Sundhedsstyrelsens  

 vejledning, herunder afgrænsningen af, hvornår skimmelsvamp er bagatelagtig.  

 Fordelen ved at fastsætte reglerne i en bekendtgørelse er, at reglerne er  

 bindende og samtidig kan ændres relativt hurtigt, hvis der kommer ny viden på  

 området.
Bekendtgørelsen vil  

 blive sendt i en bred høring inden den bliver udstedt.« Omfattede byggerier og bygherrer På udvalgets opfordring har økonomi- og erhvervsministeren over  

 for udvalget oplyst følgende:
 »Som opfølgning på samråd i Folketingets Boligudvalg den 22. maj  

 2007 uddyber dette notat, hvilke byggerier og bygherrer, der er omfattet af  

 forsikringspligten.
 Med økonomi- og  

 erhvervsministerens ændringsforslag fremsendt til Boligudvalget den 8. maj  

 2007  

 vil der ifølge lovforslaget være forsikringspligt i alle de tilfælde, hvor en  

 forbruger køber en  

 nybygget helårsbolig  

 som en samlet pakke fra en professionel.
 Det vil sige, der er forsikringspligt i de tilfælde, hvor en  

 professionel erhvervsdrivende står for byggeprocessen, og dermed indgår  

 aftalerne med de håndværkere, der skal opføre huset.
 Det betyder, at  

 der vil  

 være forsikringspligt i de tilfælde, hvor en forbruger køber hus og grund af  

 samme virksomhed, og de tilfælde, hvor forbrugeren vælger at købe en grund,  

 og  

 lader et firma stå for opførelsen af huset samt de tilfælde, hvor forbrugerne  

 udbyder  

 opførelsen af en helårsbolig i en samlet entreprise.
Der er forsikringspligt også i de tilfælde, hvor den professionelle  

 betinger aftalen om opførelsen af en bolig af, at forbrugeren indgår aftale  

 med  

 en eller flere nærmere angivne erhvervsdrivende om opførelsen af en del af  

 bebyggelsen.
I sådanne tilfælde vil det i realiteten være den professionelle,  

 der står for byggeprocessen.
Det vil være den professionelle bygherre, der skal tegne og  

 afholde udgiften til forsikringen.
Hvis en forbruger lader én professionel  

 erhvervsdrivende forestå selve opførelsen af en bolig, er det den  

 professionelle, der er bygherre i lovens forstand.
 Der er ikke pligt til at tegne byggeskadeforsikring for ny  

 bebyggelse, som ikke er helårsbeboelse, bebyggelse opført af offentlige  

 bygherrer eller bebyggelse der er dækket af Byggeskadefonden.
 Der er heller ikke forsikringspligt for bebyggelse, der opføres  

 af forbrugeren, og hvor forbrugeren selv står for styring af byggeprocessen  

 og  

 indgår aftalen med forskellige håndværkere, der skal opføre boligen.
Den forbruger, der vælger selv at stå for opførelsen af  

 byggeriet, kan normalt få betydelig indflydelse på kvalitetssikringen af  

 byggeriet.
Forbrugeren kan således sikre kvaliteten af byggeriet i et andet  

 omfang end i de tilfælde, hvor forbrugeren får én professionel til at opføre  

 bebyggelsen.
Forbrugeren vil dog have mulighed for at tegne en  

 byggeskadeforsikring  

 på frivillig basis.
 I de tilfælde hvor forbrugeren selv udfører en væsentlig del af  

 arbejdet i forbindelse med opførelsen af huset  dvs. medbyg - vil der  

 som  

 udgangspunkt ikke være forsikringspligt for bebyggelsen.
Det er imidlertid hensigten at fastsætte, at når forbrugeren  

 udfører mindre arbejder på boligen, såsom malerarbejde, opførelse af garage,  

 skur eller lignende i tilknytning til boligen, vil der være forsikringspligt  

 for den del af huset, som ikke kan henføres til det arbejde, forbrugeren selv  

 har lavet.
Den nærmere afgrænsning af, hvornår der er tale om medbyg, vil  

 blive  

 fastsat i en bekendtgørelse.
Bekendtgørelsen vil inden udstedelsen blive  

 sendt  

 i en bred høring.
I de tilfælde, hvor forbrugeren selv udfører mindre arbejde på  

 huset, og der opstår en væsentlig byggeskade på huset, som kan henføres til  

 dette arbejde vil byggeskadeforsikringen ikke dække skaden.
Uenigheder om  

 hvorvidt en byggeskade skyldes det arbejde, forbrugeren selv har udført, vil  

 kunne indbringes til Forsikringsankenævnet.« 4. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Socialdemokratiets,  

 Socialistisk Folkepartis og Enhedslistens medlemmer af udvalget deler  

 ønsket om etablering af en byggeskadeforsikring for det private boligbyggeri.  

 Dermed skulle vi gerne få gjort op med de alvorlige problemer, mange nye  

 boligejere har været udsat for ved at overtage nyopførte boliger med  

 byggeskader og alvorlige svigt.
 Erfaringerne med etableringen  

 af en byggeskadefond for det støttede byggeri i 1986 har tydeligt vist sin  

 effektivitet i form af en hurtig indgriben overfor netop byggeskader m.v.
S, SF og EL skal dog ikke  

 undlade at udtrykke vores undren over, at økonomi-  

 og erhvervsministeren ikke har ønsket at inddrage os undervejs i forhold  

 til det fremsatte forslag.
Forslaget bar ved fremsættelsen i den grad  

 præg  

 af hastværk og ikke særlig gennemtænkte løsninger, hvilket også har  

 betydet, at der har været behov for at stille en lang række spørgsmål  

 samt at afholde et samråd.
Naturligvis er det  

 glædeligt, at ministeren har erkendt problemerne og efterkommet vores ønsker  

 på  

 en række punkter.
Det være sig i forhold til dækningsomfanget, hvor alle  

 boliger opført i samlet entreprise, samt hvor et firma står for opførelsen,  

 nu  

 vil være omfattet af den obligatoriske byggeskadeforsikring.
Tilsvarende  

 glæder  

 det os, at ministeren har efterkommet vores ønske om, at  

 byggeskadeforsikringen  

 skal være primær, og dermed fjernet den misforståede sammenblanding til  

 f.eks.  

 ejerskifteforsikringer.
Nævnes bør også S, SF´s og  

 EL´s tilfredshed med, at ministeren − som det tredje − har  

 accepteret at fremsætte et ændringsforslag, der sikrer, at det ikke vil være  

 muligt at få en anerkendt forsikringsskade udbetalt kontant, men at  

 den naturligvis altid skal bruges til udbedring af den anerkendte  

 byggeskade.
Men samtidig skal vi ikke  

 undlade at give udtryk for vores bekymring over forsikringsselskabernes  

 problematiske rolle i forhold til eftersyn.
Det havde været naturligt at  

 trække  

 på den erfaring, de bestående byggeskadefonde har i den sammenhæng.
Ministeren giver i bemærkningerne  

 til lovforslaget udtryk for, at forslaget også skal ses som en indsats mod  

 skimmelsvamp.
Men til trods for adskillige spørgsmål/svar er det ikke  

 lykkedes  

 at komme til en endelig afklaring.
De meget upræcise svar og tilkendegivelser  

 fra ministerens side kan kun opfattes som et udtryk for, at regeringen og  

 ministeren ikke tager dette store problem seriøst nok.
I S, SF  

 og EL vil vi ikke acceptere, at mennesker fastholdes i usunde boliger,  

 der  

 ikke er egnet til beboelse, og som frembyder ganske alvorlige helbredsmæssige  

 konsekvenser for disse mennesker.
På den baggrund finder vi det ganske  

 utilfredsstillende, at det ikke har været muligt i loven klart at få  

 præciseret  

 lovens dækningsomfang i forhold til skimmelsvamp.
 Socialdemokratiet,  

 Socialistisk Folkeparti og Enhedslisten skal afslutningsvis ikke  

 undlade at give udtryk for vores bekymring for, at det vil vise sig, at der  

 efter lovens vedtagelse vil opstå flere sager, hvor det vil vise sig, at  

 lovforslaget ikke har været tilstrækkeligt gennemtænkt.
 Dansk Folkepartis medlemmer af udvalget udtaler, at på baggrund  

 af erfaringerne fra Byggeskadefonden for det almene byggeri, hvor det  

 lykkedes  

 at reducere antallet af byggeskader fra 30 pct. i 1986 til 4 pct. i 2005,  

 ønsker regeringen nu at indføre en lignende ordning for de private boliger.
Den obligatoriske byggeskadeforsikring skal tegnes af bygherren  

 til fordel for bygningsejeren, når professionelle bygherrer bygger  

 helårsboliger til private.
Forsikringsordningen dækker væsentlige  

 byggeskader,  

 der har betydning for bygningens levetid og funktion, i 10 år, herunder bl.a.  

 skimmelsvamp.
Endvidere dækker forsikringen genhusning  

 af beboerne i tilfælde af skader, hvor fraflytning er nødvendig  

 for udbedring af skaderne.
Der skal gennemføres to eftersyn af bygningen, der  

 skal afdække fejl i byggeriet og give forbrugeren viden om bygningens  

 standard,  

 første eftersyn efter 1 år og næste eftersyn efter 5 år.
I forbindelse med  

 eftersynene udarbejdes en eftersynsrapport, der beskriver de konstaterede  

 skader og svigt.
Byggeskadeforsikringen bliver med ændringsforslagene primær i  

 forhold til andre tingsforsikringer som f.eks. ejerskifteforsikringer og  

 husforsikringer.
Forsikringspræmien må ikke overstige 1,5 pct. af  

 anskaffelsessummen, hvilket er en væsentlig forudsætning for, at Dansk  

 Folkeparti er positivt indstillet over for en obligatorisk forsikring.  

 Udgifterne til forsikringen vil kunne indgå i købers realkreditfinansiering  

 af  

 købet og kan derfor betales over 30 år, hvilket også er en væsentlig  

 forudsætning  

 for Dansk Folkeparti.
Der er endvidere en selvrisiko på maks. 10.000 kr. pr.  

 skade.
Selvrisikoen kan højst være på 20.000 kr. pr. bolig.
Kontrollen med,  

 at  

 der er tegnet byggeskadeforsikring, foretages af kommunen.
Ordningen  

 evalueres  

 løbende, første gang efter 2 år.
Dansk Folkeparti mener, det er sørgeligt, at det overhovedet er  

 nødvendigt at tegne en forsikring i nybyggeri, der dækker byggeskader  

.  

  

 Det burde være en selvfølge, at  

 bygherre, entreprenører og håndværkere satte en ære i at udføre gedigent  

 håndværk,  

 eller i det mindste rettede deres fejl hurtigst muligt, når kunden påviste,  

 at  

 der var begået fejl.
Men desværre hører og ser vi gang på gang, at beboerne i  

 det såkaldt færdige byggeri bliver sorteper, fordi bygherre, entreprenører og  

 håndværkere afleverer byggeriet fyldt med fejl og mangler.
Dansk Folkeparti  

 beklager, at det er nødvendigt at fordyre byggeriet unødigt med en  

 obligatorisk  

 byggeskadeforsikring.
Det Radikale Venstres medlem af udvalget skal udtale, at Det  

 Radikale Venstre ønsker at fremme byggeri af høj kvalitet.
Derfor støtter vi  

 lovforslaget, der har til formål at nedbringe antallet af fejl og mangler i  

 det  

 private boligbyggeri.
Der er store gevinster at hente.
En undersøgelse fra  

 2004  

 viser, at udgifterne til udbedring af fejl og mangler i dansk byggeri beløber  

 sig til ca. 12 mia. kr. årligt.
Meget tyder på, at det endda er blevet værre.  

 Byggeriets Evalueringscenter vurderede i 2006, at antallet af kritiske  

 mangler  

 i byggeprocessen er i voldsom vækst.
Derfor anser Det Radikale Venstre forslaget om en obligatorisk  

 byggeskadeforsikring for professionelle bygherrer, der opfører privat  

 byggeri,  

 for at være et klart fremskridt.
Forsikringsordningen vil dække bredt, nemlig  

 ca. 13.000 boliger eller 85 pct. af de opførte boliger.
Ordningen er en  

 parallel  

 til den byggeskadefond, der siden 1986 har eksisteret for det almene byggeri.  

 Her har erfaringerne været særdeles positive  med et fald i antallet af  

 væsentlige byggeskader fra 30 pct. i 1986 til 4 pct. i 2005. Af netop denne  

 grund har Det Radikale Venstre tiltro til, at denne nye obligatoriske  

 byggeskadeforsikring for professionelle bygherrer vil gøre en positiv  

 forskel.
Økonomi- og erhvervsministeren har på baggrund af Folketingets  

 behandling af lovforslaget fremsat en række ændringsforslag, der alle  

 forbedrer  

 lovforslaget.
Resultatet er blevet en klarere forsikringsordning, der vil  

 dække  

 alle tilfælde, hvor en forbruger køber et nybygget hus som en samlet pakke  

 fra  

 en professionel.
I de tilfælde, hvor forbrugeren selv vælger at stå for  

 byggeriet,  

 er det i Det Radikale Venstres øjne naturligt, at forbrugeren selv påtager  

 sig  

 ansvaret for byggeriet og derfor også selv beslutter, om der skal tegnes  

 forsikring.
Forbrugeren, der vælger at være sin egen bygherre, vil kunne  

 vælge  

 at tegne forsikringen på frivillig basis og dermed opnå en byggeskadedækning,  

 der svarer til de tilfælde, hvor byggeskadeforsikringen er obligatorisk Det Radikale Venstre finder det afgørende, at de skader, der  

 udløser erstatning, rent faktisk udbedres.
Det sikrer lovforslaget.  

 Forsikringsselskaberne pålægges kun at udbetale erstatning for en  

 dækningsberettiget byggeskade, hvis skaden udbedres.
Det Radikale Venstre er principielt betænkelig ved den  

 interessekonflikt, lovforslaget lægger op til, når forsikringsselskaberne får  

 ansvar for både at gennemføre de to lovpligtige eftersyn og at udbetale  

 erstatning.
Vi hæfter os dog ved, at forsikringsselskaberne skal gennemføre  

 deres  

 eftersyn efter samme skemalagte procedurer og krav om afrapportering som  

 Byggeskadefonden.
Forsikringsselskaberne pålægges også at lade en  

 bygningssagkyndig gennemføre tilsynene.
Det bør som udgangspunkt sikre  

 kvaliteten af eftersynene.
Det Radikale Venstre er også principielt imod at fravige  

 persondatalovens hovedprincip om, at offentliggørelse af navne på personer  

 eller virksomheder kun kan ske efter en konkret vurdering fra sag til sag.  

 Med  

 lovforslaget gives der imidlertid adgang til generelt at offentliggøre  

 navnene  

 på de virksomheder, der har bidraget til eller forårsaget en  

 dækningsberettiget  

 skade.
Det Radikale Venstre er enig i, at en sådan offentliggørelse i sig  

 selv  

 kan have en præventiv effekt, men vi finder det helt afgørende, at der ikke  

 offentliggøres navne på virksomheder, der ikke har eller mener at have et  

 ansvar for byggeskaderne.
For Det Radikale Venstre har det derfor af hensyn  

 til  

 retssikkerheden været en forudsætning, at der ikke kan ske offentliggørelse,  

 før der er truffet afgørelse i eventuelle verserende retssager eller andre  

 former for tvister om ansvarsspørgsmålet.
Det Radikale Venstre lægger stor vægt på ministerens tilsagn om  

 at evaluere den obligatoriske byggeskadeordning efter to år.
Det vil bl.a.  

 være  

 vigtigt at undersøge, i hvor høj grad de obligatoriske byggeskadeforsikringer  

 har fordyret byggeriet mere end ventet.
Udgangspunktet er, at prisen på den  

 gennemsnitlige præmie ikke vil overstige 1,5 pct. af anskaffelsessummen.
Det vil også være aktuelt at undersøge, om ordningen har vist  

 sig for tung at administrere.
Lige nu lægges der unægtelig op til megen  

 rapportskriveri.
Endelig bør evalueringen også rejse spørgsmålet om, hvorvidt den  

 obligatoriske byggeskadeforsikring i sig selv har hæmmet opførelsen af  

 innovativt byggeri.
Det er for os et særskilt mål at fremme netop  

 eksperimenterende og innovativt byggeri.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

  

 økonomi- og erhvervsministeren,  

  

 tiltrådt af  

  

 udvalget:
Til § 1 1)  

  

 Det under  

  

 nr. 6  

  

 foreslåede  

  

 §  

 25 A, stk. 3,  

  

 affattes således:
»Stk. 3.  

  

 I de tilfælde,  

 hvor en forbruger indgår aftale med en erhvervsdrivende om, at den  

 erhvervsdrivende  

 opfører eller forestår opførelsen af bebyggelsen, anses den erhvervsdrivende  

 for at være bygherre efter denne lov.
Det samme gælder, hvis den  

 erhvervsdrivende betinger aftalen om opførelse af bebyggelsen af, at  

 forbrugeren indgår aftale med en eller flere nærmere angivne erhvervsdrivende  

 om opførelse af en del af bebyggelsen.« [Præcisering og udvidelse af forsikringspligten] 2)  

  

 I den under  

  

 nr. 6  

  

 foreslåede  

  

 § 25 B  

  

 indsættes efter stk. 3 som nye stykker:
»Stk. 4.  

  

 Når forsikringsbegivenheden indtræder, tilkommer  

 retten til erstatning den sikrede, jf. stk. 1, selv om denne ikke har fået  

 meddelelse om forsikringen.
Forsikringstageren kan ikke med bindende virkning  

 forhandle med selskabet om erstatningen eller oppebære erstatningen.
Stk. 5.  

  

 Hvis der er  

 panthavere eller indehavere af andre tinglige rettigheder i ejendommen, kan  

 erstatningsbeløbet  

 udbetales til sikrede, når skaden er udbedret, eller betryggende sikkerhed er  

 stillet for panthaver eller indehaveren af den tinglige rettigheds  

 fyldestgørelse.« [Præcisering af erstatningens udbetaling] Stk. 4 og 5 bliver herefter stk. 6 og 7.
 3)  

  

 Det under  

  

 nr. 6  

  

 foreslåede  

  

 § 25 B, stk.  

 4,  

  

 der bliver stk. 6, affattes således:
»Stk. 6.  

  

 Hvis et  

 forsikringsselskab har ydet erstatning til dækning af en byggeskade, jf. stk.  

 2, der tillige helt eller delvis er dækket af en anden tingsforsikring, kan  

 forsikringsselskabet ikke kræve refusion af det pågældende forsikringsselskab  

 inden for tingsforsikringens forsikringssum.« [Ændring af bestemmelsen om refusion, således at  

 byggeskadeforsikringen bliver primær] Til § 4 4)  

  

 I  

  

 stk. 1  

  

 og  

  

 2  

  

 ændres »1.  

 februar 2008« til: »1. april 2008«.
[Udskydelse af lovens ikrafttræden] Bemærkninger Til nr. 1 Efter §  

 25 A,  

 stk. 3, i det fremsatte lovforslag er der forsikringspligt for den  

 erhvervsdrivende i de tilfælde, hvor forbrugeren køber både projekt og grund  

 af  

 den samme erhvervsdrivende, og i de tilfælde, hvor forbrugeren har erhvervet  

 en  

 grund på betingelse af, at et nærmere angivet firma skal opføre bebyggelsen  

 på  

 grunden.
Der er derimod ikke forsikringspligt i de tilfælde, hvor  

 forbrugeren af et firma køber et hus og en grund uafhængigt af hinanden.
Der  

 er  

 samme behov for at forsikre huset i disse tilfælde.
Det foreslås derfor, at  

 forsikringspligten  

 udvides, så der er forsikringspligt for den erhvervsdrivende i alle tilfælde,  

 hvor en professionel bygherre står for byggeprocessen og dermed indgår  

 aftalerne med de entreprenører, der skal opføre huset.
Det betyder, at der  

 vil  

 være forsikringspligt i de tilfælde, hvor forbrugeren køber projekt og grund  

 af  

 samme erhvervsdrivende, som tillige opfører eller står for opførelsen af  

 huset,  

 i de tilfælde, hvor forbrugeren køber grund på betingelse af, at et nærmere  

 angivet  

 firma opfører bebyggelsen, og i de tilfælde, hvor forbrugeren køber en grund  

 for derefter at få et firma til at opføre et hus på grunden.
 Baggrunden for ændringen er, at når forbrugeren har erhvervet en  

 grund og senere får en professionel til at opføre et hus på grunden,  

 forholder  

 det sig ofte således, at det er den professionelle, der står for  

 byggeprocessen.  

 Det vil derfor være rimeligt, at forbrugeren også i sådanne situationer vil  

 være dækket af en byggeskadeforsikring.
 I de tilfælde, hvor den professionelle i aftalen om opførelse af  

 huset har betinget sig, at forbrugeren indgår aftale med f.eks. en eller  

 flere  

 nærmere angivne entreprenører om opførelse af en del af huset, er det i  

 realiteten ligeledes den professionelle, der står for byggeriet, og der skal  

 derfor også være forsikringspligt i disse tilfælde.
Ændringsforslaget omfatter derimod ikke de tilfælde, hvor  

 forbrugeren vælger selv at forestå byggeprocessen og indgå separate aftaler  

 med  

 forskellige håndværkere.
Det skyldes, at et krav om byggeskadeforsikring i  

 sådanne tilfælde vil fordyre forsikringen væsentligt, da forsikringsselskabet  

 vil have svært ved at vurdere risikoen for, at der opstår fejl og mangler på  

 byggeriet.
I de tilfælde, hvor forbrugeren selv vælger at forestå  

 byggeprocessen, vil der være mulighed for at tegne forsikringen på frivillig  

 basis.
Til nr. 2 Efter §  

 25 A,  

 stk. 1, i det fremsatte lovforslag er det bygherren, der er forsikringstager.  

 Efter § 25 B, stk. 1, 2. pkt., er bygningsejeren den sikrede.
Som konsekvens  

 af, at der i lovforslaget er taget udtrykkelig stilling til, hvem  

 forsikringen  

 er tegnet til fordel for, finder forsikringsaftalelovens §§ 54-58, der  

 omhandler forsikring af tredjemands interesse, ikke anvendelse på  

 lovforslaget.  

 For at undgå fortolkningstvivl angiver § 25 B, stk. 4, at forsikringssummen  

 tilkommer bygningsejeren, og at forsikringstageren ikke med bindende virkning  

 for bygningsejeren kan forhandle med forsikringsselskabet om erstatningens  

 størrelse eller oppebære erstatningen.
Det er en fravigelse af udgangspunktet  

 i  

 forsikringsaftalelovens § 57, stk. 2, at forsikringstageren ikke kan  

 forhandle  

 om eller oppebære erstatningen på sikredes vegne.
 Som en yderligere konsekvens af, at forsikringsaftalelovens §  

 58, jf. § 54, ikke finder anvendelse på ordningen om byggeskadeforsikring,  

 fastslås det i § 25 B, stk. 5, at erstatningen ikke kan udbetales til  

 bygningsejeren, før der er sket udbedring eller tilsvarende af skaden,  

 såfremt  

 der er panthavere eller andre, der har en tinglig ret i ejendommen.  

 Bestemmelsen  

 er i overensstemmelse med forsikringsaftalelovens § 58 og skal sikre, at  

 forsikringssummen ikke udbetales til bygningsejeren, uden at skaden udbedres,  

 med deraf følgende forringelse af pantesikkerheden eller den tinglige  

 rettighed.
Det er en forudsætning, at forsikringsselskabet har kendskab til  

 panteretten, hvilket kan sikres ved tinglysning eller meddelelse til  

 forsikringsselskabet.
Også en tinglig ret er omfattet af bestemmelsen.
Et  

 eksempel på en tinglig ret er udlæg i en ejendom.
Er ejendommen pantsat eller  

 er der foretaget udlæg i ejendommen, kan der ikke ske udbetaling af  

 erstatningen, før der er sket udbedring af skaden, eller der er stillet  

 betryggende sikkerhed.
Det afgørende for vurderingen af, om sikkerheden er  

 betryggende, er, om skaden vil blive udbedret, eller at panthaver eller  

 indehaveren af en anden tinglig ret sikres fyldestgørelse.
Også for så vidt  

 angår  

 de tinglige rettigheder, er det afgørende, at forsikringsselskabet kendte  

 eller  

 burde kende til retten.
Kravet om, at der ikke kan ske udbetaling af erstatning til  

 bygningsejeren, før der er sket udbedring eller tilsvarende af skaden, hvis  

 panthavere eller andre har en tinglig ret i ejendommen, vil samtidig  

 tilgodese  

 lejere.
Er hele eller en del af en ejendom, hvor der er  

 byggeskadeforsikringspligt,  

 udlejet, er lejer beskyttet efter lejelovgivningen.
Af reglerne i  

 lejelovgivningen følger, at udlejer er forpligtet til at udbedre fejl og  

 mangler.
Hvis værdien af det lejede er forringet, kan lejer tillige efter  

 omstændighederne kræve lejen nedsat i perioden, indtil fejl og mangler er  

 afhjulpet.
Til nr. 3 Ifølge det fremsatte lovforslag er byggeskadeforsikringen  

 sekundær i forhold til andre tingsforsikringer, som f.eks.  

 ejerskifteforsikringer og husejerforsikringer.
Det vil sige, at i det omfang  

 forsikringsselskabet  

 har dækket en byggeskade, som tillige er dækket af en anden forsikring, kan  

 forsikringsselskabet  

 kræve refusion fra det pågældende forsikringsselskab.
Efter ændringsforslaget gøres byggeskadeforsikringen primær i de  

 tilfælde, hvor både byggeskadeforsikringen og en anden tingsforsikring i  

 princippet  

 kan dække den samme skade.
Det vil sige, at i tilfælde, hvor  

 forsikringsselskabet har dækket en byggeskade, kan forsikringsselskaberne  

 ikke  

 kræve refusion af det andet forsikringsselskab.
 Ændringsforslaget skyldes, at det ikke er fundet  

 hensigtsmæssigt, at det for eksempel er ejerskifteforsikringen, der i den  

 endelige opgørelse mellem forsikringsselskaberne skal dække en byggeskade.
Byggeskadeforsikringen vil altid blive tegnet på et tidligere  

 tidspunkt end for eksempel en ejerskifteforsikring.
Forbrugeren vil herved få  

 mulighed for at forhandle prisen ned på ejerskifteforsikringen i de tilfælde,  

 hvor en bolig handles efter opførelsen, under henvisning til at der allerede  

 er  

 en byggeskadeforsikring, der dækker væsentlige byggeskader.
Til nr. 4 Det foreslås, at lovens ikrafttræden udskydes til den 1. april  

 2008 for at give forsikringsselskaberne den fornødne tid til at forberede sig  

 på loven.
Marion Pedersen (V)   

 Michael Aastrup Jensen (V)   

 Kurt Kirkegaard (V)   

 Hanne Severinsen (V)   

 Søren Pind (V)   

 Anita Knakkergaard (DF)   

 Mia Falkenberg (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 Lissa Mathiasen (S)  

  

  fmd.  

  

 Vibeke Grave (S)   

 Jytte Andersen (S)   

 Hüseyin Arac (S)   

 Bjarne Laustsen (S)   

 Charlotte Fischer (RV)   

 Pernille Frahm (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgruppen (UFG) 4 Bilag 1 Oversigt over bilag vedrørende L 177 Bilagsnr.
Titel 1 Høringsnotat og høringssvar, fra økonomi- og  

 erhvervsministeren 2 Udkast til tidsplan for udvalgets behandling af  

 lovforslaget 3 Endelig tidsplan for udvalgets behandling af lovforslaget 4 Henvendelse af 9/3-07 fra Danske Arkitektvirksomheder 5 Henvendelse af 25/4-07 fra F&P − Forsikring og  

 Pension 6 Henvendelse af 26/4-07 fra Danske Arkitektvirksomheder 7 Henvendelse af 27/4-07 fra Forbrugerrådet 8 1. udkast til betænkning 9 Ændringsforslag, fra økonomi- og erhvervsministeren 10 2. udkast til betænkning 11 Henvendelse af 21/5-07 fra Forsikring & Pension 12 3. udkast til betænkning 13 Notater om skimmelsvamp og byggerier omfattet af  

 forsikringspligten samt ændringsforslag, fra økonomi- og erhvervsministeren 14 4. udkast til betænkning Oversigt over spørgsmål og svar vedrørende L 177 Spm.nr.
