Bilag 1 Betænkning afgivet af Retsudvalget den 3. juni 2008 Betænkning over Forslag til folketingsbeslutning om opløsning af foreningen Hizb-ut-Tahrir [af Peter Skaarup (DF) m.fl.] 1. Udvalgsarbejdet Møder Spørgsmål 2. Indstillinger og politiske bemærkninger  Flere andre lande har forbudt organisationen Hizb-ut-Tahrir.
Ministeren oplyser således i besvarelsen af spørgsmål nr. 1, at organisationen er forbudt i Tyskland, Rusland, Israel, Egypten, Jordan og Usbekistan.
I Tyskland begrundedes forbuddet således af forbundsindenrigsminister Otto Schily: »Hizb-ut-Tahrir misbruger den frie rets- og statsorden i Tyskland til at udbrede voldspropaganda og anti-jødiske hetzkampagner.
Organisationen ønsker at så had og vold.
Allerede i forbindelse med forbuddene mod »Khalifatstaten« og indsamlingsforeningen »Al-Aqsa« i Aachen har jeg umiskendeligt gjort det tydeligt, at jeg ikke tolerer sådanne aktiviteter« (svar på spørgsmål 4).
  Et tidligere medlem af organisationen har oplyst, at organisationens medlemmer betaler 10 pct. af deres nettoløn til hadpropaganda for organisationen, og at en del af disse midler går til Hizb-ut-Tahrir aktiviteter i Danmark, men organisationen sender også en del af midlerne til deres internationale gren  herunder til afdelinger i Mellemøsten og Centralasien.
 Hizb-ut-Tahrir har gentagne gange fremsat trusler mod bl.a. jøder.
I 2002 uddelte organisationen således løbesedler i København, hvor den opfordrede til at dræbe jøder.
Overskriften på løbesedlen lød således: »Og dræb dem, hvorend I finder dem, og fordriv dem, hvorfra de fordrev jer«.
Længere nede på løbesedlen stod bl.a.: »Jøderne er et bagvaskende folk, og de er et folk, der forråder og bryder aftaler og pagter, og de opdigter løgne og fordrejer ord fra deres rette sammenhæng, og de fratager uretfærdigt rettighederne, og de har dræbt profeter og dræber uskyldige, og de er voldsommest i fjendskab til muslimerne, og Allat (swt) har forbudt os at tage dem til loyale venner.«  Hizb-ut-Tahrir erhverver skolebørn.
Det kom frem i foråret 2004, at yderligtgående muslimer hvervede skolebørn til Hizb-ut-Tahrir.
Racistisk retorik og et åbenlyst udemokratisk menneskesyn forsøgtes indpodet i børn, ofte i hemmelighed.
Flere medier, bl.a.
Radioavisen og TV-avisen, bragte oplysningerne frem, og Berlingske Tidende berettede den 5. maj 2004 om, hvordan hvervningen af børn sker i hemmelighed og i skjul for forældrene.
Morgenavisen Jyllands-Posten berettede i JP København den 5. maj 2004, at børn og unge føler sig under pres og trues med, at de vil få problemer, hvis de ikke følger en meget fundamentalistisk opfattelse af islam.
Aggressive hvervemetoder og tilfælde af anonyme trusler omtales ligeledes i avisen.
Flere medier, bl.a.
B.T. den 5. maj 2004, pegede på, at Hizb-ut-Tahrir kunne fortsætte og optrappe sine aktiviteter her i landet, så længe myndighederne ikke tager skridt til at søge foreningen opløst.
 Flere medlemmer er blevet idømt straf for trusler og lign.
Således blev deres talsmand, Fadi Abdullatif, i 2003 idømt 60 dages betinget fængsel for at oversætte og videreformidle tekster, der forhåner og truer jøder (Jyllands-Posten, Hizb-ut-Tahrir dømt for trusler mod regeringen, den 17. august 2006). Den 17. august 2006 blev han endnu engang idømt fængselsstraf.
Denne gang blev han idømt 3 måneders ubetinget fængsel ved Københavns Byret for at true statsministeren og endnu engang at opfordre til drab på jøder.
Dommen blev efterfølgende anket og resulterede i en delvis frifindelse ved Østre Landsret i februar 2007. Talsmanden blev frifundet for trusler mod statsministeren, men dømt for forhånelse af jøder.
Dommen blev reduceret til 60 dages fængsel (Ritzau, Delvis frifindelse af Hizb-ut-Tahrirs talsmand, 28. februar 2007).
 Hizb-ut-Tahrir har som erklæret mål at afskaffe demokratiet i Danmark og indføre kalifatstaten, hvilket Rigsadvokaten er bekendt med.
Ifølge sammendraget af Rigsadvokatens beretning om Hizb-ut-Tahrir fra 2004 skriver Rigsadvokaten bl.a. følgende: »Hizb-ut-Tahrir har imidlertid selv tilkendegivet, at organisationens formål overordnet er (gen)etablering af kalifatstaten, som skal omfatte alle muslimer og være opbygget efter de retningslinjer, som ifølge Hizb-ut-Tahrir entydigt angives af islam.
Der må imidlertid siges at være betydelig usikkerhed med hensyn til, om Hizb-ut-Tahrir konkret eller teoretisk har til hensigt at overtage magten i Danmark med henblik på at etablere kalifatet.
Der hersker endvidere betydelig usikkerhed om, hvorledes Hizb-ut-Tahrir i praksis forestiller sig en sådan magtovertagelse gennemført, og om den i givet fald skal gennemføres ved ulovlige midler.
Det må lægges til grund, at der ikke på baggrund af de gennemførte undersøgelser kan føres det nødvendige bevis for, at Hizb-ut-Tahrir har et ulovligt formål.« Kim Andersen V Søren Pind V Karsten Nonbo V Peter Skaarup DF fmd.
Marlene Harpsøe DF Colette L.
Brix DF Tom Behnke KF Vivi Kier KF Naser Khader NY Karen Hækkerup S Magnus Heunicke S Mogens Jensen S Julie Skovsby S Anne Baastrup SF nfmd.
Karina Lorentzen SF Simon Emil Ammitzbøll RV Line Barfod EL Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
