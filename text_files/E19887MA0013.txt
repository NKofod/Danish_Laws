 Der har været rejst spørgsmål om en gårdejers fradragsret for moms ved køb  

 af en varevogn med tilladt totalvægt ikke over 3 tons.
 Gårdejeren driver en landbrugsejendom med planteproduktion og opfedning af  

 kreaturer samt maskinstationsdrift.
 Varevognen anvendes bl a til kørsel til landboauktioner,  

 foderstofleverandører, slagteri og sprøjtekurser o lign samt kørsel til  

 erhvervsrådsmøder.
 Det var fra gårdejerens side anført, at den pågældende kørsel må anses for  

 erhvervsmæssig og anvendt i forbindelse med virksomhedens omsætning af varer  

 og momspligtige ydelser.
Nævnet har i afgørelsen givet udtryk for, at nævnet finder, at kørsel til  

 faglige møder mv ikke i almindelighed kan anses for kørsel i forbindelse med  

 virksomhedens salg af varer og momspligtige ydelser.
I det aktuelle tilfælde  

 har kørslen efter det oplyste fundet sted til landboauktioner i forbindelse  

 med køb og salg af dyr og her udover i overvejende grad til møder og kurser  

 om emner af betydning for vedligeholdelsen af den nødvendige faglige viden i  

 virksomheden.
Nævnet har derfor ikke fundet tilstrækkelig anledning til at kræve  

 regulering af den indgående moms, der er trukket fra i forbindelse med købet  

 af varevognen.
Der er ved afgørelsen lagt vægt på, at varevognen som ovenfor  

 beskrevet helt overvejende er anvendt til kørsel af virksomhedspræget  

 karakter.
