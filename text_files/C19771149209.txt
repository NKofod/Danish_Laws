§ 1 Medicingivning af enhver art til de indsatte må kun finde sted efter  

 ordination af læge.
§ 2 Injektioner skal så vidt muligt gives af fængselslægen eller en  

 sygeplejerske.
Lægen kan dog under henvisning til lægelovens § 6, stk. 1,  

 benytte ikke-sygeplejerskeuddannet personale, der har fået særlig instruktion  

 i medicingivning, som medhjælp, såfremt der føres tilsyn med de pågældende  

 fra lægens side.
 Stk. 2.  Injektioner af insulin kan i visse tilfælde -  

 efter fængselslægens skøn - gives af patienten selv.
§ 3 Receptunderlagt medicin skal så vidt muligt altid udmåles af  

 sygeplejersken (lægen) og bør i videst muligt omfang udleveres af denne til  

 patienten.
Stk. 2 Ved udmålingen og udleveringen af medicinen kan sygeplejersken (lægen)  

 under de i § 2 angivne forudsætninger benytte særligt instrueret personale  

 som medhjælp.
§ 4 Håndkøbsmedicin, der af lægen er ordineret efter behov (p.n.), kan i  

 tilfælde, hvor der af personalet skønnes at være indikationer herfor,  

 udleveres af personale, der på forhånd er instrueret i anvendelsen af disse  

 præparater, og under forudsætning af, at der føres kontrol med forbruget i  

 form af en fortegnelse med angivelse af klientens navn, medicinens art og  

 mængde, tidspunkt for udleveringen samt angivelse af, hvem der har givet  

 præparatet.
§ 5 Nerve-, sove- og smertestillende medicin gives så vidt muligt i flydende  

 eller opslemmet form.
§ 6 Al medicin skal opbevares i særlige medicinskabe på steder, der ikke er  

 tilgængelige for de indsatte.
Medicinskabet skal være delt i 2 afsnit, der  

 hver på forsvarlig måde kan aflåses med en nøgle, som ikke må være  

 almindelige nummererede handelsvarer.
§ 7 Medicinskabene skal jævnligt kontrolleres af sygeplejersken eller af  

 lægen, og årligt eftersyn ved pharmaceut kan tilrådes.
§ 8 Cirkulæret træder i kraft den 1. januar 1978.
Stk. 2 Samtidig ophæves direktoratets cirkulærskrivelser af 12. juni 1961 og 16.  

 februar 1962 om udlevering af medicin i arresthusene og direktoratets  

 skrivelse af 4. marts 1966 om udlevering af nerve- og sovemedicin i  

 arresthusene.
H.H.
Brydensholt /Jon Johnsen Til kriminalforsorgens anstalter og arrestinspektørerne.
