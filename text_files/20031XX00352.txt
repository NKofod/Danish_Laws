Skriftlig fremsættelse (31. marts 2004) Socialministeren  

  

 (Henriette Kjær) :
 Herved tillader jeg mig for Folketinget at fremsætte:
Forslag til lov om  

 ændring af lov om social service og lov om retssikkerhed og administration på  

 det sociale område (Private leverandører af dagtilbud, frit valg af  

 klubtilbud  

 m.v. over kommunegrænserne m.v.  pengene følger barnet) (Lovforslag nr.
L 207).
 Baggrunden for lovforslaget om private leverandører af dagtilbud  

 m.v. er, at reglerne i lov om social service om kommunernes ret og pligt til  

 at  

 organisere dagpasningsområdet kan virke som en barriere i forhold til, at  

 private leverandører kan etablere sig og herunder tjene penge på  

 børnepasning.  

 Dette medfører, at forældre ikke i tilstrækkelig grad har mulighed for at  

 vælge  

 dagtilbud og andre pasningsordninger i privat regi.
Selvejende daginstitutioner har i den seneste tid følt sig udsat  

 for et pres på grund af det faldende børnetal og kommunernes  

 kapacitetstilpasning.
Det er i den relation hensigten at sikre et friere valg  

 for  

 forældre og et bredt udvalg af forskellige daginstitutioner.
 Formålet med lovforslaget er at forbedre mulighederne for  

 private leverandører af daginstitutionstilbud således, at forældre får en  

 bedre  

 mulighed for at vælge mellem offentlige og private daginstitutioner.  

 Endvidere  

 er det et formål med lovforslaget at give forældre mulighed for at vælge et  

 klubtilbud  

 eller anden socialpædagogisk fritidstilbud efter serviceloven på tværs af  

 kommunegrænserne.
Der stilles forslag om, at private leverandører får lettere ved  

 at etablere og drive dagtilbud som privatinstitution med tilskud fra  

 kommunen.  

 Kommunen godkender privatinstitutioner, hvis de lever op til de centralt  

 fastsatte krav til dagtilbud og kommunens krav til dagtilbud.
Kommunen kan  

 ikke  

 stille højere krav til privatinstitutioner end til egne institutioner.
 Det foreslås endvidere, at private leverandører af dagtilbud kan  

 trække et eventuelt overskud ud af driften.
 Endvidere skabes der med forslaget frit valg af klubtilbud m.v.  

 over kommunegrænser svarende til de allerede gældende regler om frit valg af  

 dagtilbud over kommunegrænser.
 Endelig indføres en minimumsgrænse for kommunens tilskud til  

 privat børnepasning på 75 pct. af den billigste nettoudgift pr. plads i et  

 dagtilbud til samme aldersgruppe i kommunen og kommunal pligt til at tilbyde  

 at  

 varetage forældrenes administration af pasningsordningen mod en reduktion i  

 tilskuddet.
Lovforslaget skønnes samlet set at medføre kommunale merudgifter  

 på 11,8 mio. kr. i 2005 og årene frem (2005-prisniveau), som kommunerne skal  

 kompenseres for.
Heraf vedrører indførsel af en minimumsgrænse i § 26  

 skønsmæssigt kommunale merudgifter på 6,4 mio. kr. årligt, og administration  

 af  

 det frie valg mellem offentlige og private institutioner kommunale  

 merudgifter  

 på ca. 5,4 mio. kr. årligt (2005-prisniveau).
 De økonomiske konsekvenser skal forhandles med de kommunale  

 parter.
 Med disse bemærkninger indstiller jeg lovforslaget til  

 Folketingets velvillige behandling.
