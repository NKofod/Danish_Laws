Nr BTB 7 Betænkning og indstilling fra Udvalget for Forretningsordenen om  

 Folketingets samtykke i henhold til grundlovens § 57 (vedrørende Karen  

 Jespersen)   

 Nr B 7 1994-95, 1. samling Afgivet af Udvalget for Forretningsordenen Afgivet: 19941012 I overensstemmelse med forretningsordenens § 25, næstsidste punktum, jf. grundlovens § 57, har Folketingets formand til udvalget henvist en fra justitsministeren den 18. juli 1994 modtaget skrivelse, i hvilken ministeren anmoder om Folketingets samtykke til, at der rejses tiltale mod folketingsmedlem Karen Jespersen for overtrædelse af færdselsloven.
 Justitsministerens skrivelse og et af Politidirektøren i København  

 udarbejdet udkast til anklageskrift optrykkes som bilag.
 Udvalget indstiller enstemmigt, at Folketinget giver samtykke til,  

 at justitsministerens anmodning imødekommes.
Erling Olsen (S) fmd.
Ivar Hansen (V) nfmd.
Henning Grove (KF)  

 Margrete Auken (SF) Kirsten Jacobsen (FP) Pia Gjellerup (S) Ove Fich (S)  

 Torben Lund (S) Grete Schødts (S) Helge Mortensen (S) Steen Gade (SF) Kjeld  

 Rahbæk Møller (SF) Jørgen Estrup (RV) Arne Melchior (CD) Birthe Rønn Hornbech  

 (V) Christian Mejdahl (V) Inge Dahl-Sørensen (V) Hans Christian Schmidt (V)  

 Hans Engell (KF) Niels Ahlmann-Ohlsen (KF) Aage Brusgaard (FP) Enhedslisten  

 havde ikke medlemmer i udvalget.
Bilag 1 Justitsministeriet den 18. juli 1994 Folketingets formand Folketinget Christiansborg 1240 København K.
 Justitsministeriet anmoder herved om Folketingets samtykke efter  

 grundlovens § 57 til, at der rejses tiltale mod medlem af Folketinget Karen  

 Moustgaard Jespersen for overtrædelse af færdselsloven.
 Hvis Folketinget meddeler samtykke, agter anklagemyndigheden at rejse  

 tiltale for overtrædelse af færdselslovens § 27, stk. 7, i overensstemmelse  

 med det af Politidirektøren i København udfærdigede udkast til anklageskrift.
Sagens akter vedlægges.*) * Ej optrykt her.
Erling Olsen / Lars Bay Larsen Bilag 2 ANKLAGESKRIFT Karen Moustgaard Jespersen sættes herved under tiltale ved  

 Københavns Byret til straf for overtrædelse af færdselslovens § 118, stk.  

 1, jf. § 27, stk. 7, ved den 18. marts 1994 ca. kl. 14.50 under tilsidesættelse af væsentlige  

 hensyn til færdselssikkerheden at have ført personbil OD 24.314 i København  

 ad Torvegade i nordvestlig retning, hvor hun undlod at standse for en gående,  

 der i fodgængerfeltet 20 meter sydøst for nr. 75 var på vej over kørebanen  

 fra tiltaltes højre side, hvilket bevirkede, at hun påkørte den gående, Gitte Korsbæk,  

 der kom lettere til skade.
 Der nedlægges påstand om straf af bøde.
 Der nedlægges endvidere påstand om, at tiltalte i medfør af færdselslovens  

 § 126, stk. 1, nr. 1, jf. § 128, betinget frakendes retten til at føre  

 motordrevet køretøj, hvortil der kræves kørekort.
 Sagen forventes afgjort i medfør af retsplejelovens § 935.
 Københavns politi d.
 P.p.v.
