Fremsat den 6. februar 2001 af  

 Jann Sjursen (KRF), Flemming Kofod-Svendsen (KRF),  

 Ole M.
Nielsen (KRF) og Tove Videbæk&nbsp  

 ;(KRF) Forslag til folketingsbeslutning om højere straf for handel m.v. med personer med  

 henblik på seksuel udnyttelse Folketinget opfordrer regeringen til snarest at  

 fremsætte de nødvendige lovforslag og foretage fornødne  

 ændringer af bekendtgørelser, cirkulærer og andre  

 administrative forskrifter med henblik på at kriminalisere handel med  

 personer med henblik på seksuel udnyttelse.
En sådan  

 kriminalisering skal ske efter følgende retningslinjer:
 Der indsættes en særskilt bestemmelse i straffeloven om  

 handel med personer med henblik på seksuel udnyttelse.
 Bestemmelsen skal kriminalisere den, der med forsæt medvirker  

 til at indføre en person i landet eller udføre en person af  

 landet med henblik på seksuel udnyttelse af denne.
 Bestemmelsen skal endvidere kriminalisere den, der uden at have  

 medvirket til personens indførsel, men med bestemt viden om dette  

 forhold efterfølgende udnytter personens prostitution eller tvinger  

 personen til at tåle eller gøre noget af seksuel karakter.
 Strafferammen fastsættes til fængsel i indtil 6 år  

 og under skærpende omstændigheder indtil 10 år.
Bemærkninger til forslaget Baggrund for forslaget I de senere år har også Danmark haft stigende  

 problemer med handel med kvinder, som tvinges ud i prostitution.
Der har  

 været eksempler på organiseret udnyttelse af kvinder fra  

 Sydamerika, Asien og Østeuropa.
Det er ofte sager, hvor kvinderne  

 udsættes for voldtægt, vold og trusler om vold mod dem selv og  

 deres familie, og hvor bagmændene indkasserer stort set alle de penge,  

 kvinderne tjener som prostituerede.
Der har også i andre lande  

 været eksempler på drenge/mænd, som er blevet handlet med  

 henblik på kommerciel seksuel udnyttelse ved prostitution, men endnu er  

 denne del af problemet ikke konstateret i Danmark.
Handel med kvinder er i dag en lige så god  

 forretning for mafialignende organisationer som illegal narko- og  

 våbenhandel.
Derfor er myndighederne også nødt til at  

 slå til med samme styrke, når det er levende kvinder og ikke et  

 hvidt pulver, der er varen.
Og derfor er det også nødvendigt at  

 give politiet mulighed for at benytte telefon- og rumaflytning i  

 efterforskningen af disse sager og straffe bagmændene på baggrund  

 af strafferammer, der kan sammenlignes med narko- og  

 våbenlovgivningens.
Problemets omfang Det præcise omfang af handel med kvinder til  

 prostitution er vanskeligt at fastslå.
Dette skyldes formentlig, at  

 ofrene på grund af vold eller trusler om vold sjældent er villige  

 til at stå frem og fortælle, hvad de har været ude for.  

 Alligevel anslår FN og IOM (International Organization for Migration),  

 at 500.000 mennesker årligt er ofre for »trafficking « til et vesteuropæisk land   og at tallet  

 er stigende.
Også FN, EU, Europarådet m.fl. er enige om, at  

 handel med kvinder er et stigende problem.
Dette mener man først og  

 fremmest skyldes, at denne handel har vist sig at være en lukrativ  

 forretning for kriminelle grupper.
Handel med kvinder med henblik på  

 prostitution er oftest en mindre risikabel og mere profitabel forretning end  

 den traditionelle organiserede kriminalitet såsom narkotika- og  

 våbensmugling og hvidvaskning af penge.
Foreningen af Politimestre i Danmark og  

 Politidirektøren i København har på anmodning fra  

 Justitsministeriet skønnet, at der er mellem 370 og 420 udenlandske  

 kvinder, der arbejder som prostituerede i Danmark.
Københavns Politi  

 har på det seneste registreret en stigning i antallet af udenlandske  

 prostituerede på gadeplan (ca. 30 i 1999) modsat på  

 massageklinikker.
Dette er en ny udvikling, som efter forslagsstillernes  

 opfattelse er en konsekvens af afkriminaliseringen af prostitution, som  

 Folketinget vedtog den 4. marts 1999 (jf. lov nr. 141 af 17. marts 1999,  

 lovforslag nr.
L 43, folketingsåret 1998-99).
Ifølge Pro-Centret (landsdækkende  

 rådgivnings-, formidlings- og videncenter for prostitution) er der  

 derimod tale om et langt højere tal   nemlig over 2000 udenlandske  

 prostituerede.
Ifølge centret udgør de udenlandske  

 prostituerede ca. en tredjedel af samtlige prostituerede i Danmark.
Det vides  

 ikke, hvor stor en andel af kvinderne der er ofre for menneskehandel.
Ved at  

 undersøge annoncer i Ekstra Bladet har Pro-Centret kunnet  

 påvise, at der er sket en tidobling i antallet af udenlandske  

 prostituerede i perioden fra 1989 til 1999. Stigningen er særligt sket  

 inden for gruppen af sydøstasiatiske kvinder og dernæst syd- og  

 mellemamerikanske kvinder.
Ifølge Pro-Centret fremgår antallet  

 af prostituerede fra Øst- og Centraleuropa ikke af annoncerne, da  

 disse af udseende ligner danske kvinder og derfor ikke reklamerer med  

 afstamning.
Dansk lovgivning på området » » » » Huller i lovgivningen Den eksisterende lovgivning beskytter kun kvinder under 21  

 år eller kvinder over 21 år, som har været uvidende om  

 formålet med befordring ud af landet ( Forslagsstillernes forslag Da den nuværende lovgivning ikke i  

 tilstrækkeligt omfang kriminaliserer handel med kvinder med henblik  

 på seksuel udnyttelse, ønsker forslagsstillerne en  

 særskilt kriminalisering, der tager højde for de nævnte  

 mangler.
Ved handel med kvinder med henblik på seksuel  

 udnyttelse forstår forslagsstillerne indførsel i landet eller  

 udførsel af landet af personer med henblik på seksuel udnyttelse  

 af disse.
Også den, der uden at have medvirket til indførslen,  

 men som med bestemt viden om dette forhold efterfølgende udnytter den  

 indførte person, skal kunne straffes.
 Der foreligger seksuel udnyttelse, hvis man udnytter en  

 andens prostitution, eller hvis man tvinger en person til at gøre  

 eller tåle noget af seksuel karakter.
 Det er vigtigt, at kriminaliseringen ikke afgrænses  

 til handel med kvinder, selv om det p.t. er behovet i Danmark.  

 Også mænd og mindreårige bør være  

 beskyttet.
Det afgørende skal være hensigten med  

 indførslen eller udførslen m.v. af personen, nemlig den  

 seksuelle udnyttelse, og personens eventuelle samtykke til at virke  

 som for eksempel prostitueret skal derfor ikke kunne fritage for strafansvar.  

 Derfor skal det heller ikke være en betingelse, at udnyttelsen har  

 kommerciel karakter, eller at der er tale om organiseret kriminalitet  

 eller en systematisk adfærd.
Disse forhold skal derimod kunne  

 indgå i vurderingen af, om der er tale om skærpende  

 omstændigheder.
Straffen fastsættes til fængsel indtil 6  

 år og under skærpende omstændigheder op til 10 år.  

 Derved får bestemmelsen efter forslagsstillernes opfattelse en reelt  

 afskrækkende virkning.
Strafmaksimum for våben- og  

 narkotikasmugling m.v. ligger på fængsel i henholdsvis 4 år  

 og 6 år (under skærpende omstændigheder op til 10  

 år), jf. straffelovens §§ 192 a og 191-191 a.
En strafferamme på  

 6 års fængsel vil samtidig medføre, at politiet får  

 mulighed for at bryde meddelelseshemmeligheden m.m. i efterforskningen af  

 disse sager, jf. retsplejelovens § 781, stk. 1, nr. 3.
 Internationale konventioner, rekommandationer m.v.
Forslaget er i god tråd med initiativer på  

 EU-plan, jf.
Rådets Fælles aktion fra 1997, der forpligter  

 medlemsstaterne til at revidere lovgivningen, så forsætlig  

 seksuel udnyttelse af mennesker i kommercielt øjemed på grund af  

 tvang m.m. kriminaliseres.
Medlemsstaterne skal også kriminalisere  

 ulovlig handel med mennesker med henblik på sådan seksuel  

 udnyttelse.
Rådet foreskriver, at sådan adfærd skal  

 medføre strafferetlige sanktioner, der står i et rimeligt  

 forhold til overtrædelsen og har en afskrækkende virkning.
Hver  

 medlemsstat skal endvidere træffe de nødvendige foranstaltninger  

 for at sikre, at der er passende undersøgelsesbeføjelser og  

 -teknikker til rådighed, så de strafbare handlinger kan  

 undersøges og forfølges på effektiv vis.
Senest har  

 Europa-Kommissionen præsenteret et forslag om kriminalisering af handel  

 med kvinder med en strafferamme, der svarer til dette  

 beslutningsforslags.
Også Europarådets Ministerkomité  

 opfordrer i sin rekommandation af 19. maj 2000 til strafferetlige sanktioner,  

 der står mål med overtrædelsen.
Medlemsstaterne opfordres  

 endvidere til at lette politiets efterforskning og overvågning af  

 etablissementer, hvor ofre for menneskehandel bliver udnyttet.
Gennem ratifikation af FN s konvention om afskaffelse af  

 alle former for diskrimination mod kvinder har Danmark forpligtet sig til at  

 tage alle passende forholdsregler, herunder gennemføre lovgivning med  

 henblik på at hindre enhver form for handel med kvinder og udnyttelse  

 af kvinder ved prostitution (artikel 6). I den endnu ikke ikrafttrådte  

 FN-protokol om Skriftlig fremsættelse Jann Sjursen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om højere straf  

 for handel m.v. med personer med henblik på seksuel udnyttelse.
(Beslutningsforslag nr.
B 110).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
