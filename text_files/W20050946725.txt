 Landsskatteretskendelse vedr. komplementarselskab med  

 uudnyttede underskud hos kommanditselskab.
 Klagen vedrører, at selskabet A som komplementarselskab ikke er anset  

 for berettiget til at fratrække underskud i nogle kommanditselskaber.
Landsskatterettens afgørelse Skattepligtig  

 indkomst Skatteforvaltningen  

 har nægtet at godkende fradrag for underskud i kommanditselskaber,  

 selvangivet  

 med 2.718.212 kr.
 Landsskatteretten  

 stadfæster skatteforvaltningens afgørelse.
Sagens oplysninger Det  

 fremgår af sagen, at A ApS (herefter kaldet Selskabet) er komplementar i 22  

 kommanditselskaber, der er benævnt B 1-22. I forbindelse hermed fratrækker  

 Selskabet underskud i disse kommanditselskaber, da kommanditisterne ikke kan  

 foretage fradrag på grund af fradragsbegrænsningen, og da kommanditisternes  

 kapitalkonto er negativ.
Der  

 er fremlagt stiftelsesdokument for Selskabets stiftelse af B 2 K/S, hvoraf  

 fremgår, at Selskabet ikke har foretaget indskud i kommanditselskabet.  

 Endvidere fremgår, at kommanditselskabets formål er at leje fast ejendom og  

 producere juletræer og pyntegrønt.
Om hæftelsen er nævnt, at Selskabet hæfter  

 direkte og ubegrænset for alle kommanditselskabets forpligtelser.  

 Overskud/underskud deles mellem kommanditisterne i forhold til deres andele i  

 kommanditselskabet, og komplementaren deltager ikke i fordelingen af overskud  

 eller tab i kommanditselskabet og har ingen ejendomsret i kommanditselskabets  

 aktiver.
De  

 22 kommanditselskaber er enten opløst eller forventes opløst indenfor den  

 nærmeste fremtid.
I den forbindelse har kommanditselskaberne opgjort  

 eventuelle  

 tab vedrørende beplantning og vildthegn, og i det omfang disse tab ikke har  

 kunnet fratrækkes i kommanditselskabernes indkomstopgørelse på grund af  

 fradragsbegrænsningen har Selskabet som komplementar fratrukket tabene.
Skatteforvaltningens  

 afgørelse Skatteforvaltningen  

 har nægtet at godkende tab på beplantning på 2.718.212 kr.
Skatteforvaltningen  

 har oplyst, at Selskabet fratrækker underskud i nogle kommanditselskaber,  

 hvor  

 Selskabet er komplementar, da den enkelte kommanditist ikke kan fradrage  

 underskuddet på grund af fradragsbegrænsningen, og da kommanditistens  

 kapitalkonto er negativ.
Underskuddet er fratrukket med henvisning til  

 Ligningsvejledningen, afsnit E.F.2.5.
Skatteforvaltningen  

 har anført, at som det fremgår af Ligningsvejledningens afsnit E.F.2.5 kan  

 komplementaren ikke udnytte de skattemæssige afskrivninger, som  

 kommanditisten  

 i kraft af hæftelsesbegrænsningen ikke har fradrag for, idet komplementarens  

 afskrivningsret alene hviler på hans egen ejerpart, jf.
SKM2002.386.LSR (TfS  

 2002, 715). Det fremgår af Ligningsvejledningen, at egentlige  

 driftsunderskud,  

 som kommanditisten ikke kan fradrage på grund af fradragsbegrænsningen, kan  

 komplementaren fradrage ved indkomstopgørelsen, såfremt kommanditistens  

 kapitalkonto er negativ.
 I  

 ligningslovens § 8 K, stk. 5, hvoraf fremgår, at ophører et leje- eller  

 forpagtningsforhold, kan lejeren eller forpagteren fratrække udgifter, der  

 endnu ikke er fradraget efter ligningslovens § 8 K, stk. 2, 1. pkt., i det  

 år,  

 hvori leje- eller kontraktforholdet ophører.
 Det  

 fremgår her, at det er lejeren eller forpagteren, der kan fratrække udgiften.  

 Komplementaren fremstår ikke som lejer eller forpagter, hvorfor tab i  

 forbindelse med rydning m.v. ikke kan fradrages af komplementaren.
Skatteforvaltningen  

 er af den opfattelse, at egentlige driftsunderskud må være underskud i  

 forbindelse  

 med normal drift af kommanditselskabet.
Heri indgår ikke tab på anlægsaktiver  

 eller tab på beplantning og vildthegn i forbindelse med rydning m.v.
Som det  

 også fremgår af kommanditselskabets § 9, har komplementaren ingen ejendomsret  

 i  

 Selskabets aktiver.
Endvidere  

 skal det nævnes, at anskaffelsesprisen på beplantningen for B 11-22 er  

 skattemæssigt korrigeret.
Dvs., at den skattemæssige værdi, som fremgår af  

 hjælpeskema til selvangivelsen for de enkelte investorer i de enkelte B K/S  

 ikke er korrekt.
Anskaffelsesprisen og hermed den skattemæssige værdi (som  

 kan  

 afskrives) er pr. anpart nedsat til 45.000 kr.
I forbindelse med Selskabets  

 opgørelse  

 af underskud i kommanditselskaberne har man ikke korrigeret for denne  

 ændring.  

 Selskabets underskud er alene ud fra dette fejlbehæftet.
Tab  

 på beplantning m.v. i kommanditselskaberne kan ikke godkendes, idet tabet  

 ikke  

 er anset for en del af egentligt driftsunderskud.
Udgiften til beplantningen  

 er  

 opstået år tilbage og har ikke noget med den løbende drift at gøre.
Den  

 skattepligtige indkomst for indkomståret 1999 skal derfor reguleres med  

 2.718.212 kr., jf. opgørelse for årene 1998-2001 inkl.
Opgørelsen er en  

 udbygning af den modtagne opgørelse fra Selskabets revisor.
Udbygningen  

 vedrører korrektion af underskud pr. anpart for 1999 på 818.214 kr. og  

 regulering af overskydende underskud overført til komplementar for 1999 på  

 2.718.212 kr.
Klagerens påstand og  

 argumenter Selskabets  

 repræsentant har påklaget skatteansættelsen, idet det er anført, at  

 ansættelsesændringen er uhjemlet.
 Repræsentanten  

 har oplyst, at Selskabet var komplementar i 22 kommanditselskaber, og at  

 Selskabet  

 ikke havde nogen ejerandel i kommanditselskaberne.
Kommanditselskaberne  

 måtte på grund af dårlige markedsforhold indstille produktionen, og i 1999  

 blev  

 en del af plantagerne ryddet, og forpagtningsforholdene ophørte.
De 22  

 kommanditselskaber er nu opløst.
I  

 forbindelse med ophøret af driften og den endelige opløsning har  

 kommanditselskaberne opgjort eventuelle tab vedrørende beplantning og  

 vildthegn.
I det omfang disse tab ikke har kunnet fratrækkes i  

 kommanditisternes indkomstopgørelse på grund af fradragsbegrænsningen har  

 Selskabet som komplementar fratrukket tabene.
I  

 forbindelse med opløsningen af kommanditselskaberne har Selskabet i kraft af  

 den ubegrænsede hæftelse for kommanditselskabernes gældsforpligtelser rent  

 faktisk konstateret væsentlige økonomiske tab.
Selskabet har således  

 konstateret en række faktiske økonomiske tab, der modsvarer de omhandlede  

 fradrag.
 Repræsentanten  

 har påstået, at Selskabets opgørelse af den skattepligtige indkomst skal ske  

 i  

 henhold til det selvangivne, dog med den korrektion, som er sket på baggrund  

 af  

 repræsentantens henvendelse.
Hjemlen  

 til, som komplementar i et kommanditselskab, at kunne fratrække underskud,  

 som  

 kommanditisterne på grund af fradragsbegrænsningen er afskåret fra at  

 fratrække, fremgår af Ligningsvejledningen afsnit E.F.2.5. Ifølge  

 Ligningsvejledningen vil egentlige driftsunderskud kunne fratrækkes i  

 komplementarens indkomstopgørelse.
Derimod kan skattemæssige afskrivninger  

 ikke  

 overføres til fradrag hos komplementaren.
 Som  

 begrundelse for denne sondring henvises der i Ligningsvejledningen til, at  

 komplementarens afskrivningsadgang alene hviler på hans ejerpart, og at  

 kommanditistens ejerpart ikke kan overføres til komplementaren i kraft af  

 hæftelsesbegrænsningen.
Fradrag  

 for tabene for kommanditisterne har hjemmel i ligningslovens § 8 K.  

 Bestemmelsen omhandler mulighederne for at fradrage udgifter til plantning af  

 bl.a. træer, der er bestemt til erhvervsmæssig anvendelse som pyntegrønt  

 eller  

 juletræer.
Bestemmelsen omhandler ikke skattemæssige afskrivninger.
Bestemmelsen  

 i ligningslovens § 8 K har et væsensforskelligt sigte end bestemmelserne i  

 afskrivningsloven.
Afskrivningsloven omhandler anskaffelse af aktiver, der  

 benyttes  

 til at understøtte frembringelsen af en virksomheds produkter og  

 tjenesteydelser.
Afskrivningshjemlen i afskrivningsloven har til formål at  

 imødegå det løbende værditab, der opstår på produktionsmidlerne, efterhånden  

 som disse undergår slid og ælde.
Fradrag  

 for udgifter til plantning af træer er væsensforskellig fra reglerne i  

 afskrivningsloven og er derfor af lovgiver indsat i ligningsloven, der  

 traditionelt omhandler fradrag for udgifter, der medgår til at sikre og  

 vedligeholde indkomsten.
Bestemmelsen er formentlig indsat for at mindske den  

 likviditetsbelastning,  

 der påføres de skatteydere, der udfører beplantning.
 Juletræsplantager,  

 som der her er tale om, plantes med henblik på værditilvækst.  

 Juletræsplantager  

 etableres på landbrugsjord, det vil sige arealer, der er omfattet af  

 landbrugsloven.
Juletræsplantager  

 er således ikke at sidestille med for eksempel en drejebænk i en  

 produktionsvirksomhed  

 eller en kontorbygning.
Juletræsplantager er sammenlignelige med andre  

 biologiske aktiver, der udviser en værditilvækst, med henblik på et senere  

 salg.
Sammenlignelige eksempler er landbrugets afgrøder, produktion af  

 slagtesvin og mælkeproduktion.
 Tab  

 og fradrag efter ligningslovens § 8 K er efter repræsentantens opfattelse  

 omfattet af Ligningsvejledningens driftsunderskudsbegreb.
Bestemmelsen  

 omhandler ikke skattemæssige afskrivninger.
Fradrag for udgifter til  

 plantning  

 af træer er væsensforskellig fra reglerne i afskrivningsloven og er da heller  

 ikke omfattet af denne lov.
Forskellen består bl.a. i, at der ikke i  

 ligningslovens § 8 K stilles krav om ejerskab, idet både ejer og  

 lejer/forpagter vil have mulighed for at anvende bestemmelsen.
Ejerskab er en  

 grundlæggende betingelse i afskrivningsloven.
Endvidere  

 vedrører afskrivningsloven typisk anlægsaktiver og driftsmidler, der anvendes  

 i  

 virksomheden, som grundlag for indkomsterhvervelsen.
Juletræer, der plantes i  

 en plantage, anvendes ikke i virksomheden, men udgør derimod en investering  

 med  

 henblik på at opnå en fortjeneste ved salg på et senere tidspunkt.
Beplantningen  

 kan således betragtes som et varelager eller som investering i relation til  

 næringsvirksomhed.
Der er således tale om fradragsberettigede  

 driftsomkostninger afholdt i forbindelse med etableringen af virksomheden.
I  

 den forbindelse henvises til J.O.E.
Jacobsen m.fl.: Skatteretten,  

 3. udgave,  

 side 608, hvoraf fremgår, at der sondres mellem aktiver, der ikke er omfattet  

 af Selskabets næring og aktiver, der indgår i driftsresultatet.
Der kan næppe  

 være tvivl om, at beplantningen har indgået i Selskabets næring og derfor  

 også  

 skal indgå i og fordeles på samme måde som driftsresultatet.
 Dette  

 fører således også frem til, at tab efter ligningslovens § 8 K er omfattet af  

 det egentlige driftsunderskudsbegreb som nævnt i Ligningsvejledningen, afsnit  

 E.F.2.5.
 Repræsentanten  

 har anført, at i den offentliggjorte SKM2002.386.LSR (TfS 2002, 715) redegør  

 Told- og Skattestyrelsen for styrelsens fortolkning af ordlyden i  

 Ligningsvejledningen, afsnit E.F.2.5. Det er styrelsens opfattelse, at  

 formuleringen  

 er mere vidtgående end domspraksis, og derfor må betragtes som en  

 begunstigende  

 forvaltningsakt.
Der  

 må derfor efter repræsentantens opfattelse lægges afgørende vægt på den  

 faktiske formulering af afsnittet, da dette således danner en egentlig  

 fradragshjemmel.  

 Som sagt fratager Ligningsvejledningen kun komplementaren fradragsret for  

 skattemæssige afskrivninger.
Der må stilles ganske særlige krav til  

 skattemyndighedernes beviskrav, såfremt Ligningsvejledningens indhold ikke  

 skal  

 opfattes efter dens ordlyd.
 Det  

 må kræves, at skattemyndighederne kan pege på forhold, der vejer tungere end  

 hensynet til retsbeskyttelsen og forventningsprincippet, såfremt  

 Ligningsvejledningens afsnit E.F.2.5 (der ved brugen af ordet afskrivninger  

 referer til afskrivningsloven), udvides til at dække fradrag for udgifter  

 efter  

 ligningsloven, når dette ikke implicit er nævnt.
 En  

 ordlydsfortolkning af Ligningsvejledningen fører således også til (udover  

 forskel i substans), at komplementarens tabsfradrag må anerkendes.
 Ligningsafdelingen  

 har. bl.a. henvist til, at komplementaren ikke kan betragtes som lejer eller  

 forpagter,  

 og at kommanditistens ejerpart ikke kan overføres til komplementaren.
Selskabet  

 er selskabsdeltager i kommanditselskaberne.
Kommanditselskaberne har  

 forpagtet  

 den jord, hvor plantagerne var beliggende.
Civilretligt er det således  

 kommanditselskaberne, der er forpagter.
Udgifterne  

 til forpagtningen af jorden påhviler kommanditselskabet.
I henhold til  

 hæftelsesreglerne hæfter komplementaren med hele sin formue for  

 forpagtningsudgifterne, medens kommanditisterne kun hæfter med indskuddet.
I  

 den konkrete situation, hvor plantagerne er etableret på lejet jord, taler  

 dette efter repræsentantens opfattelse til fordel for, at fradraget kan  

 overføres til komplementaren.
Havde jorden også været ejet af  

 kommanditselskaberne, var plantagerne efter vurderingsloven omfattet af den  

 faste ejendom, hvilket ville kræve en særskilt argumentation for, at fradrag  

 for tab, trods kommanditselskabernes ejerskab skulle overføres til  

 komplementaren.
Told- og Skattestyrelsens  

 udtalelse Told-  

 og Skattestyrelsen har indstillet ansættelsen stadfæstet, idet det er anført,  

 at ligningslovens § 8 K alene omhandler anlægs- og etableringsudgifter,  

 hvorfor  

 egentlige driftsunderskud ikke er omfattet af bestemmelsen.
I det  

 foreliggende  

 tilfælde, hvor der er tale om træer, som Selskabet ikke har ejet, kan  

 Selskabet  

 som komplementar ikke være berettiget til fradag for underskud i  

 kommanditselskaberne.
Landsskatterettens  

 bemærkninger og begrundelse Det  

 fremgår bl.a. af ligningslovens § 8 K, stk. 1, at ved opgørelsen af den  

 skattepligtige indkomst kan udgifter, der afholdes til nyplantning af  

 fredskov,  

 fradrages med indtil 20 % årligt.
Overstiger udgifterne ikke 25.000 kr. pr.  

 år  

 pr. ejendom, kan beløbet dog fradrages i det indkomstår, hvori udgiften er  

 afholdt.
Selskabet  

 har som komplementar fratrukket de tab ved beplantning og vildthegn, som ikke  

 har kunnet fratrækkes i de 22 kommanditselskaber.
Fradraget er alene  

 begrundet  

 med en henvisning til Ligningsvejledningen, afsnit E.F.2.5, hvoraf fremgår,  

 at  

 egentlige driftsunderskud, som kommanditisten ikke kan fradrage på grund af  

 fradragsbegrænsningen, kan komplementaren fradrage ved indkomstopgørelsen,  

 såfremt kommanditistens kapitalkonto er negativ.
 Af  

 bemærkninger til lovforslaget til ligningslovens § 8 K fremgår, at  

 bestemmelsen  

 er en regel, hvorved der undtagelsesvis gives mulighed for fradrag for visse  

 anlægs- og etableringsudgifter, herunder udgifter til plantning af skov,  

 juletræer, frugttræer m.v. og læhegn.
 Landsskatteretten  

 finder herefter ikke, at Selskabet er berettiget til det selvangivne fradrag,  

 idet de omhandlede udgifter til beplantning og vildthegn har karakter af  

 anlægs- og etableringsudgifter, hvorfor de ikke er omfattet af ordene  

 egentlige  

 driftsudgifter i Ligningsvejledningen, afsnit E.F.2.5.
Da  

 Selskabet ikke har modtaget nogen positiv tilkendegivelse om, at Selskabet  

 skulle være berettiget til at foretage fradrag for underskud i  

 kommanditselskaberne, finder retten endvidere, at Selskabet ikke har nogen  

 retsbeskyttet forventning om at opnå fradrag for underskuddet.
Den påklagede  

 ansættelse stadfæstes derfor.
