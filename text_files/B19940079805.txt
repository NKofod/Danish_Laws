 I medfør af § 5, stk. 1, § 21, stk. 2 og efter bemyndigelse i henhold til  

 § 9, stk. 2 i lov nr. 292 af 10. juni 1981 om visse havanlæg, samt efter  

 samråd med Søfartsstyrelsen, fastsættes:
 § 1.  Denne bekendtgørelse finder anvendelse på  

 havanlæg, som omhandlet i havanlægslovens § 1.
 § 2.  Bekendtgørelsen omfatter stoffer og materialer,  

 omfattet af den til enhver tid af Direktoratet for Arbejdstilsynet fastsatte  

 liste over grænseværdier for stoffer og materialer.
 § 3.  Anvendelse af stoffer og materialer, omfattet af  

 denne bekendtgørelse skal ske i overensstemmelse med de til enhver tid af  

 Direktoratet for Arbejdstilsynet fastsatte anvisninger for anvendelse af  

 grænseværdier for stoffer og materialer.
 Stk. 2.  De i stk. 1 nævnte grænseværdier skal dog,  

 såfremt en vurdering af arbejdsforholdene i henhold til reglerne om arbejdets  

 udførelse på havanlæg tilsiger det, justeres under hensyntagen til den på  

 havanlæg gældende daglige arbejdstid og arbejdsperiode/friperiode.
 § 4.  Et stof eller materiale, omfattet af denne  

 bekendtgørelse, må ikke anvendes, hvis det kan erstattes af et ufarligt,  

 mindre farligt eller mindre generende stof eller materiale.
 Stk. 2.  Når brugen af et erstatningsstof eller  

 -materiale vil medføre ikke uvæsentlige forskelle i tekniske egenskaber eller  

 udgifter, skal der foretages en samlet afvejning af de tekniske og økonomiske  

 konsekvenser over for de sikkerheds- og sundhedsmæssige hensyn.
 Stk. 3.  Havanlæggets sikkerhedsorganisation skal  

 inddrages i vurderingen af, om erstatning kan foretages.
 Stk. 4.  Hvis erstatning ikke kan foretages efter stk. 1  

 eller undlades, fordi en samlet afvejning efter stk. 2 viser, at brugen af et  

 erstatningsstof eller -materiale vil medføre urimelige merudgifter for  

 arbejdsgiveren, skal dette på forlangende dokumenteres over for  

 Energistyrelsen.
§ 5.  Unødig påvirkning fra stoffer og materialer skal  

 undgås.
Påvirkningen fra stoffer og materialer under arbejdet skal derfor  

 nedbringes så meget, som det er rimeligt under hensyntagen til den tekniske  

 udvikling, og fastsatte grænseværdier skal overholdes.
 § 6.  Overtrædelse af denne bekendtgørelse samt af  

 påbud eller forbud efter bekendtgørelsen straffes med bøde eller hæfte.
Stk. 2.  For overtrædelse af bekendtgørelsen kan der  

 pålægges rettighedshaverne eller operatøren bødeansvar, selvom overtrædelsen  

 ikke kan tilregnes dem som forsætlig eller uagtsom.
Overtrædes  

 bekendtgørelsen under samme omstændigheder indenfor andre arbejdsgiveres  

 respektive arbejdsområder, pålægges vedkommende arbejdsgiver bødeansvar som  

 nævnt i 1. punktum.
For bødeansvaret fastsættes ingen forvandlingsstraf.
 Stk. 3.  For overtrædelser begået af aktieselskaber,  

 anpartselskaber, andelsselskaber eller lignende kan der pålægges selskabet  

 som sådant bødeansvar.
 § 7.  Bekendtgørelsen træder i kraft den 1. oktober  

 1994.
Energistyrelsen, den 30. august 1994 Ib Larsen / Uffe Danvold (* 1) Bekendtgørelsen indeholder bestemmelser, der gennemfører  

 Kommissionens direktiv 91/322/EØF, EF-Tidende 1991, L 177 s. 22.
