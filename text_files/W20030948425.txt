Sommerhuskommuners  

 forpligtelse til at yde hjælp - af fuldmægtig Jesper Paludan Pedersen (Nyt fra  

 Ankestyrelsen, nr. 3 af august 2003) Spørgsmålene vedrører som regel forståelsen af SM R-3-00, SM  

 R-4-00 og SM R-6-02.
 Disse SMere omhandler alle sommerhuskommuners  

 handleforpligtelse efter retssikkerhedslovens § 9.
 Sagt i korthed indebærer de, at sommerhuskommuner er forpligtede  

 til at yde hjemmehjælp efter serviceloven, mens hjælp i form af eksempelvis  

 hjælpemidler skal ydes af den faste opholdskommune.
Dette, at sommerhuskommuner er forpligtet til at yde  

 hjemmehjælp, hviler på en praksis, der i hvert fald går 20 år tilbage.
Der er  

 ikke i øjeblikket en tilsvarende praksis vedrørende andre ydelser.
 Flere kommuner har i den forbindelse stillet spørgsmålstegn ved  

 om det betyder, at sommerhuskommunen i visse tilfælde alligevel er forpligtet  

 til eksempelvis at stille plejesenge til rådighed, idet kommunerne  

 argumenterer  

 med, at uden plejesengen kan hjemmehjælpen ikke udføre arbejdet på forsvarlig  

 vis.
 Det er vigtigt at være opmærksom på, at Ankestyrelsens  

 kompetence ikke vedrører arbejdsmiljølovgivningen eller lignende regelsæt,  

 der  

 regulerer hvilke arbejdsforhold eksempelvis hjemmehjælpere må arbejde under.
 Ankestyrelsen kan derfor ikke bistå kommunerne med at tage  

 stilling til i hvilke tilfælde sommerhuskommunen som arbejdsgiver for  

 hjemmehjælperne er forpligtet til at stille arbejdsredskaber såsom plejesenge  

 til rådighed.
 Det er som forudsætning lagt til grund ved både SM R-4-00 og SM  

 R-6-02, at plejesengene var ydet efter servicelovens § 97, hvilket bl.a.  

 vil sige, at hjælpen var ydet med henblik på at kompensere for borgerens  

 nedsatte funktionsevne.
 Sagerne var alene antaget til belysning af, om hjælpemidlet  

 skulle ydes af sommerhuskommunen eller den faste opholdskommune.
 Endvidere har nogle kommuner været i tvivl om, hvorvidt disse  

 SMere har betydning for vurderingen af, hvorvidt konkrete borgere har  

 ret til  

 (også ekstra) hjælpemidler under opholdet i sommerhuset.
De pågældende SMere har ingen relevans for dette spørgsmål, der  

 alene skal løses efter servicelovens § 97, hjælpemiddelbekendtgørelsen  

 m.m.
Det vil dog under alle omstændigheder være den faste opholdskommunes  

 forpligtelse at tage stilling til hjælp i sådanne situationer.
Endelig har der været henvendelser om, hvordan den faste  

 opholdskommune rent praktisk skal løse opgaverne.
Problemet er, at det ikke  

 er  

 hensigtsmæssigt at sende hjælpemidler over store afstande.
 Ankestyrelsen har ikke konkret forholdt sig til denne  

 problemstilling, men vi er umiddelbart af den opfattelse, at det ikke vil  

 give  

 anledning til problemer, hvis kommunerne låner sig frem hos hinanden.
Det har været foreslået, at borgerne kunne betale for  

 transporten.
Ankestyrelsen har ikke taget stilling hertil.
 Kompensationsprincippet indebærer imidlertid, at personer med  

 handicap ikke selv skal dække merudgifter, der er en følge af den nedsatte  

 funktionsevne, så en sådan løsningsmodel vil formentlig ikke kunne anvendes.
