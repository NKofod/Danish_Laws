 Til orientering for tjenestestederne indenfor kriminalforsorgen vedlægges  

 nogle eksemplarer af finansministeriets cirkulære af 14. juli 1977 om  

 beskæftigelse og vederlæggelse af førtidspensionerede tjenestemænd i staten,  

 folkeskolen og folkekirken (* 1).
 Som det fremgår af notatet fra møde den 1. april d.å. i  

 »Belægsgruppen« og det centrale samarbejdsudvalg, ved hvilken  

 lejlighed man bl.a. behandlede de pensionsretlige problemer i forbindelse med  

 personaletilpasning til det nuværende belægsniveau, var der fra  

 personaleorganisationerne tilslutning til at søge gennemført en ordning med  

 obligatorisk fratræden for det uniformerede personale ved 63 år.  

 Organisationerne erklærede sig ved mødet enige i, at der ikke er anledning  

 til at oprette et korps af pensionerede medarbejdere, der i perioder med  

 ekstraordinære arbejdsbyrder skulle kunne indkaldes til aktiv tjeneste mod  

 særligt vederlag.
For tiden vil allerede det gældende ansættelsesstop i almindelighed  

 udelukke, at antagelse af førtidspensionerede tjenestemænd kan komme på tale  

 indenfor kriminalforsorgen.
Forsåvidt der i ganske enkeltstående tilfælde  

 skulle opstå spørgsmål om beskæftigelse af førtidspensionerede på de i  

 finansministeriets cirkulære nævnte vilkår, skal sagen forelægges for  

 direktoratet.
 Denne skrivelse er sendt direkte til arresthusene.
H.H.
Brydensholt F.
Hellborn Kriminalforsorgens anstalter, den frie kriminalforsorg, samtlige  

 politimestre og arresthusene.
