 Den 16. juni 1978 undertegnedes i Moskva et langtidsprogram for udvidelse  

 af det økonomiske og industrielle samarbejde mellem Danmark og Sovjetunionen,  

 jfr. udenrigsministeriets bekendtgørelse nr. 123 af 23. oktober 1975,  

 Lovtidende C.
Programmets danske tekst har følgende ordlyd: LANGTIDSPROGRAM for udvidelse af det økonomiske og industrielle samarbejde mellem  

 Kongeriget Danmark og Unionen af Socialistiske Sovjetrepublikker Idet man med tilfredshed har bemærket den vellykkede udvikling i  

 opfyldelsen af Aftalen om udvidelse af det økonomiske, industrielle,  

 videnskabelige og teknologiske samarbejde mellem Kongeriget Danmark og  

 Unionen af Socialistiske Sovjetrepublikker af 28. august 1975, ud fra ønsket  

 om at give dette samarbejde en stabil, langvarig og målrettet karakter, og  

 ligeledes i overensstemmelse med bestemmelserne i ovennævnte Aftale og med  

 henblik på den praktiske gennemførelse af de i denne Aftale nedfældede  

 principper og formål, vedtager Parterne nærværende langtidsprogram for  

 udvidelse af det økonomiske og industrielle samarbejde mellem Kongeriget  

 Danmark og Unionen af Socialistiske Sovjetrepublikker.
 Ved udførelsen af nærværende Program vil Parterne lade sig lede af  

 bestemmelserne i slutakten fra Konferencen om Sikkerhed og Samarbejde i  

 Europa, undertegnet i Helsingfors den 1. august 1975.
 Det økonomiske og industrielle samarbejde, der omfattes af nærværende  

 Program, tager sigte på en bedre, langsigtet og gensidigt fordelagtig  

 udnyttelse af naturlige ressourcer og råvareforekomster, den nyeste  

 teknologi, industrielle, landbrugsmæssige og andre økonomiske sektorers  

 resultater i de respektive landes interesse.
 Med henblik på den mest komplette opfyldelse af nærværende Program vil  

 Parterne inden for grænserne af deres muligheder og i overensstemmelse med de  

 i de respektive lande gældende love og bestemmelser yde hinanden fordelagtige  

 vilkår til en dynamisk og harmonisk udvidelse af det økonomiske og  

 industrielle samarbejde mellem de kompetente sovjetiske organisationer og  

 danske organisationer, foretagender og firmaer; de vil bestræbe sig på at  

 fremme det teknisk-videnskabelige samarbejde, gensidige forretningsbesøg,  

 gennemførelse af udstillinger, videnskabelige og tekniske dage samt andre  

 forehavender, som vil medvirke til en gensidigt fordelagtig udvidelse af det  

 økonomiske og industrielle samarbejde inden for rammerne af nærværende  

 Program.
 Programmet vil tjene som retningslinie for de kompetente sovjetiske  

 organisationer og danske organisationer, foretagender og firmaer ved den  

 praktiske gennemførelse af samarbejdet.
 De kompetente sovjetiske organisationer og danske organisationer,  

 foretagender og firmaer vil foretage konsultationer, meningsudvekslinger og  

 forhandle om formerne og betingelserne for gennemførelsen af samarbejdet  

 inden for rammerne af nærværende Program.
 Konkrete samarbejdsprojekter inden for de i nærværende Program omhandlede  

 områder vil være genstand for aftaler og kontrakter på konkurrencedygtigt  

 grundlag mellem de kompente sovjetiske organisationer og danske  

 organisationer, foretagender og firmaer under hensyntagen til disses behov og  

 muligheder.
 Programmet anviser de former og områder, inden for hvilke Parterne ser de  

 gunstigste muligheder for gennemførelsen af et samarbejde, men det udelukker  

 ikke, at et sådant samarbejde også kan gennemføres på andre områder eller  

 under andre former.
 Parterne vil efter behov gennemføre fælles konsultationer om spørgsmål  

 vedrørende gennemførelsen af nærværende Program.
 I takt med udvidelsen af samarbejdet og efter aftale mellem Parterne vil  

 Programmet blive specificeret og suppleret i overensstemmelse med nye behov  

 og muligheder.
1. Samarbejdsformer, der forudses anvendt i nærværende  

 Program Parterne mener, at de mest formålstjenlige former for økonomisk og  

 industrielt samarbejde for tiden kan være følgende:
2. Hovedretningslinierne og områderne for samarbejde I betragtning af det nuværende stadium og tendenserne for det økonomiske  

 og industrielle samarbejde mellem Danmark og USSR mener Parterne, at et  

 sådant samarbejde for tiden bedst vil kunne udvides inden for følgende  

 områder:
1. Maskinbygning - metalskæremaskiner - presser, maskinhamre - andet smede- og presseudstyr - energi- og elektroteknisk udstyr, herunder dieseldrevne kraftstationer  

 dieselgeneratorer motorer elektromotorer elektrogeneratorer elektriske  

 varmeovne elektrisk svejseudstyr transformatorer - udstyr til mine- og bjergværksdrift, den metallurgiske industri og  

 olieindustrien, herunder betonknusemaskiner, kværne, udstyr til opberedning  

 af malm, separatorer, koldvalseværker, anlæg til kontinuerlig udhældning af  

 flydende stål, omformere, boremaskiner, rørboremaskiner, boreplatforme til  

 anvendelse på kontinentalsoklen, dybvandspumper - hejse- og transportudstyr - udstyr til levnedsmiddelindustrien og den lette industri, herunder  

 udstyr til kornsiloer og -kværne, automatiseret udstyr til bagerier,  

 kødindustrien, oste- og mælkeindustrien - udstyr til den kemiske industri, træbearbejdningsindustrien og  

 byggematerialeindustrien - maskiner og udstyr til vedligeholdelse og bygning af veje, pumpe- og  

 kompressorudstyr, polygrafisk udstyr og kommunikationsudstyr - industrielle og landbrugstekniske anlæg - instrumenter, laboratorieudstyr og medicinsk udstyr - traktorer, landbrugsmaskiner og -udstyr - transportmidler, herunder rullende materiel til jernbaner, skibe,  

 skibsudstyr, trolleybusser.
2. Produktion af kemiske produkter og gødning - plastic - skibsfarver, antikorrosions- og antibegroningsmaling - gødning og præparater til skadedyrsbekæmpelse i landbruget - syntetiske hormoner.
3. Produktion af industrielle forbrugsvarer, herunder - ure - films- og fotografiapparater - radiogrammofoner og båndoptagere.
4. Landbrug og landbrugsindustrielle anlæg - jordbrugsbehandling, frøbehandling, frøplantnings- og  

 indhøstningsteknologi, ukrudts- og insektbekæmpelse - transport og opbevaring af landbrugsprodukter, havebrug - fremstilling af foderstoffer, dragering og granulering af frø,  

 recirkulering af protein fra gødning, kemisk behandling af strå - forarbejdning af levnedsmidler: frugt, mejeriprodukter, kød og fisk - husdyravl.
5. Miljøbeskyttelse - udstyr og know-how til vandrensning, nedbrydning og forarbejdning af  

 affald, inklusive kontrol- og måleinstrumenter til bestemmelse af miljøets  

 renhedsgrad og forureningsgrad, støjniveau etc.
Overvågningen af samarbejdets gennemførelse inden for rammerne af  

 nærværende Program varetages af den permanente blandede dansk-sovjetiske  

 arbejdsgruppe for økonomisk og industrielt samarbejde, der er oprettet af den  

 dansk-sovjetiske regeringskommission for økonomisk og teknisk-videnskabeligt  

 samarbejde.
Arbejdsgruppen vil på sine møder undersøge udviklingen i  

 opfyldelsen af nærværende Program og informere kommissionen om resultaterne.
 Nærværende Langtidsprogram træder i kraft på dagen for dets undertegnelse  

 og vil være gyldigt i samme periode som Aftalen om udvidelse af det  

 økonomiske, industrielle, videnskabelige og teknologiske samarbejde mellem  

 Kongeriget Danmark og Unionen af Socialistiske Sovjetrepublikker af 28.  

 august 1975.
 Udfærdiget i Moskva den 16. juni 1978 i to eksemplarer på dansk og  

 russisk, begge tekster med samme gyldighed.
