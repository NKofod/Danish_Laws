Manglende  

 rådighed, 2 forhold af selvforskyldt ledighed, ikke gentagelsesvirkning pga.  

 manglende vejledning, 2 x karantæne Arbejdsmarkedets Ankenævn har behandlet Deres klage på  

 møde den 19. januar 2006.
Nævnet traf denne A F G Ø R E L S E De har ikke ret til dagpenge i perioden fra den 3.  

 august 2004 til den 1. september 2004, fordi De ikke stod til rådighed for  

 arbejdsmarkedet.
 De anses for selvforskyldt ledig den 3. august 2004 og  

 skal have en karantæne på 3 uger.
 De anses ligeledes for selvforskyldt ledig den 30.  

 september 2004 og skal have en karantæne på 3 uger.
 Deres udeblivelse den 30. september 2004 skal ikke  

 tillægges gentagelsesvirkning.
 Ankenævnet ændrer således delvist Arbejdsdirektoratets  

 afgørelse af den 10. august 2005.
B E G R U N D  

 E L S E Ankenævnet har lagt til grund, at -  

 	  

 De den 21. juli 2004  

 kontaktede AF og meldte afbud til en samtale på AF den 27. juli 2004, da De  

 forventede studiestart den 1. september 2004 og derfor skulle afmeldes AF den  

 1. september 2004, -  

 	  

 -AF herefter annullerede  

 samtalen den 27. juli 2004, -  

 	  

 De i brev af 21. juli  

 2005 blev indkaldt til en ny samtale på AF den 3. august 2004, men ikke mødte  

 op, -  

 	  

 det af indkaldelsen  

 fremgik, at De havde mødepligt til samtalen, -  

 	  

 a-kassen i brev af 6.  

 august 2004 bad Dem om at kontakte kassen, -  

 	  

 De kontaktede AF den  

 17. august 2004 og oplyste, at De havde misforstået ny indkaldelse til 3.  

 august 2004, idet De troede, at afbudet til samtalen den 27. juli 2004 også  

 gjaldt efterfølgende mødeindkaldelser, -  

 	  

 De i brev af 17. august  

 2004 forklarede a-kassen, at De var blevet forvirret over de mange  

 indkaldelser  

 fra AF, men at det viste sig, at De havde meldt afbud til samtalen den 27.  

 juli  

 2004 og ikke til samtalen den 3. august 2004, -  

 	  

 De ikke påbegyndte en  

 uddannelse den 1. september 2004, -  

 	  

 De i brev af 21.  

 september 2004 blev indkaldt til en ny samtale den 30. september 2004, men  

 ikke  

 mødte op, -  

 	  

 De ikke inden  

 udeblivelsen den 30. september 2004 var blevet gjort bekendt med  

 gentagelsesvirkningen,  

 og -  

 	  

 De meldte Dem ud af  

 a-kassen den 1. oktober 2004.
 Rådighed:
 Dagpenge kan kun udbetales til et medlem, som står til  

 rådighed for arbejdsmarkedet.
Et medlem kan ikke få dagpenge, hvis medlemmet afslår  

 at medvirke til at udarbejde eller revidere en jobplan, fordi medlemmet skal  

 begynde på en uddannelse.
Det sidestilles med et afslag, hvis medlemmet  

 melder  

 afbud eller udebliver fra en samtale om udarbejdelse af en jobplan, fordi  

 medlemmet  

 skal begynde på en uddannelse.
 Medlemmet kan igen få dagpenge fra det tidspunkt, hvor  

 det dokumenteres, at forudsætningen for afslaget er bortfaldet.
 Ankenævnet finder ikke, at De opfylder betingelserne  

 for at kunne modtage dagpenge fra den 3. august 2004 og indtil Deres  

 forventede  

 studiestart den 1. september 2004.
 Ankenævnet har ved afgørelsen lagt vægt på, at AF ved  

 brev af 21. juli 2004 indkaldte Dem til en samtale den 3. august 2004 om  

 udarbejdelse af jobplan, og at De udeblev fra samtalen.
 Ankenævnet har også lagt vægt på, at De først kontaktede  

 a-kassen og AF den 17. august 2004, hvor De oplyste, at De havde troet, at  

 Deres afbud til samtalen den 27. juli 2004 også gjaldt efterfølgende møder  

 grundet forventet studiestart 1. september 2004, men at det havde vist sig,  

 at  

 De havde meldt afbud til mødet den 27. juli 2004 og ikke til mødet den 3.  

 august  

 2004.
 Eftersom De ikke ses at have påbegyndt en uddannelse  

 den 1. september 2004, bortfaldt forudsætningen for afslaget denne dato.
 Selvforskyldt ledighed:
Et medlem anses for selvforskyldt ledig, hvis medlemmet  

 afslår at være med til at udarbejde eller revidere en jobplan uden gyldig  

 grund.
Dette gælder også situationer, der kan sidestilles med afslag, f.eks.  

 hvis medlemmet udebliver fra en samtale om udarbejdelse eller revision af en  

 jobplan.
 Ankenævnet finder, at De har handlet på en måde, der må  

 sidestilles med afslag på udarbejdelse af en jobplan ved at udeblive fra  

 samtalen på AF den 3. august 2004. De anses derfor for selvforskyldt ledig og  

 skal gennemgå 3 ugers karantæne.
 Ankenævnet finder ligeledes, at De har handlet på en  

 måde, der må sidestilles med et afslag på udarbejdelse af en jobplan ved at  

 udeblive fra samtalen på AF den 30. september 2004. De anses derfor også for  

 selvforskyldt ledig for dette forhold og skal gennemgå 3 ugers karantæne.
 Ankenævnet har ved afgørelsen lagt vægt på, at De  

 udeblev fra samtalen på AF den 3. august 2004, hvortil De ifølge  

 indkaldelsesbrev af 21. juli 2004 havde mødepligt.
 Det er ikke en gyldig grund, at De udeblev fra samtalen  

 den 3. august 2004, fordi De troede, at Deres afbud til samtalen den 27. juli  

 2004 også gjaldt fremtidige samtaler på AF, da De forventede studiestart den  

 1.  

 september 2004.
 Ankenævnet har herunder lagt vægt på, at De ikke tog  

 kontakt til AF eller a-kassen ved modtagelsen af AFs indkaldelsesbrev  

 af 21.  

 juli 2005. De burde have udvist større agtpågivenhed, da De modtog  

 indkaldelsen  

 for at sikre, at De, som antaget af Dem, ikke skulle møde op til samtalen den  

 3. august 2004.
 Ankenævnet har videre lagt vægt på, at De først den 17.  

 august 2004 kontaktede a-kassen efter modtagelsen af a-kassens brev af 6.  

 august 2004.
 Ankenævnet har ved afgørelsen endvidere lagt vægt på,  

 at De udeblev fra samtalen på AF den 30. september 2004.
 De har ikke begrundet Deres udeblivelse den 30.  

 september 2004, hvorfor nævnet ikke anser Dem for at have haft en gyldig  

 grund  

 til udeblivelsen.
 Ankenævnet finder ikke, at Deres udeblivelse den 30.  

 september 2004 skal tillægges gentagelsesvirkning, idet De ikke tidligere  

 anses  

 at være blevet gjort bekendt med gentagelsesvirkningen.
 Ankenævnet har i den forbindelse lagt vægt på, at  

 a-kassen traf afgørelse om Deres to udeblivelser, henholdsvis den 3. august  

 2004 og 30. september 2004, i samme afgørelse, den 23. juni 2005.
 De pålægges derfor alene som ovenfor nævnt 2 gange 3  

 ugers karantæne.
B E M Æ R K N  

 I N G E R  

 T I L  

 D E R E S  

 K L A G E De har i Deres klage henvist til, at De føler Dem  

 utroligt dårligt behandlet, idet man ikke tror på det, De fortæller, og at AF  

 giver vigtige beskeder telefonisk, så der efterfølgende ikke er mulighed for  

 at  

 henvise til disse beskeder.
 Hertil skal ankenævnet bemærke, at nævnet har vurderet  

 alle sagens oplysninger, men at nævnet ikke har fundet det sandsynliggjort,  

 at  

 De fra AF fik besked om, at Deres afmeldelse til samtalen på AF den 27. juli  

 2004 også gjaldt fremtidige mødeaktiviteter indtil forventet studiestart 1.  

 september 2004.
Nævnet skal herunder bemærke, at AF, som del af den  

 offentlige forvaltning, er omfattet af offentlighedslovens regler, hvorefter  

 en  

 myndighed bl.a. har pligt til at notere væsentlige oplysninger.
Eftersom AF  

 ikke  

 har noteret at skulle have oplyst Dem om, at De ikke skulle møde op på AF ved  

 fremtidige indkaldelser, har nævnet ikke kunne lægge dette til grund for  

 afgørelsen.
R E G L E R Ankenævnet henviser til -  

 	  

 § 62, stk. 2, nr. 5 og  

 stk. 6 og § 63, stk. 1, nr. 4, stk. 4 og stk. 5 og § 65, stk. 1, i lov om  

 arbejdsløshedsforsikring mv., jf. lovbekendtgørelse nr. 708 af 13. august  

 2003, -  

 	  

 § 18, stk. 1, nr. 3 og  

 stk. 2-3, i Arbejdsdirektoratets bekendtgørelse nr. 516 af 17. juni 2003 om  

 rådighed, -  

 	  

 § 11, stk. 1 og stk.  

 3, nr. 1, §§ 12-35, § 36, stk. 1 og § 38 i Arbejdsdirektoratets  

 bekendtgørelse  

 nr. 514 af 17. juni 2003 om rådighed, og -  

 	  

 § 1 og § 2, stk. 4 i  

 Arbejdsdirektoratets bekendtgørelse nr. 481 af 10. juni 2003 om en a-kasses  

 pligt til at vejlede mv.
O P L Y  

 S N I N G E R N E  

 I  

 S A G E N Sagen er afgjort på grundlag af de akter, som  

 ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de  

 følgende sider.
 Kopi til:
A-kassen Arbejdsdirektoratet Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003:
§ 62.  

  

 Der kan kun udbetales dagpenge til et medlem, som står til rådighed for  

 arbejdsmarkedet.
Det er en betingelse for at være til rådighed, at medlemmet 1)  

 	  

 er aktivt  

 arbejdssøgende, 2)  

 	  

 kan og vil overtage  

 arbejde med dags varsel, 3)  

 	  

 kan og vil deltage i  

 kontaktforløb og tilbud efter lov om en aktiv beskæftigelsesindsats og 4)  

 	  

 giver  

 arbejdsformidlingen de oplysninger, som er nødvendige for, at medlemmet kan  

 formidles arbejde og gives tilbud efter lov om en aktiv  

 beskæftigelsesindsats.
Stk. 2.  

  

 Dagpenge må ikke  

 udbetales til et medlem, 1-4) 5)  

 	  

 som af anden grund  

 ikke står til rådighed for arbejdsmarkedet.
Stk. 6.  

  

 Direktøren for Arbejdsdirektoratet  

 fastsætter efter forhandling med Beskæftigelsesrådet nærmere regler for  

 anvendelsen  

 af bestemmelserne i stk. 1 og 2. Der kan herunder fastsættes nærmere  

 bestemmelser om 1)  

 	  

 de betingelser, et  

 medlem skal opfylde for at kunne anses for at stå til rådighed for  

 arbejdsmarkedet, 2)  

 	  

 medlemmets kontakt  

 med arbejdsløshedskassen, arbejdsformidlingen og andre aktører i forbindelse  

 med den aktive beskæftigelsespolitik samt 3  

 	  

 )tab af dagpengeret  

 som følge af manglende rådighed og generhvervelse af dagpengeret.
§ 63.  

  

 Dagpenge må ikke udbetales, jf. stk. 4, til et medlem, hvis ledighed skyldes, 1-3) 4)  

 	  

 at medlemmet uden  

 fyldestgørende grund afslår at medvirke til udarbejdelse eller revision af en  

 jobplan, afslår eller afbryder et tilbud i henhold til en jobplan efter lov  

 om  

 en aktiv beskæftigelsesindsats eller afslår eller afbryder en uddannelse, som  

 arbejdsformidlingen vurderer vil øge mulighederne for beskæftigelse.
Stk. 4.  

  

 Ved  

 selvforskyldt ledighed efter stk. 1 pålægges medlemmet en karantæne på 3  

 uger.  

 Ved selvforskyldt ledighed to gange inden for 12 måneder bortfalder retten  

 til  

 dagpenge, indtil 1)  

 	  

 et fuldtidsforsikret  

 medlem har haft mere end 300 timers arbejde inden for 10 uger, 2)  

 	  

 et deltidsforsikret  

 medlem har haft mindst 150 timers arbejde inden for 10 uger eller 3)  

 	  

 et medlem i mindst 26  

 uger uafbrudt har drevet selvstændig virksomhed i væsentligt omfang.
 Stk. 5.  

  

 Direktøren for  

 Arbejdsdirektoratet fastsætter efter forhandling med Beskæftigelsesrådet  

 nærmere regler for anvendelsen af bestemmelserne i stk. 1-4.
 § 65.  

  

 Arbejdsløshedskassen  

 skal vejlede medlemmet om de rettigheder og pligter, der følger af lovens  

 kapitel 7-16, samt om medlemmets rettigheder og pligter i øvrigt efter  

 arbejdsmarkedslovgivningen.
 Arbejdsdirektoratets  

 bekendtgørelse nr. 516 af 17. juni 2003 om rådighed:
§ 18.  

  

 Et  

 medlem kan ikke få dagpenge, hvis medlemmet afslår et formidlet arbejde,  

 afslår  

 et tilbud efter lov om en aktiv beskæftigelsesindsats, afslår at medvirke til  

 at udarbejde eller revidere en jobplan, ophører med sit arbejde eller  

 afbryder  

 et tilbud efter lov om en aktiv beskæftigelsesindsats, hvis medlemmet f.eks.  

 skal 1)  

 	  

 overtage andet  

 arbejde, 2)  

 	  

 begynde selvstændig  

 erhvervsvirksomhed, 3)  

 	  

 begynde på eller  

 fortsætte en uddannelse, 4)  

 	  

 gå på efterløn, 5)  

 	  

 gå på  

 børnepasningsorlov som ledig efter lov om børnepasningsorlov, 6)  

 	  

 rejse til udlandet  

 eller 7)  

 	  

 flytte på grund af  

 ægtefællens eller samleverens forhold.
 Stk. 2.  

  

 Stk. 1 gælder  

 også situationer, der kan sidestilles med afslag.
 Stk. 3.  

  

 Medlemmet kan  

 igen få dagpenge fra det tidspunkt, hvor det dokumenteres, at forudsætningen  

 for afslaget eller ophøret er bortfaldet.
 Arbejdsdirektoratets  

 bekendtgørelse nr. 514 af 17. juni 2003 om selvforskyldt ledighed:
 § 11.  

  

 Et  

 medlem er selvforskyldt ledig, hvis medlemmet afslår at være med til at  

 udarbejde eller revidere en jobplan uden en gyldig grund, jf. kap. 3.
 Stk. 3. Det sidestilles  

 med et afslag, jf. stk. 1 og 2, hvis et medlem:
1)  

 	  

 melder afbud til  

 eller udebliver fra en samtale om udarbejdelse eller revision af en jobplan  

 eller et tilbud efter en jobplan, Kapitel 3 Gyldige Grunde § 12.  

  

 En gyldig grund skal foreligge på det tidspunkt, hvor et medlem afslår  

 eller opsiger et arbejde eller et tilbud efter en jobplan.
 Stk. 2.  

  

 Det er ikke en gyldig grund, hvis årsagen til  

 afslaget eller opsigelsen er en afledt følge af en handling, som medlemmet  

 har  

 foretaget efter eget valg.
Helbred § 13.  

  

 Et medlem kan afslå eller opsige et arbejde, hvis der er dokumentation  

 fra en læge for:
1)  

 	  

 at medlemmet på grund  

 af sit helbred ikke eller kun med vanskelighed kan udføre arbejdet, eller 2)  

 	  

 at arbejdet vil  

 medføre, at der opstår eller sker en forværring af helbredsmæssige problemer,  

 herunder problemer ved graviditet.
 Stk. 2.  

  

 Ved opsigelse er det et krav, at medlemmet har  

 prøvet at få et andet arbejde på arbejdspladsen.
 Stk. 3.  

  

 Stk. 1 gælder også ved afslag på et  

 tilbud efter en jobplan.
 Stk. 4.  

  

 Stk. 1 og 2 gælder også ophør i et tilbud  

 efter en jobplan.
Transport § 14.  

  

 Et medlem kan afslå eller opsige et arbejde, hvis afstanden mellem bopæl  

 og arbejdssted medfører, at den tid, der går til transport, er mere end, hvad  

 der skal accepteres efter § 9 i bekendtgørelse om rådighed.
 Stk. 2.  

  

 Ved opsigelse er det et krav, at medlemmet har  

 prøvet at få en anden arbejdstid, og at opsigelsen sker i umiddelbar  

 tilknytning til:
1)  

 	  

 omlægning af  

 offentlige transportmidler, 2)  

 	  

 ændring af  

 arbejdstidens placering, eller 3)  

 	  

 bortfald af en privat  

 aftale om samkørsel med personer uden for medlemmets husstand, hvor medlemmet  

 ikke har råderet over transportmidlet.
 Stk. 3.  

  

 Stk. 1 gælder også ved afslag på et  

 tilbud efter en jobplan  

.
 Stk. 4.  

  

 Stk. 1 og 2 gælder også ved ophør i et  

 tilbud efter en jobplan.
Pasning af familie § 15.  

  

 Et medlem kan afslå eller opsige et arbejde, hvis medlemmet ikke har  

 pasningsmulighed for børn eller andre familiemedlemmer af husstanden, der  

 kræver pleje.
 Stk. 2.  

  

 Ved opsigelse er det et krav, at medlemmet har  

 prøvet at få en anden arbejdstid, og at medlemmet har gjort rimelige forsøg  

 på  

 at skaffe en pasningsmulighed.
 Stk. 3.  

  

 Stk. 1 gælder også ved:
1)  

 	  

 afslag på at være med  

 til at udarbejde eller revidere en jobplan, og 2)  

 	  

 afslag på et tilbud  

 efter en jobplan.
 Stk. 4.  

  

 Stk. 1 og 2 gælder også ved ophør i et  

 tilbud efter en jobplan.
Efterløn § 16.  

  

 Et medlem kan afslå eller opsige et arbejde, hvis medlemmet ønsker at gå  

 på efterløn, og medlemmet rent faktisk går på efterløn.
 Stk. 2.  

  

 Ved afslag er det et krav, at medlemmet har  

 søgt om at gå på efterløn i umiddelbar tilknytning til afslaget og med  

 virkning  

 fra ansøgningen.
 Stk. 3.  

  

 Stk. 1 og 2 gælder også ved:
1)  

 	  

 afslag på at være med  

 til at udarbejde eller revidere en jobplan, og 2)  

 	  

 afslag på et tilbud  

 efter en jobplan.
 Stk. 4.  

  

 Stk. 1 gælder også ved ophør i et tilbud  

 efter en jobplan.
Deltidsforsikredes arbejdstid § 17.  

  

 Et deltidsforsikret medlem kan afslå eller opsige et arbejde,  

 hvis arbejdstiden er på over 6 timer i døgnet eller beregnet i gennemsnit for  

 1  

 måned er på over 30 timer om ugen.
 Stk. 2.  

  

 Ved opsigelse er det et krav, at den ændrede  

 arbejdstid er pålagt medlemmet af arbejdsgiveren, og at medlemmet ikke har  

 accepteret arbejdstiden.
 Stk. 3.  

  

 Stk. 1 gælder også ved:
1)  

 	  

 afslag på at være med  

 til at udarbejde eller revidere en jobplan, og 2)  

 	  

 afslag på et tilbud  

 efter en jobplan.
 Stk. 4.  

  

 Stk. 1 og 2 gælder også ved ophør i et  

 tilbud efter en jobplan.
Tab af supplerende dagpenge § 18.  

  

 Et medlem kan afslå eller opsige et arbejde, hvis medlemmet mister  

 retten til supplerende dagpenge, jf. § 60, stk. 1, og § 73,  

 stk. 2, i loven.
 Stk. 2.  

  

 Et medlem kan opsige et arbejde og fratræde  

 inden for 26 uger efter, at retten til supplerende dagpenge er faldet bort.
Frigørelsesattest § 19.  

  

 Et medlem kan afslå eller opsige et arbejde, hvis medlemmet mister  

 retten til supplerende dagpenge, fordi arbejdsgiveren ikke vil udstede en  

 frigørelsesattest eller kalder en frigørelsesattest tilbage.
 Stk. 2.  

  

 Ved opsigelse er det et krav, at medlemmet  

 ikke har accepteret at fortsætte i arbejdet uden samtidig at få supplerende  

 dagpenge.
 Stk. 3.  

  

 Stk. 1 gælder også ved afslag på et  

 tilbud efter en jobplan.
 Stk. 4.  

  

 Stk. 1 og 2 gælder også ved ophør i et  

 tilbud efter en jobplan.
Arbejde i udlandet § 20.  

  

 Et medlem kan opsige et arbejde, hvis arbejdet bliver udført i udlandet  

 eller i Grønland, medmindre medlemmet:
1)  

 	  

 under ansættelsen har  

 bopæl i Danmark, 2)  

 	  

 er udsendt af den  

 danske stat, eller 3)  

 	  

 er ansat hos en  

 arbejdsgiver, der er skattemæssigt registreret i Danmark.
 Stk. 2.  

  

 Et medlem kan afslå et formidlet arbejde, hvis  

 arbejdet skal udføres i udlandet, på Færøerne eller i Grønland.
Produktion af krigsmateriel § 21.  

  

 Et medlem kan afslå eller opsige et  

 arbejde, hvis medlemmet ikke vil være med til at udvikle eller producere  

 krigsmateriel, jf. lov om krigsmateriel m.v.
 Stk. 2.  

  

 A-kassen skal indhente en skriftlig erklæring  

 fra Justitsministeriet om, at den pågældende virksomhed er omfattet af lov om  

 krigsmateriel m.v.
 Stk. 3.  

  

 Stk. 1 og 2 gælder også ved:
1)  

 	  

 afslag på et tilbud  

 efter en jobplan, og 2)  

 	  

 ophør i et tilbud  

 efter en jobplan.
Støtte efter lov om social service til pasning af  

 handicappet barn eller døende nærtstående og efter lov om dagpenge ved sygdom  

 eller fødsel til pasning af alvorligt sygt barn § 22.  

  

 Et medlem kan afslå eller opsige et arbejde, hvis medlemmet får eller  

 straks efter begynder at få:
1)  

 	  

 støtte efter lov om  

 social service til at passe et handicappet barn eller nærtstående, der ønsker  

 at dø i eget hjem, eller 2)  

 	  

 støtte efter lov om  

 dagpenge ved sygdom eller fødsel til at passe et alvorligt sygt barn.
 Stk. 2.  

  

 Ved opsigelse er det et krav, at medlemmet har  

 fået afslag på at få orlov fra arbejdet.
 Stk. 3.  

  

 Stk. 1 gælder også ved:
1)  

 	  

 afslag på at være med  

 til at udarbejde eller revidere en jobplan, og 2)  

 	  

 afslag på et tilbud  

 efter en jobplan.
 Stk. 4.  

  

 Stk. 1 og 2 gælder også ved ophør i et  

 tilbud efter en jobplan.
Arbejdspladsen § 23.  

  

 Et medlem kan opsige et arbejde, hvis almindelige arbejdsretlige  

 principper gør, at medlemmet ikke skal fortsætte med arbejdet.
 Stk. 2.  

  

 Det er et krav, at medlemmet har henvendt sig  

 til arbejdsgiveren for at få løst de opståede problemer eventuelt gennem den  

 faglige organisation.
 Stk. 3.  

  

 Stk. 1 og 2 gælder også ved ophør i et  

 tilbud efter en jobplan.
 Flytning som skyldes, at ægtefællen eller samleveren  

 flytter for at overtage arbejde mv.
 § 24.  

  

 Et medlem kan opsige et arbejde i forbindelse med en flytning, hvis det  

 skyldes, at ægtefællen eller samleveren er flyttet for at:
1)  

 	  

 overtage et arbejde  

 af mere end 5 ugers varighed, 2)  

 	  

 begynde på en  

 uddannelse af mindst 18 måneders varighed, eller fortsætte i et  

 uddannelsesforløb,  

 hvor der er mindst 18 måneder tilbage af uddannelsesforløbet, eller 3)  

 	  

 begynde eller flytte  

 en selvstændig virksomhed, der udøves mere end midlertidigt og i et omfang,  

 der  

 kan sidestilles med lønarbejde i over 30 timer om ugen.
 Stk. 2.  

  

 Det er et krav:
1)  

 	  

 at medlemmets  

 opsigelse og flytning sker inden 1 år efter, at ægtefællen eller samleveren  

 er  

 flyttet, 2)  

 	  

 at ægtefællens eller  

 samleverens daglige transporttid fra den hidtidige bopæl til det nye arbejde  

 mv. er mere end, hvad der skal accepteres efter § 9 i bekendtgørelse om  

 rådighed, og 3)  

 	  

 at medlemmets daglige  

 transporttid fra ægtefællens eller samleverens nye bopæl til arbejdet er mere  

 end, hvad der skal accepteres efter § 9 i bekendtgørelse om rådighed.
 Stk. 3.  

  

 Stk. 1-2 gælder også ved ophør i et  

 tilbud efter en jobplan.
Fratrædelsesgodtgørelse § 25.  

  

 Et medlem kan opsige et arbejde, hvis medlemmet ved en fratrædelse får  

 en godtgørelse fra arbejdsgiveren, der medfører fradrag i dagpengene efter  

 bekendtgørelse om fradrag i arbejdsløshedsdagpenge mv.
 Stk. 2.  

  

 Det er et krav:
1)  

 	  

 at godtgørelsen gives  

 som et led i en fratrædelsesordning, og 2)  

 	  

 at godtgørelsen  

 sammen med løn i den periode, hvor medlemmets opsigelsesvarsel løber, mindst  

 svarer til løn for den periode, der svarer til arbejdsgiverens  

 opsigelsesvarsel.
Fysisk vold § 26.  

  

 Et medlem kan opsige et arbejde, hvis en flytning fra en hidtidig bopæl  

 skyldes, at en samboende ægtefælle eller samlever udøver fysisk vold mod  

 medlemmet, når:
1)  

 	  

 ophøret og flytningen  

 sker inden for 2 måneder efter, at den fysiske vold er udøvet, og 2)  

 	  

 det ved en lægeattest  

 eller en politianmeldelse dokumenteres, at medlemmet har været udsat for  

 fysisk  

 vold.
 Stk. 2.  

  

 Et medlem kan opsige et arbejde, selv om  

 medlemmet ikke kan dokumentere fysisk vold, hvis det kan dokumenteres ved en  

 politianmeldelse, at flytningen og opsigelsen skyldes en overhængende fare  

 for  

 medlemmets liv på grund af trusler om fysisk vold fra samboende ægtefælle  

 eller  

 samlevers side.
 Stk. 3.  

  

 Stk. 1 og 2 gælder også ved ophør i et  

 tilbud efter en jobplan.
Det formidlede arbejde § 27.  

  

 Et medlem kan afslå et formidlet arbejde, hvis medlemmet ikke har pligt  

 til at overtage arbejdet efter reglerne i §§ 7 og 8 i bekendtgørelse om  

 rådighed.
Overtagelse af arbejde mv., som et medlem selv har  

 fundet § 28.  

  

 Et medlem kan afslå eller opsige et arbejde, hvis det skyldes, at medlemmet  

 skal:
1)  

 	  

 overtage et arbejde  

 af mere end 5 ugers varighed, 2)  

 	  

 begynde på en  

 uddannelse af mindst 1 års varighed, eller 3)  

 	  

 begynde som  

 selvstændig erhvervsdrivende mere end midlertidigt og i et omfang, der kan  

 sidestilles  

 med lønarbejde i over 30 timer om ugen.
 Stk. 2.  

  

 Et medlem kan opsige et arbejde, hvis  

 medlemmet er blevet afskediget af en grund, der ikke væsentligst skyldes  

 medlemmet, for at overtage andet arbejde, der på opsigelsestidspunktet  

 forventes  

 at fortsætte udover det tidspunkt, hvor medlemmet ellers skulle have været  

 fratrådt.
 Stk. 3.  

  

 Ved opsigelse af arbejde efter stk. 1,  

 nr. 1, og stk. 2, er det et krav, at det arbejde, som medlemmet  

 overtager,  

 er på samme eller højere ugentligt timetal, eller af et omfang, der ikke kan  

 give ret til supplerende dagpenge.
 Stk. 4.  

  

 Et medlem kan ophøre i et tilbud efter en  

 jobplan, hvis det skyldes, at medlemmet skal:
1)  

 	  

 overtage et arbejde  

 af mere end 5 ugers varighed, 2)  

 	  

 begynde på en  

 uddannelse af mindst 1 års varighed, eller 3)  

 	  

 begynde som  

 selvstændig erhvervsdrivende mere end midlertidigt og i et omfang, der kan  

 sidestilles  

 med lønarbejde i over 30 timer om ugen.
Overtagelse af formidlet arbejde § 29.  

  

 Et medlem kan ophøre i et tilbud efter en jobplan, hvis det skyldes, at  

 medlemmet skal overtage et arbejde, der er formidlet af a-kassen, andre  

 aktører  

 eller AF efter reglerne i Arbejdsmarkedsstyrelsens bekendtgørelse om en aktiv  

 beskæftigelsesindsats.
Flere arbejdsforhold § 30.  

  

 Et medlem kan opsige et af flere  

 arbejdsforhold, der tilsammen er på mere end fagets normale arbejdstid om  

 ugen,  

 hvis medlemmets samlede arbejdstid efter opsigelsen ikke kommer ned på et  

 timetal om ugen, der kan give ret til supplerende dagpenge.
Sammenfald mellem arbejde og bolig § 31.  

  

 Et medlem kan opsige et arbejde, hvis arbejdsstedet og boligen er  

 sammenfaldende, og medlemmet ikke længere kan disponere over boligen.
 Stk. 2.  

  

 Det er et krav:
1)  

 	  

 at medlemmet ikke har  

 haft indflydelse på grunden til, at der ikke længere kan disponeres over  

 boligen,  

 og 2)  

 	  

 at arbejdet ikke kan  

 udføres fra den nye bolig.
 Stk. 3.  

  

 Stk. 1 og 2 gælder også ved ophør i et  

 tilbud efter en jobplan.
Manglende færdigheder § 32.  

  

 Et medlem kan ophøre i et tilbud om uddannelse efter en jobplan, hvis  

 uddannelsesstedet bekræfter, at medlemmet ikke har de fornødne færdigheder  

 til  

 at gennemføre uddannelsen.
 Rimeligt tilbud mv.
 § 33.  

  

 Et medlem kan afslå eller ophøre i et tilbud efter en jobplan, hvis  

 tilbudet ikke er rimeligt efter en afgørelse, der er truffet af det Regionale  

 Arbejdsmarkedsråd.
 Aftjene værnepligt mv.
 § 34.  

  

 Et medlem kan afslå eller opsige et  

 arbejde for at aftjene militær eller civil værnepligt, udføre  

 FN‑tjeneste  

 eller ligestillede opgaver, som er omfattet af lov om værnepligtsorlov og  

 orlov  

 til FN-tjeneste mv.
 Stk. 2.  

  

 Det er et krav, at medlemmet ikke er omfattet  

 af lov om værnepligtsorlov og orlov til FN-tjeneste mv.
 Stk. 3.  

  

 Stk. 1 og 2 gælder også ved:
1)  

 	  

 afslag på at være med  

 til at udarbejde eller revidere en jobplan, 2)  

 	  

 afslag på et tilbud  

 efter en jobplan, og 3)  

 	  

 ophør i et tilbud  

 efter en jobplan.
Arbejde, som efter sin art normalt ikke udbydes som  

 hovedbeskæftigelse § 35.  

  

 Direktøren for Arbejdsdirektoratet kan  

 i særlige tilfælde bestemme, at det er en gyldig grund, hvis medlemmet  

 opsiger  

 et arbejde, som efter sin art normalt ikke udbydes som hovedbeskæftigelse.
 § 36.  

  

 Et  

 medlem skal have 3 ugers karantæne, hvis medlemmet er selvforskyldt ledig  

 efter  

 bestemmelserne i kapitel 2, jf. dog § 39.
 § 38.  

  

 En  

 karantæne kan kun afvikles i perioder, hvor et medlem ellers ville have ret  

 til  

 dagpenge eller en anden ydelse, som a-kassen udbetaler.
Stk. 2.  

  

 En karantæne er  

 udstået, hvis karantænen ikke er afviklet senest 3 måneder efter det  

 tidspunkt,  

 hvor den får virkning i forbindelse med et afslag eller et ophør.
Hvis et  

 medlem inden for 3 måneder efter det tidspunkt, hvor en karantæne har  

 virkning  

 fra, begynder at få voksenuddannelsesstøtte efter reglerne for ledige i lov  

 om  

 statens voksenuddannelsesstøtte eller får godtgørelse efter reglerne for  

 ledige  

 i lov om erhvervsrettet voksen- og efteruddannelse, forlænges de 3 måneder,  

 jf.  

 1. pkt., svarende til den periode, hvor medlemmet får voksenuddannelsesstøtte  

 eller godtgørelse.
Stk. 3.  

  

 En karantæne er  

 også udstået, hvis et medlem efter et afslag eller et ophør har haft arbejde  

 i  

 et omfang, der for fuldtidsforsikrede udgør mindst 185 timer.
For  

 deltidsforsikrede er kravet 5 gange den gennemsnitlige ugentlige arbejdstid.  

 Arbejdstiden opgøres på grundlag af arbejdet i den periode, der danner  

 grundlag  

 for beregningen af medlemmets dagpengesats.
 Stk. 4.  

  

 Et medlem, der  

 samtidigt har fået flere karantæner, skal afvikle den karantæne først, som  

 forældes først.
 Arbejdsdirektoratets  

 bekendtgørelse nr. 481 af 10. juni 2003 om en a-kasses pligt til at vejlede  

 mv.:
 § 1.  

  

 En  

 a-kasse skal vejlede egne medlemmer om de rettigheder og pligter, som et  

 medlem  

 har efter lov om arbejdsløshedsforsikring m.v., og om rettigheder og pligter  

 i  

 øvrigt efter arbejdsmarkedslovgivningen.
 § 2.
Stk. 4.  

  

 A-kassen skal  

 informere medlemmet om, hvilke konsekvenser det har for retten til dagpenge  

 ikke at stå til rådighed for arbejdsmarkedet.
A-kassen skal herudover  

 informere  

 om selvforskyldt ledighed og de sanktioner, der knytter sig hertil.
