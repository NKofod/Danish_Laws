Kendelse fra Pressenævnet i sag nr.  

 100/2002 [En kvinde   K] har klaget til Pressenævnet over en  

 artikel bragt i B.T. den 8. oktober 2002, idet hun mener, at god presseskik  

 er tilsidesat.
 I artiklen med overskriften "Vi køber  

 kalkpiller uden virkning for millioner" hed det:
 "Danske forbrugere spilder hvert år adskillige  

 millioner kroner på helt uvirksomme kalkpiller, i den tro at det giver  

 stærke knogler.
 17 ud af 36 kalkpiller på det danske marked er  

 ubrugelige i forebyggelsen og behandlingen af knogleskørhed,  

 fremgår det af en ny undersøgelse fra Danmarks Farmaceutiske  

 Højskole.
 "19 af de undersøgte produkter vil i et eller  

 andet omfang kunne virke mod knogleskørhed, men det er faktisk kun 12  

 produkter, jeg kan anbefale ud fra en samlet vurdering, hvori prisen  

 også indgår.
 En vigtig forudsætning for overhovedet at overveje  

 brug af et produkt er, at det også indeholder D-vitamin, som er  

 afgørende for, om kroppen optager kalken ordentligt," siger  

 farmaceut [K] fra Danmarks Farmaceutiske Højskole, der står bag  

 den meget grundige analyse af kalcium-tilskudspræparaterne på det  

 danske marked.
Ryger lige igennem "Nogle piller er så dårligt fremstillede,  

 at de ryger lige gennem fordøjelsessystemet, mens andre slet ikke har  

 det kalkindhold, som producenten lover i deklarationen".
 Undersøgelsens resultat chokerer formanden for  

 Osteoporoseforeningen: "Det er uhyggeligt, at der er så mange  

 dårlige præparater på markedet", siger foreningens  

 formand,  Ulla  Knappe.
 De mange produkter, som indeholder kalk i uens doser, har  

 ikke det indhold, som deklarationen lover eller indeholder ikke det vigtige  

 D-vitamin og ryger i større eller mindre grad direkte ned i toilettet  

   det er rent spild af penge.
Et frit land Farmaceut [K]: "I min vurdering af præparaterne  

 har jeg ikke bare set på det konkrete indhold, og på hvor hurtigt  

 det optages i kroppen, men også på prisen.
Jeg har vurderet, at udgiften ikke bør overstige to  

 kr. om dagen.
Det må være grænsen for en pensionist, der  

 ofte også har andre store udgifter til piller og medicin.
Og hvis den  

 slags kalktilskud skal virke, er det en forudsætning, at man bruger  

 penge på det livet ud.
Er det for dyrt, opgiver man hurtigt, viser  

 undersøgelsen".
Mener du, din undersøgelse bør få  

 bl.a.
Matas til straks at fjerne de uvirksomme produkter fra hylderne? "Nej.
Selv om jeg ikke tvivler på kvaliteten af  

 min undersøgelse, så lever vi i et frit land.
Folk skal selv have lov at bestemme, om de vil give penge  

 for noget uvirksomt møg.
Jeg vil bare give dem mulighed for at  

 foretage et kvalificeret valg." Selv om kalkprodukterne nu kritiseres stærkt,  

 følger producenterne blot de gældende regler for kosttilskud.  

 Efter dem stilles der ikke særlige krav om f.eks., hvor meget kalk  

 (calcium) der skal være i en pille i forhold til det deklarerede,  

 ensartetheden af pillerne, og om de går i opløsning inden for en  

 bestemt tid.
" Artiklen var ledsaget af to tabeller over henholdsvis 19  

 og 17 produkter med overskrifterne "Se her   det virker" og  

 "Dumpet i testen".
 Den 10. oktober 2002 bragte bladet følgende  

 rettelse:
"B.T. retter I en artikel tirsdag om kalkpiller og knogleskørhed  

 havde indsneget sig en fejl.
 Vi skrev, at kalkindholdet i nogle produkter ikke altid  

 svarer til deklarationen, men det fremgår ikke af undersøgelsen  

 fra Danmarks Farmaceutiske Højskole.
Den viser, at 17 ud af 36 undersøgte  

 præparater generelt ikke har nogen effekt på  

 knogleskørhed." Klageren har anført, at hun i artiklen er  

 fejlciteret, og at artiklen ikke afspejler hendes resultater på en  

 korrekt måde.
Klager har anført følgende klagepunkter:
1. Klager har aldrig sagt eller skrevet, at "17 ud af  

 36 kalkpiller på det danske marked er ubrugelige i forebyggelsen og  

 behandlingen af knogleskørhed". Klager har derimod baseret  

 på sine undersøgelser fundet, at 17 ud af 36  

 calciumpræparater ikke findes anbefalelsesværdige til at  

 forebygge eller behandle knogleskørhed   ikke fordi de er ubrugelige,  

 men fordi man ikke kan være sikker på, om fx deres indhold  

 optages optimalt.
Om man optager 10% eller 80% mindre end ved et godt  

 formuleret præparat, har klager ikke taget stilling til.
Der er meget  

 langt til   i forhold til hvad klager skriver i sit speciale   at kalde  

 præparaterne ubrugelige.
 2. Det beror på en misforståelse i artiklen  

 med overskriften "Butikshylder er fyldt med uvirksomme  

 kalktabletter" i Dagens Medicin den 3. oktober 2002, når det i den  

 indklagede artikel anføres, at "nogle piller er så  

 dårligt fremstillede, at de ryger lige gennem  

 fordøjelsessystemet, mens andre slet ikke har det kalkindhold, som  

 producenten lover i deklarationen". Klager gjorde det klart for  

 journalisten, at hun ikke ønskede at se misforståelserne fra  

 artiklen i Dagens Medicin i B.T., men det blev tydeligvis ikke overholdt.
3. Det er urigtigt, når det anføres, at  

 " det er rent spild af penge". Man kan kun sige, at det er rent  

 spild af penge, hvis det er dokumenteret, at et præparat kommer intakt  

 ud med afføringen.
Det har klager ikke undersøgt og ved ikke,  

 hvor journalisten har det fra.
Selv om et præparat ikke optages  

 optimalt, vil man stadig have fået noget   om ikke fuld valuta   for  

 sine penge.
4. I forhold til udsagnet "I min vurdering af  

 præparaterne har jeg ikke bare set på det konkrete indhold, og  

 på hvor hurtigt det optages i kroppen, men også på  

 prisen", er det ikke korrekt, at klager har set på, hvor hurtigt  

 præparaterne optages i kroppen.
Klager har lavet henfaldsprøver,  

 som giver et fingerpeg om biotilgængeligheden, men det har intet at  

 gøre med, hvor hurtigt præparaterne optages.
 5. Klager har aldrig udtalt, at "Folk skal selv have  

 lov at bestemme, om de vil give penge for noget uvirksomt møg".  

 Klager sagde tværtimod, at "Folk skal selv have lov til at  

 bestemme, om de vil købe nogle præparater, hvor der er en vis  

 sandsynlighed for, at indholdet ikke optages optimalt".
 6. Det er en overdrivelse, når det anføres,  

 at "Selv om kalkprodukterne nu kritiseres stærkt, følger  

 producenterne blot de gældende regler for kosttilskud". Klager har  

 ikke kritiseret kalkprodukterne stærkt, men vil blot ikke anbefale dem,  

 hvis man ønsker fuld valuta for pengene.
Bladet har bestridt at have fejlciteret klager, at have  

 nægtet hende genmæle samt at have tilsidesat god presseskik.  

 Indholdet i bladets artikel er i overensstemmelse med indholdet af artiklerne  

 i Dagens Medicin, som bladet har baseret sin artikel på.
Klager var  

 klar over, at bladet tog udgangspunkt i disse artikler, da telefonsamtalen  

 med bladets journalist tog udgangspunkt heri.
Klager tog ikke under  

 telefoninterviewet afstand fra artiklerne i Dagens Medicin.
Det kan derfor  

 ikke være i strid med god presseskik at anføre de synspunkter,  

 som klager er citeret for i dette blad.
Journalisten optog  

 telefoninterviewet, men dette er desværre bortkommet.
Det er bladets  

 opfattelse, at artiklens gengivelser af klagers udtalelser enten er ordrette  

 citater eller en præcis gengivelse af klagers udsagn i en ikke-teknisk  

 udformning.
Der kan ikke stilles samme krav til ordret gengivelse af  

 videnskabelige undersøgelser i et blad som B.T., som der kan i  

 fagvidenskabslige- eller branchetidsskrifter.
 Bladet har i øvrigt til de enkelte klagepunkter  

 anført følgende:
Ad 1: Citatet finder ordret i artiklen "Kalkpiller  

 uden virkning" i Dagens Medicin den 3. oktober 2002. I klagen til  

 Pressenævnet bestrider klager at have udtalt sig som citeret, men  

 erkender at have sagt, at "17 af 36 kalkpræparater ikke findes  

 anbefalelsesværdige til at forebygge eller behandle  

 knogleskørhed". Nuanceforskellen mellem ordene "ikke  

 anbefalelsesværdig" og "ubrugelig" er ikke af en  

 sådan karakter, at bladet har tilsidesat god presseskik.
Klager har  

 endvidere i B.T. udtalt følgende: "19 af de undersøgte  

 produkter vil i et eller andet omfang kunne virke mod knogleskørhed  

 ". Da det fremgår af artiklen, at klager har undersøgt i  

 alt 36 produkter, er den uundgåelige modsætningsslutning, at der  

 er 17 kalkprodukter, der end ikke "i et eller andet omfang" kunne  

 virke mod knogleskørhed.
Ad 2: Også dette citat genfindes ordret i artiklen  

 "Butikshylder er fyldt med uvirksomme kalktabletter" i Dagens  

 Medicin den 3. oktober 2002. Bladets journalist fastholder, at han ikke  

 på nogen måde blev gjort opmærksom på, at artiklen i  

 Dagens Medicin indeholdt fejl.
I så fald havde han naturligvis undladt  

 at gentage den.
Der var i øvrigt tale om en meget kort telefonsamtale,  

 der i det væsentlige bestod i en bekræftelse af oplysningerne fra  

 Dagens Medicin.
Da det to steder i artiklerne fra Dagens Medicin  

 anføres, at nogle kalktabletter er fremstillet så dårligt,  

 at de ryger lige igennem fordøjelsessystemet, og da klager har  

 erkendt, at hun selv over for bladets journalist har fortalt om kalkpiller,  

 der kommer hele ud af den anden ende, er det udelukket at anse bladets  

 formulering som stridende mod god presseskik.
Bladet har i øvrigt  

 efter henvendelse fra en større forhandler af kalktabletter bragt en  

 berigtigelse, for så vidt angår den sidste del af det  

 påklagede udsagn.
Det er bladets opfattelse, at klagers kritik af  

 artiklen er påvirket af denne forhandlers synspunkter.
Ad 3: Udsagnet fremstår ikke som et citat i  

 artiklen, men er derimod journalistens egen vurdering af forholdet.
På  

 baggrund af, at klager har konstateret, at visse af de undersøgte  

 kalkpiller er helt eller delvis uvirksomme mod knogleskørhed, og da  

 klager kun finder at kunne anbefale 12 produkter mod knogleskørhed, er  

 der rimelig dækning for bladets vurdering, hvorefter det er spild af  

 penge at investere i de pågældende produkter.
Bladet har i  

 øvrigt henvist til nævnets afgørelse i sagen 4/2002.
Ad 4: Det er ubestridt, at det har været en central  

 del af klagers forskning at undersøge, om præparaterne  

 opløses på mindre eller mere end en halv time.
Nuanceforskellen  

 mellem hvor hurtigt et præparat opløses, og hvor hurtigt et  

 præparat optages i opløst form i kroppen, er i relation til  

 gengivelse i en dagbladsartikel af bagatelagtig karakter.
Det  

 afgørende er, at klager er kritisk over for de produkter, der ikke  

 opløses inden for en halv time.
Klager har selv leveret den grafik,  

 der ledsager artiklen i Dagens Medicin, hvor de produkter, der  

 opløstes på mere end en halv time, får prædikatet  

 "dumpet". Det er intet grundlag for at anse bladets formulering for  

 at stride mod god presseskik.
Ad 5: Bladet fastholder, at det gengivne ordvalg er  

 klagers.
Selv om Pressenævnet ikke finder at kunne lægge til  

 grund, at klager har anvendt de citerede ord, foreligger der ingen  

 overtrædelse af god presseskik.
Meningsindholdet i den udtalelse,  

 klager selv mener at have fremsat, adskiller sig ikke fra indholdet af  

 formuleringen i bladets artikel.
Bladet har henvist til, at klager har  

 anvendt andre udtryk af samme karakter.
Endelig falder formuleringen i  

 artiklen inden for bladets ret til at anvende et mundret og  

 pågående sprog.
Hvis man som klager mener, at et produkt ikke  

 virker til det formål, som det sælges til, kan det ikke  

 være i strid med god presseskik at benævne disse produkter som  

 noget "uvirksomt møg".
Ad 6: Citatet fremstår ikke som en direkte udtalelse  

 fra klager, men er derimod en sammenfatning foretaget af journalisten.
Det  

 afgørende er derfor ikke, om klager ordret har udtalt  

 "stærk kritik", men om der er dækning for samlet at  

 beskrive klagers udtalelser som en stærk kritik.
Dette er efter bladets  

 vurdering tilfældet.
Bladet har også her henvist til  

 nævnets afgørelse i sag nr. 4/2002.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
Pressenævnet bemærker til punkt 1 i klagen, at  

 det pågældende udsagn er identisk med et udsagn fra den ene af  

 artiklerne i Dagens Medicin.
Nævnet finder ikke, at udsagnet i den  

 påklagede artiklen fremstår som klagers konklusion, men derimod  

 som bladets egen konklusion, og nævnet finder derfor ikke grundlag for  

 at udtale kritik.
Med hensyn til punkt 2 i klagen bemærker  

 nævnet, at der er modstridende oplysninger mellem parterne om, hvorvidt  

 klager har gjort indklagede opmærksom på, at det  

 pågældende udsagn i Dagens Medicin beroede på en  

 misforståelse.
Nævnet bemærker videre, at bladet den 10.  

 oktober 2002 har bragt en rettelse i forhold til en del af det  

 påklagede udsagn.
På den baggrund finder nævnet ikke  

 tilstrækkeligt grundlag for at udtale kritik i anledning af det bragte  

 udsagn.
 Hvad angår punkt 3 og 6 i klagen, finder  

 nævnet, at der er tale om bladets egne vurderinger af henholdsvis en  

 del af præparaterne og af klagers udtalelser om disse produkter, og  

 nævnet finder ikke anledning til at udtale kritik i den anledning.
Om punkt 4 i klagen finder nævnet, at det ikke kan  

 lægges til grund, at klager skulle have udtalt, at hun har set  

 på, hvor hurtigt præparaternes indhold optages i kroppen.  

 Nævnet lægger herved vægt på klagers oplysning om, at  

 hendes undersøgelse ikke har beskæftiget sig med dette  

 spørgsmål.
Nævnet finder, at bladet ved at bringe denne  

 udtalelse som citat derfor har handlet i strid med god presseskik, og udtaler  

 sin kritik.
Med hensyn til punkt 5 i klagen finder nævnet  

 på baggrund af parternes modstridende forklaringer ikke at kunne tage  

 stilling til, hvorvidt klager har udtalt sig som citeret.
Nævnet finder  

 derfor ikke grundlag for at udtale kritik på dette punkt.
 Nævnet finder, at bladet ikke herudover har handlet  

 i strid med god presseskik i forbindelse med artiklen.
 I medfør af medieansvarslovens § 49  

 pålægges det herefter den ansvarshavende redaktør af B.T.  

 at offentliggøre følgende:
 "Kendelse fra Pressenævnet:
B.T. bragte den 8. oktober 2002 en omtale af en  

 undersøgelse fra Danmarks Farmaceutiske Højskole, som farmaceut  

 havde lavet.
Artiklen var lavet med udgangspunkt i to artikler i Dagens  

 Medicin og et telefoninterview med [K].
I artiklen var [K] citeret for en  

 række udtalelser.
 [K] har klaget til Pressenævnet, idet hun finder, at  

 bladet har handlet i strid med god presseskik. [K] har gjort gældende,  

 at hun er blevet fejlciteret i bladet.
 Pressenævnet udtaler:
Om udsagnet "I min vurdering af  

 præparaterne har jeg ikke bare set på det konkrete indhold, og  

 på hvor hurtigt det optages i kroppen, men også på  

 prisen", finder nævnet, at det ikke kan lægges til grund, at  

 klager skulle have udtalt, at hun har set på, hvor hurtigt  

 præparaternes indhold optages i kroppen.
Nævnet lægger  

 herved vægt på klagers oplysning om, at hendes  

 undersøgelse ikke har beskæftiget sig med dette  

 spørgsmål.
Nævnet finder, at bladet ved at bringe denne  

 udtalelse som citat derfor har handlet i strid med god presseskik, og udtaler  

 sin kritik.
 Nævnet finder, at bladet ikke herudover har handlet  

 i strid med god presseskik i forbindelse med artiklen.
 København, den 11. december 2002.
Axel Kierkegaard, Finn Rowold, Tage Clausen og Kirsten  

 Dyregaard." Afsagt den 11. december 2002.
