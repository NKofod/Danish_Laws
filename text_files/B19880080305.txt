 I medfør af § 1, stk. 2, § 9, § 10, stk. 3 og 4, og § 12 i lov om  

 folkeregistrering, jf. lovbekendtgørelse nr. 508 af 14. september 1978,  

 fastsættes herved følgende:
Almindelige bestemmelser vedrørende  

 flytning § 1.  Enhver, der flytter, skal inden 5 dage efter  

 flytningen foretage anmeldelse af den nye bopæl til kommunens folkeregister.  

 Tilsvarende regel gælder personer, der uden at have egentlig bopæl i  

 kommunen, er tilmeldt folkeregistret.
 Stk. 2.  Sker flytningen til en anden kommune, skal  

 anmeldelsen foretages til tilflytningskommunens folkeregister.
Stk. 3.  På folkeregistrets forlangende skal  

 flytteanmeldelsen afgives skriftligt.
Folkeregistret er ikke forpligtet til  

 at modtage en flytteanmeldelse, hvis den afgives tidligere end 1 måned før  

 den opgivne flyttedato.
§ 2.  Enhver, som opgiver sin bopæl i en kommune og  

 rejser til Færøerne eller udlandet, skal forinden afrejsen anmelde dette til  

 folkeregistret i den kommune, hvor han står registreret.
Tilsvarende regel  

 gælder for den, der uden at have egentlig bopæl i en kommune, er tilmeldt  

 folkeregistret.
 Stk. 2.  Ved flytning til Færøerne eller til et nordisk  

 land (Finland, Island, Norge eller Sverige) udleveres den anmeldende et  

 flyttebevis og en flytteattest, beregnet for aflevering til den lokale  

 registreringsmyndighed i vedkommende nordiske land eller på Færøerne.
 § 3.  Opgives en anmeldt flytning, skal folkeregistret  

 i den kommune, hvor vedkommende bliver boende, straks have underretning  

 herom, ligesom eventuelle udleverede internordiske flyttepapirer  

 tilbageleveres.
§ 4.  Enhver, der fra Færøerne eller udlandet tager  

 ophold i en kommune, skal senest 5 dage efter ankomsten foretage anmeldelse  

 herom til folkeregistret.
Undtaget herfra er alene personer, som skal opholde  

 sig her i landet for et tidsrum af under 3 måneder, og som ikke har arbejde  

 eller driver erhverv her i landet.
Personer tilflyttet fra et nordisk land  

 eller Færøerne er dog kun pligtig at foretage anmeldelse, såfremt opholdet  

 skal være af mindst 6 måneders varighed.
 Stk. 2.  For gennemrejsende, der modtager  

 vederlag for arbejde, udført inden for den i stk. 1 nævnte 3 måneders  

 tidsfrist, vil anmeldelse til skattevæsenet være tilstrækkelig.
 § 5.  De i § 1 og § 2, stk. 1, omhandlede anmeldelser  

 skal indeholde oplysning om flyttedato, personnummer, fulde navn samt  

 hidtidig og fremtidig adresse og bopælskommune (registreringsmyndighed).
Stk. 2.  Ved anmeldelse om tilflytning fra Færøerne  

 eller fra et nordisk land (Finland, Island, Norge eller Sverige) skal  

 flyttebevis og flytteattest, udstedt af vedkommende lokale  

 registreringsmyndighed, afleveres til folkeregistret.
Der skal samtidig med  

 anmeldelsen gives oplysning om dansk personnummer, oplysning om, hvorvidt den  

 flyttende tidligere har været optaget i et dansk folkeregister, samt  

 oplysning om tidligere medlemskab af den danske folkekirke eller medlemskab  

 af et evangelisk-luthersk trossamfund.
Ved tilflytning fra Færøerne oplyses  

 om den flyttende er medlem af folkekirken på Færøerne.
Endvidere skal der på  

 forespørgsel af folkeregistret gives oplysning om egne børn, ægtefælle og  

 forældre, der ikke er optaget på flyttebeviset, og som har bopæl her i  

 landet.
Stk. 3.  Ved tilflytning fra udlandet iøvrigt skal  

 anmeldelsen indeholde oplysning om flyttedato, dansk personnummer eller  

 fødselsdato, fulde navn, hidtidig adresse og registeringsmyndighed, fremtidig  

 adresse, civilstand, stilling og erhverv, vielsesregistreringsmyndighed,  

 vielsesdato, tidligere medlemskab af den danske folkekirke eller medlemskab  

 af et evangelisk-luthersk trossamfund i udlandet, statsborgerret og  

 fødselsregistreringssted.
Endvidere skal der gives oplysning om egne børn,  

 ægtefælle og forældre, der ikke er omfattet af anmeldelsen, og som har bopæl  

 her i landet.
Det skal yderligere oplyses, hvorvidt den flyttende tidligere  

 har været optaget i et dansk folkeregister.
Folkeregistret skal forlange  

 fornøden dokumentation for de afgivne oplysninger.
Pas eller anden gyldig  

 rejselegitimation og personnummerbevis skal forevises.
Ved passets  

 forevisning foretages i dette notering af den pågældendes danske  

 personnummer.
 Stk. 4.  Anmeldelserne skal omfatte de medlemmer af  

 husstanden, der flytter med.
 Stk. 5.  Anmelderen er efter begæring berettiget til en  

 kvittering for anmeldelsen.
 § 6.  Såfremt de i forbindelse med en  

 flytningsanmeldelse afgivne oplysninger er ufyldestgørende, unøjagtige eller  

 indbyrdes modstridende, er anmelderen pligtig til på forlangende at afgive  

 personlig forklaring til folkeregisterføreren og for egen regning at  

 fremskaffe de til sagens oplysning nødvendige attester m.v.
Flytningsbestemmelser vedrørende  

 forskellige grupper af personer § 7.  For personer, som ikke er i stand til at  

 foretage anmeldelse som angivet i kapitel 1, påhviler pligten hertil den  

 person eller institution, som er ansvarlig for de pågældende.
 § 8.  Værnepligtige, der indkaldes til aftjening af  

 værnepligtens første samlede uddannelse i civilforsvaret, til udførelse af  

 civilt arbejde eller som aftjener deres værnepligt ved bistandsarbejde i  

 udviklingslande, skal - uanset om indkaldelsen ikke kan antages at ville vare  

 3 måneder, og uanset om den hidtidige bopæl bevares - under forevisning af  

 indkaldelsesordren foretage anmeldelse om indkaldelsen til det folkeregister,  

 i hvilket de er optaget.
 Stk. 2.  For værnepligtige, der indkaldes til aftjening  

 af værnepligtens første samlede uddannelse i forsvaret, samt for  

 værnepligtige, der antages og indkaldes til frivillig tjeneste i forsvaret  

 uden tidligere at have gennemgået den normale værnepligts første samlede  

 uddannelse, påhviler anmeldelsespligten Forsvarskommandoen.
Stk. 3.  Såfremt de i stk. 1 og 2 nævnte personer  

 genindkaldes til efteruddannelse, mønstring og lignende, skal der kun  

 foretages anmeldelse til folkeregistret, hvis den pågældende samtidig med  

 indkaldelsen opgiver sin bopæl.
Anmeldelsen foretages da efter bestemmelserne  

 i kapitel 1.
Stk. 4.  De i stk. 1 nævnte værnepligtige skal senest 5  

 dage efter hjemsendelsen foretage anmeldelse herom til folkeregistret i den  

 kommune, hvori de har bopæl.
Det samme gælder værnepligtige, der hjemsendes  

 inden udløbet af den første samlede uddannelse i forsvaret, samt  

 værnepligtige, der hjemsendes efter at have aftjent værnepligt som  

 befalingsmænd.
 Stk. 5.  For de i stk. 2 nævnte værnepligtige vil  

 meddelelse om hjemsendelse/formel hjemsendelse af frivillige fra  

 Forsvarskommandoen tilgå folkeregistret i den kommune, hvori de pågældende er  

 registreret ved hjemsendelsen.
§ 9.  Fiskere og søfolk, der påmønstrer et dansk  

 skib og samtidig opgiver bopæl her i riget uden at tage bopæl i udlandet,  

 skal foretage anmeldelse om påmønstringen, dennes dato og skibets og reders  

 navn til det folkeregister, i hvilket de er optaget.
Ved afmønstring skal  

 flytning anmeldes i overenstemmelse med reglerne i kapitel 1.
 Stk. 2.  Fiskere og søfolk, der påmønstrer et  

udenlandsk skib og samtidig opgiver bopæl her i riget, skal anmelde  

 flytning til udlandet i overensstemmelse med reglerne i § 2.
 Stk. 3.  For fiskere og søfolk, der påmønstrer et dansk  

 skib, men bevarer deres bopæl i udlandet, vil anmeldelse til  

 skattevæsenet være tilstrækkelig.
§ 10.  Folkeregistret kan pålægge enhver husejer eller  

 lejer at meddele registret oplysninger om, hvem der flytter til eller fra  

 ejerens eller lejerens ejendom eller lejlighed.
Sådanne oplysninger skal  

 meddeles registret inden 5 dage fra til- eller fraflytningen.
Et sådant pålæg  

 gælder dog ikke med hensyn til flyttende, der har forevist vedkommende  

 husejer eller lejer kvittering fra folkeregistret for, at de har foretaget  

 anmeldelse som nævnt i afsnit I.
 Stk. 2.  Pålæg efter stk. 1 kan også gives ledere af  

 højskoler og lignende institutioner.
Adressebeskyttelse § 11.  En person kan over for folkeregisterføreren  

 fremsætte anmodning om, at hans adresse ikke opgives til private  

 (adressebeskyttelse). Folkeregisterføreren skal afkræve den pågældende  

 nærmere oplysning om grunden til anmodningen og kan på grundlag heraf skønne  

 over, i hvilket omfang ønsket om adressebeskyttelse bør imødekommes.
Stk. 2.  Adressebeskyttelsen kan kun kræves opretholdt  

 for et tidsrum af indtil 1 år efter kravets imødekommelse.
Hvis beskyttelsen  

 ønskes forlænget, må der fremsættes fornyet anmodning herom over for  

 folkeregisterføreren.
Stk. 3.  Adressebeskyttelsen gælder kun over for det  

 register, der har imødekommet en anmodning herom.
Ved flytning må anmodning  

 om adressebeskyttelse derfor fremsættes over for tilflytningskommunens  

 folkeregister.
 Stk. 4.  Adressen på personer, der opholder sig i  

 fængsel, arresthus, psykiatrisk afdeling eller lignende, er beskyttet efter  

 reglen i stk. 1.
 Stk. 5.  Folkeregistret kan i særlige tilfælde, f.eks.  

 ved adoption, yde en person adressebeskyttelse efter reglen i stk. 1 uden  

 anmodning herom.
 Stk. 6.  Indrømmes en person adressebeskyttelse, skal  

 folkeregistret notere begrundelsen herfor og straks foretage indberetning af  

 adressebeskyttelsen til Det Centrale Personregister (CPR), hvorefter adressen  

 nyder tilsvarende beskyttelse som i folkeregistret.
 Stk. 7.  Når en person har meldt flytning til udlandet,  

 betragtes en adresse i udlandet som en beskyttet adresse, jf. § 14, stk. 1.
 Stk. 8.  En indrømmet adressebeskyttelse kan normalt  

 ikke opretholdes over for kreditorer, der agter at foretage skridt til  

 opkrævning eller inddrivelse af en forfalden fordring.
Personnummerbeviser og oplysninger fra  

 folkeregistrene og fra Det § 12.  En person er berettiget til efter begæring at  

 få udstedt personnummerbevis i følgende tilfælde:
 Stk. 2.  Begæring om personnummerbevis rettes til  

 folkeregistret i den kommune, hvor den pågældende er registreret.  

 Folkeregistret rekvirerer beviset i Det Centrale Personregister (CPR) og  

 fremsender det efter modtagelsen til den pågældende.
 Stk. 3.  Dersom en person ikke kan afvente fremkomsten  

 af personnummerbeviset til dokumentation af sit personnummer, udsteder  

 folkeregistret en midlertidig attestation for personnummeret, såfremt  

 registret er bekendt med dette.
§ 13.  Folkeregistret udfærdiger på begæring  

 attestation om, i hvilke tidsrum den begærende i henhold til  

 folkeregistrets udvisende har haft ophold i kommunen.
De adresser, som den  

 begærende tidligere har haft i kommunen, kan kun kræves dokumenteret, såfremt  

 den begærende kan begrunde en særlig interesse heri.
Stk. 2.  Herudover udfærdiger folkeregistret på  

 begæring attestation om, hvorledes den begærende på begæringens  

 tidspunkt er opført i folkeregistret.
Der kan herunder udleveres oplysning om  

 navn, stilling, personnummer, fødselsregistreringssted, folkekirkeforhold,  

 civilstand, myndighed og dato, om egne børns personnummer, om ægtefælle efter  

 reglerne i § 14, statsborgerforhold, umyndiggørelse samt adresse.
 Stk. 3.  Yderligere oplysninger kan kun udleveres,  

 dersom der påvises en retlig interesse heri.
§ 14.  Fra folkeregistret kan private personer  

 eller virksomheder m.v., der forud overfor folkeregistret kan identificere en  

bestemt person, forlange oplysning om vedkommende persons fulde navn,  

 stilling og adresse i kommunen.
Såfremt den omspurgte person er registreret  

 som død, udvandret eller forsvundet, gives oplysning herom samt dato herfor.  

 Er en person udvandret kan der dog alene gives oplysning om det land, hvortil  

 den pågældende er udvandret, uanset om folkeregistret er i besiddelse af  

 adressen i vedkommende land.
Adresseoplysning kan ikke gives, dersom adressen  

 er beskyttet, jf. kapitel 3. I så fald kan alene fordres oplysning om den  

 pågældendes eventuelle død, udvandring eller forsvinden.
Stk. 2.  Er den omspurgte person registreret som  

 tilflyttet en anden kommune, videresendes forespørgslen til  

 registreringskommunen, medmindre folkeregistret har terminaladgang til Det  

 Centrale Personregister (CPR), jf. stk. 3. Forespørgeren må ikke oplyses om  

 den aktuelle opholdskommune, men alene om at forespørgslen er videresendt.  

 Registreringskommunen giver derefter oplysning om navn, stilling og adresse i  

 kommunen, eller i givet fald om død, udvandring eller forsvinden, direkte til  

 forespørgeren.
Er adressen beskyttet i registreringskommunen, tilbagesendes  

 forespørgslen til den kommune overfor hvilken forespørgslen først er rejst,  

 med bemærkning om adressebeskyttelse og begrundelsen herfor.
Sidstnævnte  

 kommune giver derefter alene oplysning til forespørgeren om, at den omspurgte  

 person er fraflyttet kommunen, og at adressen er beskyttet.
Spørgsmålet om  

 udlevering af en adresse trods beskyttelse, jf. § 11, stk. 8, afgøres af den  

 kommune overfor hvilken forespørgslen er rejst.
Stk. 3.  Et folkeregister, som har terminaladgang til  

 Det Centrale Personregister (CPR), kan efter reglerne i stk. 1 også  

 videregive oplysninger om en person, som ikke er registreret med adresse i  

 kommunen.
Er adressen beskyttet, meddeles dette forespørgeren med oplysning  

 om, at adressen kan udleveres til en kreditor, der agter at foretage skridt  

 til opkrævning eller inddrivelse af en forfalden fordring.
Er dette  

 tilfældet, videresendes forespørgslen - samt dokumentation for at kravet er  

 forfaldent - til registreringskommunen, der afgør om adressen kan udleveres.  

 Kan adressen udleveres, foretages dette af registreringskommunen.
Kan  

 adressen ikke udleveres, tilbagesendes forespørgslen til den kommune over for  

 hvilken forespørgslen er rejst, hvorefter denne meddeler forespørgeren, at  

 adressen ikke kan udleveres.
Stk. 4.  I særlige tilfælde, hvor en privat person  

 ønsker oplysninger om en anden person ud over det i stk. 1-3 nævnte, afgør  

 folkeregisterføreren efter et skøn over den begærendes retlige interesse i  

 oplysningerne, hvorvidt disse skal gives.
Der kan dog i intet tilfælde uden  

 Indenrigsministeriets tilladelse gives oplysning om en anden persons  

 personnummer.
 Stk. 5.  Udlevering af oplysninger om en større kreds af  

 personer fra folkeregistret til private kan alene ske med  

 Indenrigsministeriets samtykke.
Stk. 6.  Kommunalbestyrelsen kan dog bestemme, hvorvidt  

 og på hvilke vilkår, der til brug for udarbejdelse af lokale vejvisere, kan  

 udleveres oplysninger om navne, stillinger og adresser for de personer, som  

 er registreret i folkeregistret.
Adresser, der i henhold til kapitel 3 er  

 beskyttede, må ikke udleveres.
Enhver kan over for kommunalbestyrelsen  

 (folkeregistret) kræve, at han ikke optages i en lokal vejviser.  

 Folkeregistret afgør, hvorvidt beboere på institutioner af særlig karakter  

 skal medtages ved udarbejdelsen af lokalvejvisere.
Indberetning herom  

 foretages af folkeregistret til CPR.
En fremsat begæring om ikke at blive  

 optaget i en lokal vejviser har virkning indtil fraflytning fra kommunen.
 § 15.  På begæring over for  

Indenrigsministeriet, Afdelingen for Personregistrering, udfærdiges en  

 udskrift af, hvorledes den begærende på begæringens tidspunkt er  

 registreret i Det Centrale Personregister (CPR).
Stk. 2.  Fra Det Centrale Personregister (CPR)  

 kan til private personer og virksomheder m.v., der forud over for  

 registret kan identificere en bestemt person, videregives oplysninger  

 om vedkommende persons navn, stilling og adresse, medmindre denne er  

 beskyttet, og oplysning om, hvorvidt personen er afgået ved døden, forsvundet  

 eller er udvandret af landet samt dato herfor, eller om vedkommende er  

 umyndiggjort.
Forespørgsel stilles skriftligt jf. § 17, stk. 2. I særlige  

 hastende enkelttilfælde, hvor den efterspurgtes opholdskommune er ukendt og  

 sædvanlig svartid ikke kan afventes, kan private personer og virksomheder  

 m.v. - efter forudgående aftale med Indenrigsministeriet, Afdelingen for  

 Personregistrering - dog rette telefonisk forespørgsel til CPR, jf. § 17,  

 stk. 3.
 Stk. 3.  Andre oplysninger om en forud identificeret  

 person kan kun videregives til private, såfremt vedkommende person eller  

 virksomhed m.v. kan godtgøre at have retlig interesse i at få den pågældende  

 oplysning.
Stk. 4.  På vilkår, der fastsættes i hvert enkelt  

 tilfælde, kan der mod vederlag gives tilladelse til, at  

erhvervsvirksomheder fra Det Centrale Personregister (CPR) får de i  

 stk. 2 angivne data eller løbende ændringer i disse for en større  

 afgrænset kreds af personer, der enkeltvis forud er identificeret over  

 for registret.
Forinden sådan tilladelse gives, indhentes en udtalelse fra  

 det i lov om offentlige myndigheders registre omhandlede registertilsyn.  

 Tilladelsen kan til enhver tid tilbagekaldes.
Det er en betingelse, at  

 oplysningerne udelukkende skal bruges i konkrete retsforhold og ikke til  

 etablering af relationer, som ikke eksisterer i forvejen, samt at modtagne  

 oplysninger kun videregives til private personer eller andre  

 erhvervsvirksomheder, såfremt det udtrykkeligt er fastsat i vilkårene.  

 Ansøgning om tilladelse indsendes til Indenrigsministeriet, Afdelingen for  

 Personregistering.
§ 16.  For oplysninger, der i henhold til § 14 gives  

 private, kan der for hver omspurgt person - uanset om denne findes i  

 registret - forlanges et gebyr, der højst kan andrage 47 kr.
For  

 forespørgsler som ekspederes efter § 14, stk. 2, oppebæres gebyret alene af  

 den kommune overfor hvilken forespørgslen først er rejst.
Samme gebyr kan  

 opkræves for en attest udstedt i medfør af § 13, såfremt attesten ikke skal  

 anvendes til brug for en offentlig myndighed.
 Stk. 2.  Folkeregistret kan bestemme, at forespørgsler i  

 henhold til §§ 13 og 14 skal stilles i skriftlig form.
§ 17.  Forud for afgivelse af oplysninger fra Det  

 Centrale Personregister (CPR) i medfør af § 15, stk. 2, 1. pkt., erlægges  

 et gebyr på 70 kr.
Gebyret kan ikke kræves tilbagebetalt, uanset at den  

 omspurgte person ikke kan identificeres i registreret.
Stk. 2.  Forespørgsler til Det Centrale  

 Personregister (CPR) i henhold til § 15, stk. 2, 1. pkt., skal afgives på  

 den af Indenrigsministeriet foreskrevne formular, der kan rekvireres  

 fra folkeregistrene eller Indenrigsministeriet, Afdelingen for  

 Personregistrering.
Ved forespørgslens indsendelse til Indenrigsministeriet,  

 Afdelingen for Personregistrering, skal den være vedlagt en af postvæsenet  

 kvitteret girokupon for gebyrets indbetaling til Indenrigsministeriets  

 postgironummer.
Indenrigsministeriets postgirokonto er anført på det  

giroindbetalingskort, der indgår i Indenrigsministeriets omtalte  

 formular.
Stk. 3.  Ved telefonisk forespørgsel til Det Centrale  

 Personregister (CPR) i henhold til § 15, stk. 2, 3. pkt. skal forespørgeren  

 oplyse efterspurgtes navn og personnummer eller navn, fødselsdato og køn samt  

 eventuel tidligere adresse.
For forespørgslen betales et af  

 indenrigsministeren fastsat gebyr.
 § 18.  For tilsendelse af de i bekendtgørelsen nævnte  

 attester, beviser m.v. kan modtageren ikke afkræves porto.
Klager over folkeregistrene § 19.  Klager over folkeregistrene rettes til  

 Indenrigsministeriet.
Klager over folkeregistrene i de grønlandske kommuner  

 rettes dog til rigsombudsmanden i Grønland.
Straf § 20.  Overtrædelse af bekendtgørelsens §§ 1-5 og 7-9,  

 eller tilsidesættelse af pålæg efter §§ 6 og 10 straffes med bøde.
For  

 overtrædelser begået over for en grønlandsk kommunes folkeregister idømmes  

 advarsel eller bøde.
 Stk. 2.  Den, der bruger eller videregiver oplysninger i  

 strid med § 15, stk. 4, 4. pkt., eller overtræder vilkår fastsat i en  

 tilladelse i henhold til § 15, stk. 4, 1. pkt., straffes med bøde, medmindre  

 højere straf er forskyldt efter den øvrige lovgivning.
 Stk. 3.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 Ikrafttræden m.v.
 § 21.  Reglerne i bekendtgørelsen finder tilsvarende  

 anvendelse for de områder uden for den kommunale inddeling, hvor  

 folkeregistret føres i Grønlands hjemmestyres danmarks-kontor.
 § 22.  Bekendtgørelsen træder i kraft den 1. januar  

 1989. Samtidig hermed ophæves Indenrigsministeriets bekendtgørelse nr. 320 af  

 12. juni 1985 og Indenrigsministeriets bekendtgørelse nr. 741 af 24. november  

 1987.
 Stk. 2.  Denne bekendtgørelse gælder ikke for Færøerne.
