 Cirkulæreskrivelse vedr.  

 vaccination af Kriminalforsorgens personale mod hepatitis B.
(Til lederne af  

 Kriminalforsorgens tjenestesteder) 1.  

  

 Efter indhentet udtalelse fra Kriminalforsorgens  

 almenlægelige og hygiejniske konsulent samt fra AIDS‑konsulenten skal  

 man  

 meddele, at direktoratet i overensstemmelse med den vejledning om HIV/AIDS og  

 Hepatitis, direktoratet udsendte den 13. maj 1998, har besluttet, at der  

 fortsat ikke generelt skal tilbydes forebyggende vaccination mod hepatitis B  

 af  

 Kriminalforsorgens medarbejdere.
 Baggrunden herfor er, at  

 medarbejderne ikke generelt tilhører de grupper, som Sundhedsstyrelsen  

 anbefaler forebyggende vaccineret.
Den enkelte institution skal  

 dog tilbyde medarbejdere, der er beskæftiget med blodprøveudtagning eller  

 behandling af blodprøver, forebyggende vaccination.
Måtte andre grupper  

 ansatte  

 som følge af deres specielle funktion ofte blive udsat for hepatitis B  

 inficeret materiale, eller er der grupper af personale der pr. år har et  

 eller  

 flere risikostik, som skal anmeldes til Arbejdsskadestyrelsen, bør  

 institutionen også i disse isolerede tilfælde tilbyde forebyggende  

 vaccination.
Hepatitis B virus smitter  

 ikke ved udsættelse for virus på intakt hud, men selv en lille rift eller et  

 lille sår kan være tilstrækkeligt til, at medarbejderen bliver smittet.
I  

 mange  

 situationer kan det være svært at afgøre, om der på fingrene er små  

 rifter/sår  

 eller ej.
Hvis der er nogen tvivl om risikoen for smitte ved et givent uheld,  

 bør medarbejderen tilbydes vaccination, f.eks. ved rifter ved negle og ved al  

 slimhindeudsættelse for muligt smitstof.
2.  

  

 Den vaccination mod hepatitis B, der skal gives i  

 overensstemmelse med den vejledning, direktoratet udsendte den 13. og 19. maj  

 1998, efter at man har været udsat for smitterisiko, må betragtes som meget  

 effektiv.
Denne vaccine skal inden for helst 48 timer og højst 72 timer efter  

 et uheld tilbydes alle medarbejdere ved mulig erhvervsmæssig udsættelse for  

 smitte med hepatitis B virus.
Vaccination giver en beskyttelse på mere end  

 90%.
 Det bemærkes, at der ikke  

 eksisterer nogen vaccine mod hepatitis C.
 3.  

  

 Denne skrivelse vil blive optaget i  

 Kriminalforsorgens administrative Regelsamling.
