Nr BTL 92 Betænkning over Forslag til lov om ændring af lov om Københavns Kommunes  

 styrelse (Forsøg med bydelsråd)   

 Nr L 92 1995-96, 1. samling Afgivet af Kommunaludvalget Afgivet: 19960229 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Der er af indenrigsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
 ÆndringsforslagAf indenrigsministeren, tiltrådt af udvalget:
 Til § 1 1) I den under nr. 1 foreslåede § 53 c  

 indsættes efter stk. 9 som nyt stykke:
»Stk. 10. I forhold til reglerne i lov om offentlige  

 myndigheders registre betragtes bydelsrådene og Borgerrepræsentationen som  

 samme myndighed.« Bemærkninger Til nr. 1 Bydelsrådene anses for at være selvstændige  

 forvaltningsmyndigheder.
Reglerne i kapitel 6 i lov om offentlige  

 myndigheders registre fører til, at der bl.a. i forholdet mellem bydelsrådene  

 og Borgerrepræsentationen er begrænsninger i adgangen til edb-registre med  

 personoplysninger.
Københavns Kommune har tilkendegivet, at denne retsstilling vil medføre  

 betydelige praktiske problemer.
I forbindelse med udlægning af opgaver til  

 bydelene må det forudsættes, at de nuværende edb-systemer anvendes i  

 fællesskab mellem de enkelte bydele og den øvrige del af kommunen.
Et krav om  

 dataafgrænsning vil betyde, at der må foretages omfattende tekniske  

 ændringer.
Denne opgave vil være meget omfattende og berøre et stort antal  

 systemer i kommunen.
Der vil endvidere ikke være sikkerhed for, at den  

 nødvendige afgrænsning for alle systemer kan være gennemført pr. 1. januar  

 1997. På denne baggrund og henset til, at der er tale om en forsøgsordning,  

 har kommunen foreslået, at der i § 53 c indsættes en bestemmelse om, at  

 bydelsrådene i relation til registerloven ikke anses som selvstændige  

 myndigheder.
Herved muliggøres det også, at bydelsrådene selv kan træffe  

 beslutning om oprettelse af edb-registre med personoplysninger.
 Ved ændringsforslaget, der har været forelagt Justitsministeriet,  

 imødekommes Københavns Kommunes anmodning herom.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Vibeke Peschardt  

 (RV) Dorte Bennedsen (S) Anne Baastrup (SF) Else Winther Andersen (V) Helge  

 Sander (V) Mariann Fischer Boel (V) Jens Vibjerg (V) Pia Christmas-Møller  

 (KF) Torben Rechendorff (KF) Henriette Kjær (KF) Poul Nødgaard (DF) nfmd.
 Fremskridtspartiet, Enhedslisten og Centrum-Demokraterne havde ikke  

 medlemmer i udvalget.
