 Til § 4, stk. 3.
 Ved afgørelsen af om beskæftigelse indgår ved opgørelsen af  

 tidsbegrænsningen i § 4, stk. 1, om beskæftigelse kan danne grundlag for  

 udbetaling med »90%-af-max.-satsen«, jf. § 11, stk. 3, og § 12,  

 stk. 3, samt om et medlem, der er faldet for tidsbegrænsningen i § 4, stk. 1,  

 kan få supplerende dagpenge, opstår der særlige problemer i forbindelse med  

 dag til dag ansatte, idet et afgørende punkt i disse tilfælde er, om der er  

 tale om forskellige arbejdsgivere.
Stk. 3.  fastslår, at man ved vurderingen heraf, alene  

 skal se på beskæftigelsen i de seneste 13 uger.
Såfremt der ikke i den  

 periode er beskæftigelse hos den arbejdsgiver, der aktuelt er påført  

 dagpengekortet, vil der være tale om forskellige arbejdsgivere.
Stk. 3 må  

 anses for at indeholde en væsentlig præcisering og afgrænsning af, hvilke  

 medlemmer der er omfattet af § 4, stk. 1.
 Eksempel:
 I uge y er der oplyst om beskæftigelse hos arbejdsgiver A.
 I 13 ugers perioden forud herfor har medlemmet været hos den samme  

 arbejdsgiver, og der er derfor ikke tale om beskæftigelse hos  

 forskellige arbejdsgivere.
 I 13 ugers perioden indgår den uge, hvori den aktuelle beskæftigelse  

 forekommer, samt de 12 forudgående uger.
 Til § 4, stk. 4.
I henhold til de gældende regler kan et medlem, der mister retten til  

 supplerende dagpenge i henhold til § 4, stk. 1, uden dagpengemæssige  

 konsekvenser opsige sit arbejde.
For at sikre, at medlemmet kan opsige sit  

 arbejde så betids, at den pågældende kan fratræde, i forbindelse med retten  

 til supplerende dagpenge ophører, skal arbejdsløshedskassen orientere  

 medlemmet om, at den pågældende står overfor at miste retten til supplerende  

 dagpenge.
 Til § 4, stk. 5.
Medlemmer, der er faldet for tidsbegrænsningen i § 4, stk. 1, kan dog  

 oppebære dagpenge i enkelte uger med delvis arbejde, når der ikke er tale om  

 beskæftigelse på fast nedsat tid.
Udgangspunktet er, at man ikke vil afskære  

 de medlemmer, der har mistet retten til supplerende dagpenge, fra at overtage  

 ethvert stykke arbejde på nedsat tid.
 Afgørende for, om der kan udbetales supplerende dagpenge efter, at  

 medlemmet er faldet for stk. 1, er, om den beskæftigelse, som pågældende har,  

 er omfattet af § 4, stk. 1. Hvis det ikke er tilfældet, kan der udbetales  

 supplerende dagpenge for den pågældende uge.
 Eksempel:
 Et medlem af Handels- og Kontorfunktionærernes Arbejdsløshedskasse er  

 faldet for tidsbegrænsningen i § 4, stk. 1, og har i den forbindelse fratrådt  

 sit arbejde og er fuldt ledig.
 Medlemmet bliver i ledighedsperioden tilbudt en enkelt dags beskæftigelse  

 som tjener, hvilket hun accepterer.
 Da den pågældende beskæftigelse ikke er omfattet af § 4, stk. 1, kan der  

 udbetales supplerende dagpenge for den pågældende uge.
 Det skal bemærkes, at deltidsforsikrede ikke kan få udbetalt supplerende  

 dagpenge efter, at de er faldet for tidsbegrænsningen i bekendtgørelsens § 5.  

 Dette skyldes de særlige begrænsninger, der er gældende for deltidsforsikrede  

 medlemmers ret til at oppebære supplerende dagpenge.
 Til § 11, stk. 3 og § 12, stk. 3.
Bestemmelserne indeholder hjemmelen til at udbetale med »90% af  

 max.-satsen«, uanset medlemmets hidtidige indtægtsgrundlag.
Hvis et  

 medlem i ledighedsperioden derfor alene skal have udbetalt med »90% af  

 max-satsen«, skal der ikke finde nogen beregning sted.
Den pågældende sats tænkes bl.a. anvendt i de tilfælde, hvor et medlem  

 begynder - eller ophører i beskæftigelse i ugen, samt i forbindelse med  

 hjemsendelse eller genoptagelse af arbejdet efter en hjemsendelse.
Endvidere  

 tænkes satsen anvendt i forhold til løsarbejdere og vikarer.
For så vidt  

 angår dimittender vil de fortsat oppebære supplerende dagpenge med  

 dimittendsatsen.
De er først omfattet af »90 pct. af max.-satsen«,  

 når de på grund af beskæftigelse er berettiget til at få foretaget individuel  

 satsberegning.
 Ved administrationen er det væsentligt at være opmærksom på, at  

 anvendelsen af »90 pct. af max.-satsen« for fuldtidsforsikrede  

 forudsætter, at beskæftigelsen ikke er omfattet af § 4, stk. 1. Da § 4, stk.  

 1 ikke gælder for deltidsforsikrede, indebærer § 12, stk. 3, at der bliver en  

 videre adgang for udbetaling med »90 pct. af max.-satsen« for  

 deltidsforsikrede end for fuldtidsforsikrede.
 Eksempel:
Et medlem ophører i uge 48 i et beskæftigelsesforhold.
Der har været tale  

 om beskæftigelse på 20 timer om ugen, og beskæftigelsesforholdet er derfor  

 omfattet af § 4, stk. 1. Der vil således ikke kunne udbetales med 90% af  

 max.sats i forbindelse med ophøret.
 Det henstilles til arbejdsløshedskasserne at være opmærksomme på at  

 modvirke evt. utilsigtet brug af den høje dagpengesats ved sagsbehandlingen  

 af dagpengekortet til personer, der arbejder på fast nedsat tid.
 Arbejdsløshedskasserne må, på grundlag af de foreliggende oplysninger samt  

 deres kendskab til det faglige område, forinden de udbetaler, foretage en  

 vurdering af, hvilken sats der skal anvendes.
Inden for nogle områder, f.eks. handels- og kontorområdet vil der som  

 udgangspunkt være en sandsynlighed for, at der skal udbetales med  

 dimittendsatsen.
Anvendelsen af »90% af max.-satsen« vil her  

 forudsætte, at arbejdsløshedskassen på udbetalingstidspunktet har en særlig  

 viden om det pågældende beskæftigelsesforhold, der berettiger til anvendelsen  

 af »90% af max.-satsen«.
Såfremt arbejdsløshedskassen har udbetalt med »90 pct. af  

 max.-satsen«, og det efterfølgende alligevel viser sig, at  

 beskæftigelsen - f.eks. fordi medlemmet vender tilbage til den pågældende  

 arbejdsgiver - bliver omfattet af § 60, skal der ikke ske en regulering af  

 den tidligere udbetaling.
Dette forudsætter naturligvis, at  

 arbejdsløshedskassen på udbetalingstidspunktet ikke burde vide, at der var  

 tale om »§ 60-beskæftigelse«.
Arbejdsløshedskasserne skal i alle tilfælde ud fra de foreliggende  

 oplysninger tilstræbe, at udbetalingerne sker med den korrekte sats.
Såfremt  

 dette ikke sker, kan der eventuelt blive tale om et økonomisk ansvar i  

 henhold til de herom gældende regler.
Til § 13, stk. 1, Det skal bemærkes, at indførelsen af »90 pct. af max.-satsen«  

 ikke påvirker administrationen af § 13, stk. 1. Det vil bl.a. sige, at et  

 medlem, der opfylder betingelserne for at få udbetalt dagpenge efter § 11,  

 stk. 3, kan få udbetalt med sin individuelle sats, såfremt betingelserne i §  

 13, stk. 1, er opfyldt.
 Til overgangsordningen.
De medlemmer, der er omfattet af overgangsordningen, vil kunne oppebære  

 supplerende dagpenge i 78 uger inden for 2 år.
Dog kun indtil den 1. juli  

 1993. På dette tidspunkt vil medlemmerne blive omfattet af reglen om, at man  

 kun kan oppebære supplerende dagpenge i 52 uger inden for 70 uger.
De  

 medlemmer, der den 1. juli 1993 har oppebåret supplerende dagpenge i 52 uger  

 inden for 70 uger, vil således pr. denne dato miste retten til supplerende  

 dagpenge.
