 I henhold til § 6, stk. 6, i den sociale styrelseslov, jf.
lovbekendtgørelse nr. 552 af 10. juli 1991, som senest ændret ved § 3 i lov nr. 448 af 1. juni 1994 om ændring af lov om social pension, lov om social bistand og den sociale styrelseslov m.v. fastsættes:
 § 1.  Det sociale koordinationsudvalg nedsættes af  

 kommunalbestyrelsen.
 Stk. 2.  Udvalget består af 1 medlem, der vælges blandt  

 kommunalbestyrelsens medlemmer, samt af 5 medlemmer, der vælges efter  

 indstilling fra henholdsvis De Samvirkende Invalideorganisationer,  

 Landsorganisationen i Danmark, Dansk Arbejdsgiverforening, Praktiserende  

 Lægers Organisation og Arbejdsmarkedsstyrelsen, og som skal repræsentere  

 vedkommende lokale organisationer, afdelinger m.v.
 § 2.  Såfremt to eller flere kommunalbestyrelser  

 opretter et socialt koordinationsudvalg i fællesskab, består udvalget af 5  

 medlemmer, der vælges i enighed af de deltagende kommuners  

 kommunalbestyrelser efter indstilling fra de organisationer m.v., der er  

 nævnt i § 1, stk. 2. Herudover vælger hver kommunalbestyrelse 1 medlem blandt  

 kommunalbestyrelsens medlemmer.
§ 3.  Kommunalbestyrelsen eller kommunalbestyrelserne  

 kan dog, såfremt det ikke er muligt at få udpeget en eller flere  

 organisationsrepræsentanter, nedsætte udvalget med et mindre antal medlemmer  

 eller eventuelt erstatte en eller flere organisationsrepræsentanter med en  

 eller flere relevante personer.
Kommunalbestyrelsen eller  

 kommunalbestyrelserne skal løbende søge udvalget sammensat som nævnt i § 1,  

 stk. 2.
 Stk. 2.  Udvalget skal bestå af mindst 4 medlemmer.
 § 4.  Bekendtgørelsen træder i kraft den 1. april  

 1995.
 Stk. 2.  Samtidig ophæves Socialministeriets  

 bekendtgørelse nr. 523 af 16. juni 1994 om sammensætningen af sociale  

 koordinationsudvalg.
