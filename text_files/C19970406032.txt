 Fra 1. september 1997 er Boligministeriets Departement og Bygge- og  

 Boligstyrelsen lagt sammen til eet departement.
De boligstøtteopgaver, der hidtil har været varetaget af styrelsens  

 lejelovskontor, 5. kontor, vil også fremover blive varetaget af  

 lejelovskontoret, der fremover vil være betegnet Boligministeriets 11.  

 kontor.
Henvendelser til kontoret bedes adresseret til:
Boligministeriet 11. kontor Slotsholmsgade 1 1216 København K Der henvises i øvrigt til den orienteringsfolder om ministeriets nye  

 struktur, der er udsendt til samtlige kommuner og sociale ankenævn m.fl..
 Tilbagebetaling af for meget udbetalt boligstøtte.
 Boligministeriet har i den senere tid bl.a. på baggrund af en række  

 ankenævnsafgørelser modtaget flere forespørgsler fra kommuner vedrørende  

 tilbagebetaling af boligstøtte i to situationer nemlig:
 1. Tilbagebetaling i forbindelse med at boligstøtten  

 omregnes i løbet af året efter »forsinket« oplysning om  

 indkomststigninger.
 2. Tilbagebetaling i forbindelse med fraflytning midt  

 i en måned.
 På denne baggrund kan Bygge- og Boligstyrelsen oplyse følgende:
 ad 1.
Det fremgår af boligstøttelovens § 46, at hvis der sker en forhøjelse af  

 den samlede forventede husstandsindkomst for året på mindst 20.000/10.000 kr.  

 i forhold til det benyttede indkomstgrundlag, skal boligstøtten omregnes med  

 virkning fra begyndelsen af den måned, der følger nærmest efter ændringens  

 indtræden.
Husstandsindkomsten skal ved omberegningen fastsættes på grundlag  

 af de aktuelle indkomstforhold på omregningstidspunktet opreguleret til  

 årsbasis.
Indtræder ændringen md virkning fra den 1. i en måned anses  

 ændringen for at være sket i den foregående måned.
 Det følger således af boligstøttelovens § 46, at ved oplysning i løbet af  

 boligstøtteåret om indkomststigninger, omregnes boligstøtten fra den 1. i  

 måneden efter ændringens indtræden.
 Eventuelt for meget udbetalt boligstøtte kan modregnes i den fremtidige  

 løbende udbetaling.
 Det er på den baggrund endvidere Boligministeriets opfattelse, at den for  

 meget udbetalte boligstøtte kan kræves tilbagebetalt kontant med hjemmel i  

 boligstøttelovens § 46.
 ad. 2.
Det fremgår af boligstøttelovens § 42, at ved flytning bortfalder  

 boligstøtten fra fraflytningsdagen.
En boligstøttemodtager kan derfor ikke  

 med rette oppebære boligstøtte til en fraflyttet bolig efter  

 fraflytningsdagen, uanset om fraflytningen er sket midt i en måned.
 På baggrund af en række ankenævnsafgørelser samt udtalelse fra  

 Folketingets Ombudsmand er det Boligministeriets vurdering, at det er en  

 forudsætning for, at en kommune kan kræve tilbagebetaling af for meget  

 udbetalt boligstøtte i forbindelse med en boligstøttemodtagers fraflytning,  

 at tilbagebetalingsbetingelserne i boligstøttelovens § 47 stk. 6 er opfyldt -  

 d.v.s. at støttemodtageren har undladt at give meddelelse eller mod bedre  

 vidende uberettiget oppebåret boligstøtten - på det tidspunkt, hvor  

 boligstøtten modtages.
Med hensyn til oplysningspligt har Folketingets Ombudsmand tilkendegivet  

 det synspunkt, at oplysningspligten ikke kan tilsidesættes, før selve  

 fraflytningstidspunktet, og at tilbagebetalingskrav vedrørende den måned,  

 hvor flytning sker, derfor ikke kan rejses med henvisning til, at  

 oplysningspligten er tilsidesat.
Derimod kan tilbagebetaling af for meget  

 udbetalt boligstøtte ifølge ombudsmanden ske under henvisning til, at  

 støttemodtageren uberettiget har oppebåret boligstøtte mod bedre vidende.  

 Dette kan være tilfældet, hvis den pågældende allerede inden udgangen af den  

 forudgående måned vidste, at flytning skulle ske.
Boligministeriet er på den baggrund af den opfattelse, at hvis en  

 støttemodtager først efter udbetaling af boligstøtte for en måned ved, at  

 flytning skal ske i den pågældende måned, kan der ikke rejses krav om  

 tilbagebetaling af den udbetalte boligstøtte for den del af måneden, der  

 ligger efter fraflytningsdagen.
Dette gælder, uanset at boligstøtten efter §  

 42 er bortfaldet fra fraflytningsdagen.
Hvis en boligstøttemodtager søger om boligstøtte til en ny bolig fra en  

 indflytningsdato, der ligger umiddelbart efter fraflytningsdagen fra den  

 hidtidige bolig, hvortil der er ydet boligstøtte, vil der i overensstemmelse  

 med boligstøttelovens § 40, stk. 2, kunne udbetales boligstøtte til den nye  

 bolig fra indflytningsdagen.
Dette er tilfældet, uanset at tilbagebetaling af  

 for meget udbetalt boligstøtte for den hidtidige bolig ikke kan kræves for  

 den resterende del af den måned, der såvel udflytningsmåned fra den hidtidige  

 bolig som indflytningsmånd for den nye bolig.
Beboerindskudslån til ungdomsboliger På baggrund af forespørgsel fra flere kommuner skal det understreges, at  

 beboerindskudslån til ungdomsboliger - som til andre almene boliger - kun kan  

 ydes til boliger, der finansieres med beboerindskud, jf.  

 boligstøttevejledningens pkt. 15. 2.
 Beboerindskudslån kan således alene ydes til beboere i ungdomsboliger  

 finansieret efter reglerne i lov om almene boliger m.v. der trådte i kraft  

 den 1. januar 1997. Det er endvidere en betingelse for ydelse af lån til  

 sådanne ungdomsboliger, at boligerne har eget køkken.
 Der kan fortsat ikke ydes beboerindskudslån til eventuelt depositum i  

 ungdomsboliger finansieret efter lov om boligbyggeri uden beboerindskud.
