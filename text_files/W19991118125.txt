Landsskatteretskendelse Beskatning af lav boligafgift - boliganpartsselskab omdannet til andelsboligforening - gældsbrev - bindende forhåndsbesked Reference:
SL § 4 A's klage til Landsskatteretten drejede sig om  

 Ligningsrådets bindende forhåndsbesked af 8. september 1998.
 Spørgsmålet fra klagerens advokat til  

 Ligningsrådet var følgende:
"Vil A som medlem af Andelsboligforeningen B blive  

 beskattet af lav boligafgift i henhold til SD-cirkulære 1982-2,  

 såfremt hun i forbindelse med en omdannelse af Boliganpartsselskabet B  

 til en andelsboligforening indskyder et i forbindelse med transaktionen  

 modtaget gældsbrev i andelsboligforeningen, hvorved gældsbrevet  

 ophører ved modregning." Ligningsrådet havde besvaret  

 spørgsmålet således:
"Ja." Det var oplyst, at Boliganpartsselskabet B i likvidation  

 agtede at overdrage ejendommen til en nystiftet andelsboligforening,  

 Andelsboligforeningen B.
Samtlige nuværende anpartshavere i  

 boliganpartsselskabet, herunder klageren, blev medlemmer i den nye  

 andelsboligforening, og det var hensigten at overdrage ejendommen til  

 ejendomsværdien pr. 1. januar 1997 på 2 mio. kr.
Ejendommen var  

 belånt, og prioritetsgælden pr. 31. december 1996 udgjorde  

 1.007.110 kr.
 Det fremgik endvidere, at det var hensigten, at ejendommen  

 skulle berigtiges således:
Overtagelse af kreditforeningslån 1.007.110 kr.
Optagelse af nyt ejerskiftelån, anslået 100.000 kr.
 Udstedelse af gældsbrev, ca.
 900.000 kr.
Købesum, i alt 2.000.000 kr.
I forbindelse med likvidationen af Boliganpartsselskabet  

 blev gældsbrevet udlagt til anpartshaverne, der herefter havde et  

 tilgodehavende i den nye andelsboligforening, som anvendtes som indskud.  

 Gældsbrevet skulle oprettes på normale markedsvilkår og  

 således forrentes med en rente svarende til markedsrenten.
I  

 forbindelse med etablering af andelsboligforeningen udgjorde hver andel  

 gennemsnitlig 1/12 af 2 mio. kr. eller 166.666 kr.
De enkelte andele  

 varierede dog i størrelse under hensyntagen til de nuværende  

 forhold, herunder lejlighedens størrelse, gæld m.v.
Ved  

 medlemmernes indtræden i den nye andelsboligforening betalte  

 medlemmerne således i gennemsnit 1/12 hver, idet hvert medlem overtog  

 gæld på ca. 91.666 kr. og derudover erlagde et kontant  

 beløb på 75.000 kr.
Kontantbeløbet modregnedess  

 imidlertid i andelshavernes tilgodehavende i form af gældsbrevet i  

 foreningen, hvorved gældsbrevet ophørte.
 De stedlige skattemyndigheder havde foretaget beregningen  

 af boligfordelen som skulle beskattes som kapitalindkomst således:
"Ejendommens anskaffelsessum 2.000.000 kr.
20% af anskaffelsessummen 400.000 kr.
SD-cirkulære 1982 nr. 2 af 8. februar 1982 Andelshaverindskud må max. udgøre 20% af  

 ejendommens anskaffelsessum (dog altid 30.000 kr.), idet der ellers skal ske  

 beskatning af boligfordel, hvilket vil sige differencen mellem normal  

 bankudlånsrente og faktisk renteindtægt af den finansiering der  

 er ydet ud over 20%/30.000 kr.
Andelshaverindskud 75.000 kr.
Max. indskud (20% af 2.000.000 : 12) 33.333 kr.
 41.667 kr.
Normal bankudlånsrente(?), skønnet 8% 3.333 kr.
Faktisk modtaget renteindtægt 0 Boligfordel til beskatning som kapitalindkomst 3.333 kr.
Medlemmerne skal således beskattes af den  

 opnåede boligfordel, beløbet skal medregnes til andelshavernes  

 kapitalindkomst og vil således blive beskattet med ca. 42-45%." Ligningsrådet havde anført, at  

 SD-cirkulære 1982-2, pkt. 2.2.1. tillige omfattede den i denne sag  

 omhandlede situation, hvor medlemmerne foretog ekstraordinært store  

 indskud via det omtalte gældsbrev.
Selvom situationen ikke var analog  

 med situationen i Højesterets dom af 9. februar 1981, havde  

 rådet fundet, at dommens præmisser kunne udstrækkes til  

 denne sag.
Rådet havde videre anført, at andelsboligforeningen  

 ved indskuddet blev friholdt for en renteudgift i forhold til en normal  

 belåning af ejendommen, i denne sag for en renteudgift på  

 gældsbrevet.
Såfremt gældsbrevet blev opretholdt indtil det  

 var afdraget, ville foreningen skulle have forrentet gældsbrevet i  

 løbetiden.
Dette ville medføre en højere boligafgift hos  

 medlemmerne.
Samtidig ville medlemmerne modtage en løbende  

 skattepligtig renteindtægt fra foreningen.
Med den ønskede  

 disposition bortfaldt renteudgiften for foreningen og de skattepligtige  

 renteindtægter for medlemmerne.
Ved at indskyde gældsbrevet i  

 foreningen foretog medlemmerne en investering, der ganske vist fortsat gav et  

 afkast, men ikke længere et skattepligtigt afkast.
Afkastet blev ni  

 givet i form af en lavere boligafgift, idet foreningen ikke længere  

 skulle forrente gældsbrevet.
Ved dispositionen konverteredes en  

 skattepligtig indtægt således til en skattefri nedsættelse  

 af boligafgiften.
Højesterets dom af 9. februar 1981 drejede sig om  

 konvertering af en ikke fradragsberettiget boligafgift til en  

 fradragsberettiget renteudgift.
Den omhandlede dermed ikke den samme  

 situation som nærværende sag, men dommen byggede på et  

 princip om, at konvertering af finansieringsforhold med det sigte at  

 opnå en skattebegunstigelse inden for andelsboligområdet ikke var  

 accepteret.
Der var tale om, at der her anvendtes en anden model til  

 opnåelse af en skattebegunstigelse, men grundtanken var efter  

 Ligningsrådets opfattelse den samme.
Rådet havde endelig anført, at man ikke ved  

 sagens behandling havde fundet grundlag for at foranledige grænsen  

 på 30.000 kr. for beskatning af boligafgift forhøjet.
Dette  

 ville evt. blive taget op til selvstændig vurdering senere.
Klagerens advokat havde over for Landsskatteretten nedlagt  

 påstand om, at spørgsmålet besvaredes med et nej.
Til  

 støtte herfor havde advokaten gjort gældende, at der ikke var  

 hjemmel til, at klageren blev beskattet af lav boligafgift.
For det  

 første var SD-cirkulære 1982-2 i strid med gældende ret,  

 jf.
Højesterets dom af 9. februar 1981, UfR 1981.234, og  

 Højesterets dom af 4. november 1993, TfS 1993.541. Cirkulærets  

 udgangspunkt var, at civilretligt gyldige aftaler om lån ikke var  

 reelle.
Afgørelsen i TfS 1993.541 fastslog netop, at der skulle  

 foretages en konkret bedømmelse af gældsforholdet og  

 omstændighederne i forbindelse hermed, jf.
Mette Neville, R&R 1991,  

 s. 53 ff.
Advokaten havde videre anført, at  

 Højesterets dom af 9. februar 1981 ikke direkte omfattede den i sagen  

 omhandlede situation.
Det blev bestridt, at andelsboligforeningen ved  

 indskuddet var friholdt for en renteudgift i forhold til en normal  

 belåning.
Der var ikke i dansk ret regler for, hvorledes en normal  

 belåning skulle foretages.
Derfor var dette synspunkt helt  

 grundløst.
Det blev endvidere bestridt, at der i  

 nærværende sag var tale om, at man foretog konvertering af  

 finansieringsforhold med det sigte at opnå en skattebegunstigelse.
Man  

 ønskede alene at foretage omdannelsen med henblik på at  

 opnå en mere tidssvarende etableringsform end ved boliganpartsselskab,  

 som man havde i dag.
Man ønskede således at være medlem af  

 andelsboligforeningens fællesorganisation, og det kunne supplerende  

 oplyses, at der angiveligt kun fandtes et par enkelte boliganpartsselskaber i  

 dag.
Man ønskede derimod ikke, at omdannelsen skulle medføre  

 yderligere udgifter i form af forhøjede betalinger af boligafgift m.v.  

 for deltagerne.
Det var en forudsætning for at beskatte lav  

 boligafgift, at der var hjemmel hertil, og det blev gjort gældende, at  

 der fuldstændig manglede en sådan hjemmel.
Advokaten havde herved  

 henvist til de principper, som Højesteret statuerede i dom af 11.  

 februar 1998, TfS 1998.199, hvori man netop anførte, at der ikke kunne  

 ske beskatning uden hjemmel, bortset fra særlige  

 omgåelsestilfælde.
I nærværende sag var der ikke  

 noget holdepunkt for at antage, at der forelå omgåelse af  

 skattelovgivningen, idet der ikke forelå nogen fiskale grunde, men  

 alene praktiske grunde til at foretage den ønskede omdannelse til  

 andelsboligforening.
Dommen antoges at have et anvendelsesområde der  

 rakte videre end fikserede renter, jf.
Ole Bjørn i SR skat 1998 side  

 141.
 Advokaten havde endelig bestridt, at klagerens situation  

 var omfattet af ligningslovens § 2, stk. 1, idet man ifølge advokaten  

 slet ikke var inde i anvendelsesområdet for ligningslovens § 2, stk.  

 1.
 Landsskatteretten udtalte:
 Efter det oplyste fandt 3 retsmedlemmer, at der ikke i det  

 forliggende tilfælde var hjemmel i statsskattelovens § 4 b eller  

 lovgivningen i øvrigt til beskatning af lav boligafgift.
 Retsformanden bemærkede, at ved  

 boliganpartsselskabets salg af ejendommen til andelsboligforeningen og  

 boliganpartsselskabets likvidation fik anpartserhververne udlagt  

 gældsbrevet, og dette blev herefter indskudt i andelsboligforeningen.  

 Under disse omstændigheder, hvor anpartshaverne ved salg af ejendommen  

 til andelsboligforeningen kontraherede med sig selv, og hvor salgssummen ved  

 at gældsbrevet blev indskudt i andelsboligforeningen i realiteten blev  

 reduceret samtidig med, at andelsbolighaverne gav afkald på en  

 renteindtægt mod en lavere boligafgift, var det retsformandens  

 opfattelse, at andelsbolighaverne efter statsskattelovens § 4, litra b, var  

 skattepligtig af den opnåede boligfordel, jf. principperne i  

 SD-cirkulære 1982-2.
 Der blev truffet afgørelse efter stemmeflertallet,  

 således at den bindende forhåndsbesked blev ændret fra "ja"  

 til "nej".
