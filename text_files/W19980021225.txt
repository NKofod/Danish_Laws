 Skrivelse om, hvorvidt et  

 kommunalbestyrelsesmedlem, der var dømt ved retten for  

 overtrædelse af straffeloven, er valgbar.
 (Fra Valgbarhedsnævnet til en kommunalbestyrelse,  

 j.nr. 545/1998).
Ved brev af 17. februar 1998 har X Kommunalbestyrelse i  

 medfør af den kommunale valglov § 101, stk. 1, jf. stk. 2, forelagt  

 spørgsmålet om kommunalbestyrelsesmedlem NN s valgbarhed for  

 Valgbarhedsnævnet, idet et medlem af X Kommunalbestyrelse har gjort  

 gældende, at den pågældende ikke er valgbar på grund  

 af straf for overtrædelse af straffeloven idømt ved retten i Y.  

 X Kommunalbestyrelse har vedlagt kopi af udskrift af dom- og retsbog fra  

 retten i Y.
Det fremgår heraf, at den pågældende ved retten  

 i Y den 28. januar 1993 blev idømt 5 dagbøder á 200 kr.  

 efter straffelovens § 276, jf. § 287, stk. 1, for butikstyveri.
Valgbarhedsnævnet skal i denne anledning henvise  

 til, at der er forløbet mere end 3 år fra endelig dom.
Herefter  

 følger det direkte af § 4, stk. 2, i den kommunale valglov, at  

 handlingen ikke medfører tab af valgbarhed.
 Den pågældende er derfor valgbar.
