Vedtægt for Danmarks Evalueringsinstitut  

 (EVA) I medfør af § 5, stk. 5, i lov nr. 290 af 12. maj 1999 om Danmarks  

 Evalueringsinstitut fastsættes denne vedtægt for Danmarks  

 Evalueringsinstitut.
Kapitel I.
Instituttets tilhørsforhold § 1. Danmarks Evalueringsinstitut (EVA) er en selvstændig,  

 statslig institution med hjemsted i København.
Kapitel II.
Instituttets formål, opgaver m.v.
§ 2. Instituttet har til formål at medvirke til at sikre og  

 udvikle kvaliteten af uddannelse og undervisning i Danmark.
Instituttet  

 rådgiver og samarbejder med undervisningsministeren og andre offentlige  

 myndigheder og uddannelsesinstitutioner i spørgsmål om  

 evaluering og kvalitetsudvikling af uddannelser m.v.
Instituttet opsamler  

 national og international erfaring med uddannelsesevaluering og  

 kvalitetsudvikling og foretager løbende metodeudvikling  

 vedrørende evaluering og kvalitetsudvikling.
Evalueringer af egen drift § 3. Instituttet foretager systematiske evalueringer af uddannelser  

 og undervisning ved offentlige og private institutioner, der er omfattet af  

 de love, som er nævnt i bilag 1 til loven.
For uddannelser og  

 undervisning ved private institutioner gælder det dog kun, hvis  

 institutionerne modtager offentlige tilskud.
For undervisning på 1. til  

 9. klasses niveau (grundskoleniveau) på friskoler og private  

 grundskoler, efterskoler, husholdningsskoler og håndarbejdsskoler  

 gennemføres sådanne evalueringer kun efter aftale med skolen,  

 jf. § 17.
Stk. 2. Undervisningsministeren kan beslutte, at  

 instituttet over for de institutioner, der er nævnt i stk. 1, skal  

 gennemføre andre former for evalueringer, herunder evalueringer af en  

 uddannelsesinstitutions samlede virksomhed eller dele heraf.
Stk. 1, 3. pkt.,  

 finder tilsvarende anvendelse.
 Stk. 3. Evalueringer af uddannelser og undervisning, der  

 er omfattet af de love, som er nævnt i bilag 1 til loven, men som  

 foregår ved uddannelsesinstitutioner, der ikke hører under  

 undervisningsministerens område, gennemføres, hvis de går  

 videre end evalueringer af uddannelser og undervisning, efter aftale mellem  

 undervisningsministeren og vedkommende minister, amtsråd eller  

 kommunalbestyrelse, jf. § 6, stk. 2.
 Stk. 4. Undervisningsministeren kan efter aftale med  

 vedkommende minister udvide instituttets evalueringsområde til at  

 omfatte uddannelses- og institutionsevalueringer på andre ministeriers  

 område, jf. § 6, stk. 3.
Evalueringer m.v. efter anmodning § 4. Ud over evalueringer efter § 3 kan instituttet  

 gennemføre rekvirerede evalueringer.
 Stk. 2. Undervisningsministeriet, andre ministerier,  

 overordnede uddannelsesråd, amtsråd, kommunalbestyrelser eller  

 uddannelsesinstitutioners ledelser el.lign. kan rekvirere evalueringer.
 Stk. 3. Instituttet foretager SU-vurderinger af private,  

 erhvervsrettede uddannelser ved bestemte uddannelsesinstitutioner i henhold  

 til § 3, stk. 4, i lov om statens uddannelsesstøtte, jf.  

 lovbekendtgørelse nr. 558 af 31. juli 1998. Instituttet er inden for  

 rammen for indtægtsdækket virksomhed, jf. § 8, stk. 6, forpligtet  

 til at gennemføre disse SU-vurderinger.
Personale og økonomi § 5. Instituttets personale tilstræbes rekrutteret bredt,  

 således at instituttet besidder evalueringsfaglig og almen  

 pædagogisk ekspertise.
Løn- og ansættelsesforhold  

 følger statens regler.
 § 6. Instituttets udgifter til gennemførelse af evalueringer  

 efter § 3 samt til varetagelse af de generelle rådgivnings- og  

 informationsopgaver dækkes ved ordinære bevillinger, mens  

 instituttets varetagelse af evalueringer m.v. efter § 4 sker ved  

 indtægtsdækket virksomhed.
 Stk. 2. Udgifterne og eventuel fordeling heraf til  

 gennemførelse af evalueringer efter § 3, stk. 3,  indgår i  

 aftalen mellem de involverede myndigheder.
 Stk. 3. Udgifterne til evalueringer efter § 3, stk. 4,  

 afholdes af vedkommende minister.
Kapitel III.
Bestyrelsen Sammensætning § 7. Instituttet ledes af en bestyrelse, der er ansvarlig over for  

 undervisningsministeren.
Bestyrelsen består af en formand, der udpeges  

 af undervisningsministeren, og 10 andre medlemmer, der beskikkes af  

 undervisningsministeren på følgende måde:
Stk. 2. Undervisningsministeren kan udvide kredsen af  

 indstillingsberettigede råd efter stk. 1, nr. 4, med andre relevante  

 råd på ungdomsuddannelsesområdet.
I tilfælde af  

 nedlæggelse af et råd nævnt i stk. 1 bestemmer  

 undervisningsministeren, hvilket råd der træder i stedet.
 Stk. 3. Bestyrelsen beskikkes for en 3-årig  

 periode.
 Stk. 4. Medlemskab af bestyrelsen er personligt.
 Stk. 5. Udtræder et bestyrelsesmedlem i  

 løbet af sin beskikkelsesperiode, beskikkes et nyt medlem for den  

 resterende periode, jf. stk. 3.
 Stk. 6. Bestyrelsesmedlemmer kan genbeskikkes.
Opgaver § 8. Bestyrelsen har den overordnede strategiske ledelse af  

 instituttet.
 Stk. 2. Bestyrelsen fastlægger instituttets  

 overordnede politik for valg af evalueringskoncept og metodevalg, dog  

 således at selvevaluering altid skal indgå som et fast element i  

 evalueringerne, jf. § 14, stk. 4.
 Stk. 3. Bestyrelsen ansætter og afskediger  

 instituttets direktør, jf. § 10, efter undervisningsministerens  

 godkendelse.
 Stk. 4. Bestyrelsen ansætter og afskediger  

 instituttets øvrige medarbejderstab, medmindre andet fremgår af  

 tjenestemandslovgivningen, eller den bemyndiger direktøren hertil.
 Stk. 5. Bestyrelsen godkender på baggrund af udkast  

 fra direktøren årsprogram og budget for instituttet, herunder  

 rammer for indtægtsdækket virksomhed, jf. § 4.
 Stk. 6. Bestyrelsen indsender inden den 1. oktober til  

 undervisningsministerens godkendelse forslag til indsatsområder for det  

 kommende år samt forslag til instituttets budget, herunder rammer for  

 indtægtsdækket virksomhed, jf. § 4. Bestyrelsen medsender  

 repræsentantskabets udtalelse, jf. § 12, stk. 1, nr. 1, og skal over  

 for ministeren skriftligt forholde sig til udtalelsen.
 Stk. 7. Bestyrelsen medtager repræsentantskabets  

 udtalelse, jf. § 12, stk. 1, nr. 2, i instituttets årsberetning, jf. §  

 21, stk. 2, og skal deri skriftligt forholde sig til udtalelsen.
Stk. 8. Bestyrelsen afholder mindst en gang om året  

 et møde med repræsentantskabet.
Bestyrelsesformanden - i dennes  

 fravær næstformanden - giver på mødet orientering om  

 instituttets igangværende virksomhed.
 Stk. 9. Bestyrelsen godkender på baggrund af udkast  

 fra direktøren kommissorium, herunder budget og tidsplan, for de  

 enkelte evalueringer og sammensætning af den enkelte evalueringsgruppe,  

 jf. § 14. Bestyrelsen kan dog, inden den træffer beslutning om  

 evalueringsgruppens sammensætning, eventuelt tage kontakt med  

 sagkyndige inden for det område, der skal evalueres.
Stk. 10. Bestyrelsen modtager evalueringsrapporten,  

 når denne foreligger i endelig form.
Bestyrelsen kan ikke ændre i  

 rapportens indhold og anbefalinger, men kan afgive skriftlige kommentarer til  

 rapporten.
Bestyrelsens kommentarer indgår som bilag til rapporten ved  

 offentliggørelsen.
 Stk. 11. Bestyrelsen fastlægger nærmere  

 retningslinier for evalueringsrapporters offentliggørelse, jf. §  

 20.
Stk. 12. Bestyrelsen etablerer kontakter, samarbejde og  

 dialog med relevante eksterne institutter eller centre med pædagogisk  

 og samfundsfaglig ekspertise.
Bestyrelsen kan ud over, hvad der følger  

 af vedtægtens kapitel V, etablere netværk til  

 aftagerområder, relevante samarbejdspartnere, forskningsråd m.fl.  

 under hensyn til de forskellige uddannelsesområder, der er omfattet af  

 instituttets kompetence.
Bestyrelsen kan i forretningsordenen fastsætte  

 detaljerede regler for de nævnte relationer.
 Stk. 13. Bestyrelsen kan til Undervisningsministeriet  

 indstille forslag om ændring af vedtægten.
Arbejdsform § 9. Bestyrelsen fastsætter selv sin forretningsorden og  

 vælger en næstformand.
Stk. 2. Formanden - i dennes fravær  

 næstformanden - indkalder til og leder bestyrelsens møder.
Der  

 afholdes mindst 6 møder om året.
 Stk. 3. Bestyrelsen er beslutningsdygtig, når  

 mindst halvdelen af medlemmerne er til stede.
Stk. 4. Bestyrelsens afgørelser træffes ved  

 simpel stemmeflerhed.
I tilfælde af stemmelighed er formandens - i  

 dennes fravær næstformandens - stemme udslagsgivende.
 Stk. 5. Beslutning om indstilling af forslag om  

 ændring af vedtægten til Undervisningsministeriet kan kun  

 træffes af et flertal omfattende mindst halvdelen af bestyrelsen og  

 mindst 2/3 af de tilstedeværende medlemmer.
 Stk. 6. Bestyrelsens beslutninger registreres i et  

 referat, som sendes til medlemmerne efter hvert møde.
 Stk. 7. Bestyrelsesmedlemmernes rejseudgifter og  

 øvrige udgifter i forbindelse med hvervet afholdes af instituttet  

 efter reglerne om godtgørelse af udgifter ved tjenesterejser i  

 staten.
 Stk. 8. Bestyrelsens formand ydes et fast vederlag, hvis  

 størrelse fastsættes af Undervisningsministeriet efter  

 retningslinier fastsat af Finansministeriet.
Kapitel IV.
Direktøren § 10. Den daglige ledelse af instituttet varetages af en  

 direktør, der fuldtidsansættes af bestyrelsen efter godkendelse  

 af undervisningsministeren, jf. § 8, stk. 3. Direktøren har ansvaret  

 for at yde sekretariatsbistand til både bestyrelsen, jf. kap.
III,  

 repræsentantskabet, jf. kap.
V, og evalueringsgrupperne, jf. kap.  

 VII.
 Stk. 2. Direktøren kan efter bestyrelsens  

 bemyndigelse ansætte og afskedige instituttets medarbejdere, jf. § 8,  

 stk. 4.
 Stk. 3. Direktøren afgiver indstilling til  

 bestyrelsen om årsprogram og budget for instituttet, herunder rammer  

 for den indtægtsdækkede virksomhed efter § 4. Direktøren  

 forhandler budgettet med Undervisningsministeriet efter bestyrelsens  

 godkendelse.
 Stk. 4. Direktøren indstiller til bestyrelsens  

 godkendelse kommissorium, herunder budget og tidsplan, for de enkelte  

 evalueringer.
 Stk. 5. Direktøren sammensætter med  

 bestyrelsens godkendelse de enkelte evalueringsgrupper, jf. kapitel VI.
 Stk. 6. Direktøren underretter bestyrelsen om alle  

 forhold, som er af betydning for bestyrelsens varetagelse af den overordnede  

 ledelse af instituttet.
Kapitel V.
Repræsentantskabet Sammensætning § 11. Evalueringsinstituttet har et repræsentantskab, der er  

 fælles for hele instituttets virksomhed.
Repræsentantskabet, der  

 nedsættes af bestyrelsen, består af 27 medlemmer og  

 sammensættes på følgende måde:
 Stk. 2. Bestyrelsen afgør, hvilke organisationer,  

 foreninger m.v. den vil anmode om indstilling med henblik på at  

 repræsentere de i stk. 1, nr. 1-9, nævnte sektorer.
Stk. 3. Repræsentantskabet nedsættes for en  

 3-årig periode, der følger bestyrelsens beskikkelsesperiode.
Dog  

 beskikkes de 4 repræsentanter fra studenter- og elevsammenslutninger  

 kun for 2 år.
 Stk. 4. Medlemskab af repræsentantskabet er  

 personligt.
 Stk. 5. Udtræder en repræsentant i  

 løbet af sin beskikkelsesperiode, beskikkes en ny repræsentant  

 for den resterende periode, jf. stk. 3.
 Stk. 6. Repræsentanter kan genbeskikkes.
Opgaver § 12. Repræsentantskabet drøfter og udtaler sig  

 skriftligt om:
 Stk. 2. Repræsentantskabet kan i øvrigt  

 drøfte emner af relevans i evalueringsøjemed.
Arbejdsform § 13. Repræsentantskabet fastsætter selv sin  

 forretningsorden og vælger en formand og en næstformand.
 Stk. 2. Repræsentantskabet afholder mindst to  

 årlige møder:
 Stk. 3. Der kan tages andre emner op på de i stk.  

 2, nr. 1 og 2, nævnte møder, jf. § 12, stk. 2, hvis mindst en  

 tredjedel af repræsentantskabets medlemmer anmoder om det så  

 betids, at repræsentantskabets formand kan sætte emnet på  

 dagsordenen i indkaldelsen til mødet.
 Stk. 4. Formanden - i dennes fravær  

 næstformanden - leder repræsentantskabets møder og  

 varetager kontakten til sekretariatet, jf. § 10, stk. 1.
 Stk. 5. Repræsentantskabet er beslutningsdygtigt,  

 når mindst halvdelen af medlemmerne er til stede.
Stk. 6. Repræsentantskabets beslutning om  

 udformning af udtalelser, jf. § 12, stk. 1, træffes ved simpel  

 stemmeflerhed.
I tilfælde af stemmelighed er formandens - i dennes  

 fravær næstformandens - stemme udslagsgivende.
 Stk. 7. Sekretariatet udarbejder referat af  

 repræsentantskabets møder og sender dette til medlemmer af  

 bestyrelsen og repræsentantskabet.
 Stk. 8. Repræsentanternes rejseudgifter og  

 øvrige udgifter i forbindelse med hvervet afholdes af instituttet  

 efter reglerne om godtgørelse af udgifter ved tjenesterejser i  

 staten.
Kapitel VI.
Evalueringsgrupper § 14. Til hver evaluering nedsætter bestyrelsen efter  

 indstilling fra direktøren en evalueringsgruppe, der består af  

 personer med særlig sagkyndig ekspertise på det område, der  

 skal evalueres.
Ved gennemførelse af evalueringer af  

 uddannelsesinstitutioner under Forskningsministeriets område, som  

 går videre end evaluering af uddannelser og undervisning, og som  

 inddrager evaluering af forskningen eller hele institutionens virksomhed,  

 sikrer bestyrelsen efter aftale med forskningsministeren, at der inddrages  

 forskningsfaglig ekspertise i evalueringsgruppen.
Bestyrelsen udpeger en  

 formand for gruppen.
Stk. 2. Medlemmer af bestyrelsen eller ansatte ved  

 instituttet kan ikke indgå i en evalueringsgruppe.
Bestyrelsen sikrer,  

 at medlemmer af en evalueringsgruppe ikke er inhabile.
 Stk. 3. Bestyrelsen fastsætter  

 honorarstørrelser for deltagelse i en evalueringsgruppe i forhold til  

 arbejdsbelastningen i forbindelse med den konkrete evalueringsopgave.  

 Undervisningsministeriet fastsætter en maksimal ramme for honorarets  

 størrelse.
Stk. 4. Evalueringsgruppen gennemfører den  

 konkrete evaluering, jf. dog stk. 5, og udarbejder evalueringsrapporten.  

 Gruppen har ansvaret for overholdelsen af budget og tidsplan for den enkelte  

 evalueringe, jf. § 8, stk. 9. Gruppen skal - inden for rammer for valg af  

 evalueringskoncept og evalueringsmetoder lagt af bestyrelsen, jf. § 8, stk. 2  

 - tage hensyn til de særlige forhold og den egenart og styreform, der  

 kendetegner de forskellige uddannelsesområder.
Selvevaluering skal dog  

 altid indgå som et fast element i evalueringerne.
 Stk. 5. Evalueringsgruppen kan gennemføre  

 større eller mindre dele af evalueringen med inddragelse af ekstern  

 bistand, men har ansvaret for den færdige evalueringsrapport og de  

 vurderinger og anbefalinger, der fremgår af denne.
§ 15. En evalueringsrapport må ikke indeholde oplysninger om  

 karaktergennemsnit for fag, hold eller samtlige eksaminer eller prøver  

 på en institution eller grupper af institutioner, bortset fra  

 landsgennemsnit.
Arbejdsmateriale vedrørende oplysninger som  

 nævnt i 1. pkt. er undergivet ubetinget tavshedspligt hos  

 evalueringsinstituttet.
Arbejdsdokumenter, der i henhold til  

 forvaltningsloven og lov om offentlighed i forvaltningen er interne, mister  

 ikke deres interne karakter, fordi de overgives til evalueringsinstituttet  

 til brug for gennemførelsen af en evaluering.
Kapitel VII.
Evalueringsprocedure § 16. Inden en evaluering påbegyndes, udleverer instituttet til  

 deltagerne en generel vejledning, der beskriver rammer og vilkår for  

 evalueringens gennemførelse, herunder giver oplysning om:
 Stk. 2. I tillæg til den generelle vejledning  

 informerer instituttet deltagerne om det konkrete evalueringsforløb og  

 giver herunder oplysning om:
 Stk. 3. Instituttet informerer tillige det eller de  

 relevante ministerier, amts- eller primærkommuner.
§ 17. Evaluering af undervisning på 1. til 9. klasses niveau  

 (grundskoleniveau) på friskoler og private grundskoler, efterskoler,  

 husholdningsskoler og håndarbejdsskoler kan kun ske efter aftale med  

 skolen og dennes bestyrelse. Ønsker Evalueringsinstituttet at  

 gennemføre en sådan evaluering, informerer instituttet skolen  

 om, at evalueringen kun foretages med skolens samtykke.
Skolen giver sit  

 eventuelle samtykke skriftligt.
Instituttet aftaler med den  

 pågældende skole, på hvilke vilkår evalueringen sker,  

 herunder om og i hvilket omfang skolen vil følge evalueringsrapportens  

 anbefalinger, og om skolen vil udarbejde en plan for opfølgning.
§ 18. Evalueringsinstituttet yder sekretariatsbistand til  

 evalueringsgrupperne.
Instituttet påser, at eventuelle udbudsregler  

 iagttages, i det omfang en evalueringsgruppe måtte gennemføre  

 dele af evalueringen med inddragelse af ekstern bistand, jf. § 14, stk.  

 5.
§ 19. Evalueringsgruppen indhenter udtalelse fra den eller de  

 institutioner m.fl., der har været involveret i en evaluerings  

 gennemførelse, over et udkast til evalueringsrapport med henblik  

 på, at disse kan udtale sig om den konkrete evaluering, dens proces,  

 metode og resultater, samt med henblik på, at de kan korrigere  

 eventuelle faktuelle fejl.
Gruppen vælger inden for rammen af  

 evalueringens kommissorium høringens form, f.eks. skriftlig  

 høring, bilaterale møder, konferencer for alle involverede  

 parter m.v. eller en kombination heraf.
Kapitel VIII.
Offentliggørelse § 20. Evalueringsgruppen afgiver den færdige evalueringsrapport  

 til bestyrelsen, der efter iagttagelse af stk. 2 gør rapporten  

 tilgængelig for offentligheden.
 Stk. 2. Senest 14 dage før  

 offentliggørelsen af en evalueringsrapport afleverer bestyrelsen  

 rapporten til:
Stk. 3. Instituttets sager om evaluering er omfattet af  

 lov om offentlighed i forvaltningen fra det øjeblik, hvor den endelige  

 evalueringsrapport er offentliggjort.
Dette gælder dog ikke, det i §  

 14, stk. 6, nævnte materiale.
 § 21. Efter undervisningsministerens godkendelse af  

 Evalueringsinstituttets forslag til indsatsområder for det kommende  

 år, offentliggør instituttet sit årsprogram.
 Stk. 2. Instituttet holder offentligheden orienteret om  

 sit arbejde og afgiver ved årets afslutning beretning om årets  

 aktiviteter. Årsberetningen offentliggøres og fremsendes til  

 undervisningsministeren.
 § 22. Som statens videncenter på området foretager  

 instituttet i øvrigt publiceringsvirksomhed om national og  

 international erfaring med uddannelsesevaluering og kvalitetsudvikling.
Kapitel IX.
Regnskab og revision § 23. Instituttets regnskabsår er finansåret.
Ved  

 regnskabsårets afslutning udarbejdes et årsregnskab omfattende  

 resultatopgørelse, balance og anlægsoversigt.
 Stk. 2. Regnskabsføringen og opstillingen af  

 regnskaberne skal være i overensstemmelse med regler fastsat af  

 Undervisningsministeriet.
 Stk. 3. Instituttets regnskaber revideres af  

 Rigsrevisionen i henhold til § 2, stk. 1, i lov om revisionen af statens  

 regnskaber m.m.
Kapitel X.
Ikrafttræden § 24. Vedtægten træder i kraft den 1. januar 2000.
 Stk. 2. Vedtægten kan ændres af  

 Undervisningsministeriet, herunder efter indstilling fra bestyrelsen, jf. §§  

 8, stk. 13, og 9, stk. 5.
