Betænkning afgivet af Arbejdsmarkedsudvalget den 14. april  

 2004 Betænkning over I.
Forslag til lov om  

 brug af køberet eller tegningsret til aktier m.v. i  ansættelsesforhold II.
Forslag til lov om ændring af lov om retsforholdet mellem  

  arbejdsgivere og funktionærer (Brug af aktieoptioner m.v. i ansættelsesforhold) [af  

 beskæftigelsesministeren (Claus Hjort Frederiksen)] Ændringsforslag Socialdemokratiets medlemmer af udvalget har stillet 3  

 ændringsforslag til lovforslag nr.
L 150.
Udvalgsarbejdet Lovforslagene blev fremsat den 28. januar 2004 og var til 1.  

 behandling den 19. februar 2004. Lovforslagene blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslagene i 5 møder.
Høring Den 28. januar 2004 sendte beskæftigelsesministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 4  

 skriftlige henvendelser fra:
Akademikernes  

 Centralorganisation, Bech-Bruun Dragsted, Funktionærenes og  

 Tjenestemændenes Fællesråd (FTF), HK/Danmark og Norrbom & Vinding.
 Beskæftigelsesministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslagene:
Akademikernes  

 Centralorganisation, Bech-Bruun Dragsted og Funktionærenes og  

 Tjenestemændenes Fællesråd (FTF).
Spørgsmål Udvalget har stillet 28 spørgsmål til beskæftigelsesministeren  

 til skriftlig besvarelse, som denne har besvaret.
Indstillinger og politiske bemærkninger Et  

  

 mindretal  

  

 i  

 udvalget (V, KF og KD) indstiller lovforslagene til  

  

 vedtagelse uændret.
Et  

  

 andet mindretal  

  

 i  

 udvalget (S og SF) indstiller lovforslagene til  

  

 vedtagelse  

  

 med de stillede ændringsforslag til lovforslag nr.
L  

 150. Såfremt ændringsforslagene ikke vedtages, stemmer mindretallet imod  

 lovforslagene ved 3. behandling.
Socialdemokratiets og Socialistisk Folkepartis medlemmer af  

 udvalget anerkender, at sigtet med lovforslagene er at skabe klare regler for  

 brugen af købe- og tegningsrettigheder til aktier for lønmodtagere som led i  

 et  

 ansættelsesforhold.
Socialdemokratiet og Socialistisk Folkeparti må  

 imidlertid  

 notere sig, at regeringen ønsker at fratage enhver lønmodtager, der selv  

 siger  

 op, alle rettigheder på dette område.
Regeringen har derved valgt entydigt at  

 tilgodese arbejdsgivernes ønske om at kunne fastholde nøglemedarbejdere.  

 Taberen er den enkelte lønmodtager.
Den aftale, hun eller han har indgået med  

 sin arbejdsgiver, er altså bogstaveligt talt ikke det papir værd, den er  

 skrevet på, hvis man ønsker at skifte job eller måske føler sig foranlediget  

 til at sige op af andre årsager.
Denne forringelse sker på trods af en række domme ved bl.a.  

 Højesteret, hvor man har anset det for urimeligt, at en lønmodtager som følge  

 af egen opsigelse totalt afskæres fra de rettigheder, han eller hun har  

 erhvervet sig.
Resultatet af disse lovforslag vil altså være, at man ophøjer  

 urimelig praksis til lov.
Ud over det åbenlyst urimelige i et sådant regelsæt vil der også  

 opstå negative sideeffekter.
Det synes oplagt, at visse typer arbejdskraft  

 bliver mindre mobile, hvis aktieløn vinder frem.
Det kan bl.a. tænkes at have  

 konsekvenser for, hvor mange iværksættere der starter egen virksomhed.
Det  

 vil  

 også gå ud over vækstvirksomhedernes muligheder for at tiltrække nye  

 medarbejdere med erfaring.
Socialdemokratiet har stillet 3 ændringsforslag til lovforslag  

 nr.
L 150:
For det første stilles et ændringsforslag om et nyt stk. 3 til §  

 3, som skal sikre, at det materiale om vilkårene for aktieoptioner m.v., som  

 lønmodtageren præsenteres for, foreligger på dansk.
Hvis ikke en sådan  

 bestemmelse indføres, vil der være stor risiko for, at den enkelte  

 lønmodtager  

 ikke har mulighed for at vurdere det tilbud, som vedkommende præsenteres for.
For det andet stilles et ændringsforslag om en ny formulering af  

 stk. 1 og 2 i § 4, som skal rette op på den åbenlyse urimelighed i, at  

 lønmodtagere, der selv siger op, kan fratages alle rettigheder.
I  

 ændringsforslaget er valgt en model, hvor lønmodtagerne får ret til en  

 forholdsmæssig andel af optjente rettigheder.
Denne model vil stille  

 lønmodtagerne ringere end gældende retspraksis, men langt bedre end  

 regeringens  

 lovforslag.
For det tredje stilles et ændringsforslag om en ny formulering  

 af stk. 2 i § 9, som skal sikre, at loven ikke får tilbagevirkende kraft.
Der  

 er således allerede indgået en række aftaler om købe- eller  

 tegningsrettigheder  

 til aktier eller anparter.
Disse aftaler er indgået under de på daværende  

 tidspunkt kendte vilkår.
Disse aftaler skal respekteres, og derfor kan loven  

 kun have gyldighed for aftaler indgået efter lovens ikrafttrædelse.
Socialdemokratiet og Socialistisk Folkeparti kan støtte  

 lovforslaget, såfremt de fremsatte ændringsforslag vedtages.
Hvis de ikke  

 vedtages, kan Socialdemokratiet og Socialistisk Folkeparti ikke støtte  

 lovforslaget.
Et  

  

 tredje mindretal  

  

 i  

 udvalget (DF) indstiller lovforslagene til vedtagelse med ændringsforslag nr.  

 1  

 til lovforslag nr.
L 150. Mindretallet vil stemme imod ændringsforslag nr. 2  

 og  

 3 til lovforslag nr.
L 150.
Et  

  

 fjerde mindretal  

  

 i  

 udvalget (RV) indstiller lovforslagene til  

  

 vedtagelse  

  

 med ændringsforslag nr. 2 og 3 til lovforslag nr.
L 150. Mindretallet vil  

 stemme hverken for eller imod ændringsforslag nr. 1 til lovforslag nr.
L 150.  

 Såfremt ændringsforslag nr. 2 og 3 til lovforslag nr.
L 150 ikke vedtages,  

 stemmer mindretallet imod lovforslagene ved 3. behandling.
Et  

  

 femte mindretal  

  

 i  

 udvalget (EL) indstiller lovforslagene til  

  

 forkastelse  

  

 ved 3. behandling, men kan stemme for de stillede ændringsforslag til  

 lovforslag nr.
L 150.
Enhedslistens medlem af udvalget stemmer imod lovforslaget.
Som  

 udgangspunkt går Enhedslisten ind for, at løn udbetales som løn.  

 Aktieoptioner  

 kan heroverfor virke som en form for stavnsbinding af den ansatte.
Dette  

 problem forstærkes af, at dette forslag forringer den ansattes retsstilling,  

 hvis man af en eller anden grund siger sit job op.
Enhedslisten stemmer for de af Socialdemokratiet stillede  

 ændringsforslag, da de begrænser de skadelige virkninger af lovforslaget.
Men  

 selv med ændringsforslagene vil der være tale om en forringelse i forhold til  

 gældende retspraksis.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Ændringsforslag med bemærkninger Ændringsforslag til I.
Forslag til lov om brug af køberet eller tegningsret  

 til aktier m.v. i ansættelsesforhold Af  

 	  

    

 et  

  

 mindretal  

  

 (S), tiltrådt af et  

  

 mindretal  

  

 (DF, SF og EL):
Til § 3 1)  

  

 Efter stk. 2 indsættes som  

  

 stk. 3:
»Stk. 3.  

  

 Kontraktmaterialet og andre oplysninger til lønmodtageren skal foreligge på  

 dansk.« [Aftaler om købe- og tegningsrettigheder skal foreligge på  

 dansk] Af  

 	  

    

 et  

  

 mindretal  

  

 (S), tiltrådt af et  

  

 mindretal  

  

 (SF, RV og EL):
Til § 4 2)  


  

 Stk.  

 1  

  

 og  

  

 2  

  

 affattes således:
 »Hvis ansættelsesforholdet ophører på grund af lønmodtagerens  

 opsigelse, før lønmodtageren udnytter tildelte købe- eller  

 tegningsrettigheder  

 til aktier eller anparter, bevarer lønmodtageren retten til en forholdsmæssig  

 andel af disse købe- eller tegningsrettigheder i henhold til ordningens eller  

 aftalens udnyttelsesbetingelser, som om lønmodtageren fortsat var ansat.
Stk. 2.  

  

 Den  

 forholdsmæssige andel fastsættes for hver enkelt gruppe af tildelinger ud fra  

 forholdet mellem tidsperioden fra det tidspunkt, hvor tildelingen skete, til  

 lønmodtagerens endelige fratræden, og tidsperioden fra tildelingen til den  

 første dag i udnyttelsesperioden.« [Kompensation for ubenyttede købe- eller tegningsrettigheder i  

 forbindelse med opsigelse] Til § 9 3)  

  

 S  

  

 tk.  

 2  

  

 og  

  

 3  

  

 ophæves, og i stedet  

 indsættes:
»Stk. 2.  

  

 Loven finder  

 anvendelse på ordninger eller aftaler, der er etableret efter lovens  

 ikrafttræden.« [Allerede indgåede aftaler skal respekteres] Bemærkninger Til nr. 1 Sådanne aftaler er ofte omfattende og med mange bestemmelser.  

 Hvis en aftale ikke foreligger på dansk, forringes den enkelte ansattes  

 muligheder for at vurdere, hvad der er af fordele og ulemper ved aftalen.
Til nr. 2 Tildeling af købe- eller tegningsrettigheder må ses som et led i  

 det samlede vederlag for erlagt arbejde, hvorfor lønmodtageren skal  

 kompenseres  

 herfor ved fratræden.
Bestemmelsen fastlægger de nærmere principper herfor.
 I stk. 1 fastslås princippet om, at lønmodtageren uanset  

 aftalens ordlyd ikke mister alle sine rettigheder til aktieoptioner eller  

 warrants, men har ret til en forholdsmæssig andel heraf på de oprindelige  

 betingelser.
 I stk. 2 fastlægges reglen om en beregning af den  

 forholdsmæssige andel af lønmodtagerens tilgodehavende.
Til nr. 3 Bestemmelsen tjener til at sikre, at vilkårene for allerede  

 indgåede aftaler respekteres.
Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)  

  

  fmd.  

  

    

  

 Bent Bøgsted (DF)  

    

  

 Kristian Thulesen Dahl (DF)  

    

  

 Lars Barfoed (KF)  

    

  

 Charlotte Dyremose (KF)  

    

  

 Mogens Nørgård Pedersen (KD)  

    

  

 Anne‑Marie Meldgaard (S)  

    

  

 Bjarne Laustsen (S)  

  

  nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
