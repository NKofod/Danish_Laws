Med Skrivelse af 15. Januar 1926 har Amtet forlagt Justitsministeriet det  

 hoslagt tilbagefølgende Andragende, hvori Dommerfuldmægtig N.N. af X., som  

 Befuldmægtiget for Arvingerne i Boet efter den 24. August 1925 afdøde  

 Sogneraadsformand P.P. anholder Q.Q.
Herreders Skifteret om Godkendelse af,  

 at Arvingerne - hvoriblandt findes en mindreaarig - ved Købekontrakt af 31.  

 Oktober 1925 har afhændet den Boet tilhørende faste Ejendom, idet Amtet har  

 udbedt sig Justitsministeriets Afgørelse af, hvorvidt den ansøgte Godkendelse  

 i et Tilfælde som det foreliggende, hvor Boet er udleveret Arvingerne til  

 privat Skifte i Henhold til Skiftelovens § 75, skal meddeles af Amtet eller  

 af Skifteretten.
 Foranlediget heraf skal man meddele, at det i Henhold til Skiftelovens §§  

 24 og 51, jfr. § 78, tilkommer Skifteretten at afgøre, om den finder  

 Anledning til at godkende den paagældende Købekontrakt.
