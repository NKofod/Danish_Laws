Ved kgl.
Resolution af 2. Juli 1928 har Danmark ratificeret følgende, den  

 3. Maj 1928 i Buenos Aires mellem den danske og den argentinske Regering  

 afsluttede Konvention om gensidig Ydelse af Hospitalsbehandling og Lægehjælp:
 KONVENTION.
 Hans Majestæt Kongen af Danmark og Island og Hans Excellence den  

 argentinske Nations Præsident har, besjælede af Ønsket om at træffe gensidige  

 Bestemmelser om vederlagsfri Ydelse af Lægehjælp til danske Statsborgere og  

 argentinske Statsborgere, som opholder sig paa den anden af de kontraherende  

 Landes Territorium, besluttet at afslutte en Konvention med dette Maal for  

 Øje og som deres Befuldmægtigede udnævnt:
 Hans Majestæt Kongen af Danmark og Island:
Sin overordentlige Gesandt og befuldmægtigede Minister hos Argentinas  

 Regering, Knud Aage Monrad-Hansen, Hans Excellence den argentinske Nations Præsident:
Sin Udenrigs- og Kultusminister, Hans Excellence, Dr.
Angel Gallardo,  

 hvilke, efter at have meddelt hinanden deres respektive Fuldmagter, som  

 befandtes i god og behørig Form, er blevet enige om følgende Artikler:
 Artikel 1.
Hver af de høje kontraherende Parter skal yde Læge- og Hospitalshjælp til  

 en hvilkensomhelst af den anden Parts nødlidende Statsborgere eller  

 Undersaatter, som opholder sig paa eller passerer dens Territorium, paa det  

 Sted, hvor den paagældende befinder sig, og i Overensstemmelse med de for  

 dens egne Statsborgere eller Undersaatter gældende Regler.
Refusion af  

 udgifter til Læge- og Hospitalshjælp, til Behandling eller, hvor sadan maatte  

 finde Sted, Begravelse af fornævnte Personer, kan ikke afkræves den høje  

 Part, til hvilken den paagældende nødlidende Statsborger eller Undersaat  

 hører.
 Artikel 2.
 For at opnaa, at saadan Læge- eller Hospitalshjælp, som omtales i den  

 foregaaende Artikel, ydes den paagældende vederlagsfrit, kan vedkommende  

 forpligtes til at fremskaffe en Attest fra sit Lands Konsularembedsmand til  

 Godtgørelse af hans Nationalitet og Mangel paa Evne til at betale Udgifterne  

 til den omhandlede Hjælp.
 Artikel 3.
 Det er en Aftale, at Bestemmelserne i Artiklerne 1 og 2 ikke skal finde  

 Anvendelse paa de høje kontraherende Parters Statsborgere eller Undersaatter,  

 naar de har erhvervet Statsborgerret i et andet Land.
 Artikel 4.
 Nærværende Konvention, der er udfærdiget i to enslydende Eksemplarer, skal  

 ratificeres og Udveksling af Ratifikationsdokumenterne finde Sted i Buenos  

 Aires saasnart som muligt.
 Den skal træde i Kraft tre Maaneder efter Udvekslingen af  

 Ratifikationsdokumenterne og kan af hver af de høje kontraherende Parter  

 opsiges til et hvilketsomhelst Tidspunkt.
 Opsigelsen skal kommuniceres den anden høje Part med et Varsel af mindst 6  

 Maaneder.
 Til Bekræftelse heraf har de respektive Befuldmægtigede underskrevet  

 Konventionen og forsynet den med Segl, i Buenos Aires, den argentinske  

 Republiks Forbundshovedstad, den 3. Maj 1928.
(sign.) K.
Monrad-Hansen (L.
S.) (sign.) Angel Gallardo (L.
S.) Hvilket herved bringes til almindelig Kundskab med Tilføjende, at  

 Ratifikationsdokumenterne den 13. Februar 1936 er blevet udvekslet i Buenos  

 Aires, hvorefter Konventionen er traadt i Kraft den 13. Maj 1936.
 Udenrigsministeriet, den 20. maj 1936.
P.
Munch.
