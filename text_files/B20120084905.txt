Bekendtgørelse om ændring af bekendtgørelse om designuddannelsen ved Det Kongelige Danske Kunstakademis Skoler for Arkitektur, Design og Konservering samt Designskolen Kolding (Bachelor- og kandidatuddannelsen) (Gruppeprøver) § 1 I bekendtgørelse nr. 661 af 15. juni 2011 om designuddannelsen ved Det Kongelige Danske Kunstakademis Skoler for Arkitektur, Design og Konservering samt Designskolen Kolding (Bachelor- og kandidatuddannelsen) foretages følgende ændringer:
 1. Efter § 20 indsættes:
»§ 20 a.
Uddannelsen skal indeholde en variation af prøveformer, der skal afspejle undervisningens indhold og arbejdsformer.
Prøveformen skal tilgodese det enkelte fags/fagelements formål og kan fx være mundtlig, skriftlig, praktisk prøve og projektorienteret forløb samt kombinationer af de forskellige prøveformer.
Eventuelle formkrav til besvarelsen skal fremgå af studieordningen.
 Stk. 2. Ved såvel en individuel prøve som en gruppeprøve skal der foretages en individuel bedømmelse af de studerendes præstationer og gives individuelle karakterer.
Stk. 3. Uddannelsesinstitutionen kan afvise en besvarelse, hvis den ikke opfylder de fastsatte formkrav.
Hvis besvarelsen afvises, skal der ikke gives en bedømmelse, og den studerende har brugt et prøveforsøg.
§ 20 b.
Uddannelsesinstitutionen fastsætteri studieordningen ud fra faglige hensyn, om en prøve tilrettelægges som en individuel prøve eller en gruppeprøve.
Når en prøve tilrettelægges som en gruppeprøve, fastsætter institutionen samtidig, hvor mange studerende der højst kan deltage i den enkelte gruppeprøve, og om den studerende i stedet kan vælge en individuel prøve.
 Stk. 2. Ved såvel en individuel prøve som en gruppeprøve skal der foretages en individuel bedømmelse af de studerendes præstationer og gives individuelle karakterer.
§ 20 c.
Ved en mundtlig gruppeprøve skal den enkelte studerende eksamineres på en sådan måde, at det sikres, at der kan foretages en individuel bedømmelse af den studerendes præstation.
 Stk. 2. Ved tilrettelæggelse af en mundtlig gruppeprøve skal uddannelsesinstitutionen sikre, at den tid, der er afsat til prøven, tilpasses antallet af studerende, der deltager i prøven.
Stk. 3. Ved en skriftlig opgavebesvarelse, som er udarbejdet af flere studerende, kan der kun gives en selvstændig bedømmelse, hvis den enkeltes bidrag kan konstateres.
Institutionen fastsætter krav til individualiseringen i studieordningen.
 Stk. 4. Når der ikke skal gives en selvstændig bedømmelse for en skriftlig opgavebesvarelse, som er udarbejdet af flere studerende, kan opgavebesvarelsen indgå i bedømmelsen ved en efterfølgende mundtlig prøve.
Stk. 5. Ved en individuel mundtlig prøve, hvor den studerende eksamineres på grundlag af et gruppefremstillet produkt, må de øvrige medlemmer af gruppen ikke være til stede i prøvelokalet, før de selv skal eksamineres.« 2. I § 31, stk. 2, indsættes efter nr. 6 som nye numre:
»7) prøveformer og formkrav, jf. § 20 a, 8) prøvernes tilrettelæggelse som individuel prøve eller gruppeprøve, herunder antallet af deltagere i prøven og den studerendes mulighed for at vælge en individuel prøve frem for en gruppeprøve samt krav til individualisering af en skriftlig gruppebesvarelse, jf. §§ 20 b og 20 c,« Nr. 7-13 bliver herefter nr. 9-15.
§ 2 Bekendtgørelsen træder i kraft den 1. september 2012.
