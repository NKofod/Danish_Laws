Cirkulære om organisationsaftale for ledere og lærere ved produktionsskoler Generelle bemærkninger Undervisningsministeriet og Lærernes Centralorganisation har fornyet organisationsaftalen for ledere og lærere ved produktionsskoler pr. 1. april 2008.
 Cirkulærebemærkninger er som led i den sproglige forenkling ført ind i organisationsaftalen.
 Opmærksomheden henledes på nedenstående ændringer i organisationsaftalen med ikrafttrædelse pr. 1. oktober 2008 henholdsvis 1. januar 2009 og henholdsvis 1. april 2009.
 Ændringer pr. 1. oktober 2008:
  I forhold til reglerne vedrørende afskedigelse, er der sket en præcisering og nærmere beskrivelse af reglerne og den tilhørende procedure jf. ny § 2, stk. 2.
  Lønintervaller for ledere, jf. § 6.
  Lønforløbet for lærere, jf. § 7.
  Det pensionsgivende tillæg jf. § 7, stk. 2 forhøjes fra 6.800 kr. til 7.900 kr. i årligt grundbeløb.
 Ændringer pr. 1. januar 2009:
  Der indføres mulighed for plustid, jf. § 5.
  I § 4 stk. 4 ændres akkorden fra 118 til 130 timer.
 Ændringer pr. 1. april 2009:
  Pensionsbidraget jf. § 10 forhøjes således at det samlede pensionsbidrag udgør 17,3 pct. (netto).
 Parterne har til hensigt at indføre Ny Løn pr. 1. januar 2010. Det forudsættes, at der etableres et tilstrækkeligt forhandlingsstatistisk grundlag, herunder udarbejdelse af vejledning om og implementering af en hensigtsmæssig forhandlingsproces.
 Den eventuelle implementering af ny løn vil ske ved protokollat til organisationsaftalen.
Ligeledes har parterne forpligtet sig til i fællesskab i løbet af perioden at gennemføre projekter om forbedring af arbejdsmiljøet for såvel ledere som lærere.
Retningslinjer for projekters lokale gennemførelse vil blive udsendt ultimo 2008.
 En beskrivelse af lærernes arbejdsopgaver fremgår af bilag 1 til denne organisationsaftale.
 Alle lønninger og tillæg i organisationsaftalen er anført i grundbeløb pr. 1. oktober 1997.
Undervisningsministeriet, den 19. maj 2008 P.
M.
V.E.
B.Claus Schreiner Andersen ORGANISATIONSAFTALE FOR LEDERE OG LÆRERE VED PRODUKTIONSSKOLER Organisationsaftalen for ledere og lærere ved Produktionsskoler udgør sammen med fællesoverenskomsten mellem Finansministeriet og COII/LC/OC (for tiden Fællesoverenskomsten af 16. maj 2006  Perst. cirkulære nr. 025-06) det samlede overenskomstgrundlag.
 I forhold til Fællesoverenskomstens §§ 17  19 vedrørende opsigelse og afsked m.v. fraregnes juli måned i de angivne tidsfrister.
 Bemærkninger:
Organisationsaftalen og fællesoverenskomsten supplerer således hinanden.
Der gøres opmærksom på, at det er Fællesoverenskomsten fra 2005, der er henvist til i organisationsaftalen. 2008 udgaven vil være gældende, når den er offentliggjort.
§ 1. Dækningsområde Organisationsaftalen finder anvendelse for ledere og lærere og ansatte med andre elevrettede pædagogiske funktioner ved produktionsskoler, for tiden omfattet af Lovbekendtgørelse nr. 785 af 6. juli 2006 om produktionsskoler.
§ 2. Ansættelse og afskedigelse Ansættelse efter denne organisationsaftale kan ske som:
1. Fast ansættelse Bemærkninger:
 Ansættelse finder normalt sted uden tidsbegrænsning.
 Tidsbegrænset ansættelse, hvor ansættelsesforholdet automatisk ophører på et givet tidspunkt, kan eksempelvis benyttes ved:
 Vikariater for ansatte med hel eller delvis tjenestefrihed i et bestemt tidsrum (barselsorlov, uddannelsesorlov eller lignende)  Vikariater ved sygdom  Varetagelse af bestemte tidsbegrænsede projekter og opgaver.
  Endvidere kan tidsbegrænset ansættelse ske ved overgang fra timeløn til månedsløn, jf. § 12.
 Usikkerhed om budget, elevtilgang, skolens organisationsforhold mv. kan ikke begrunde en tidsbegrænset ansættelse.
 Ved tidsbegrænset ansættelse anbefales skolen at tage kontakt til de forhandlingsberettigede parter.
 Stk. 2. I forbindelse med afskedigelse anvendes forvaltningslovens regler om partshøring.
 Inden en ansat afskediges uden ansøgning, skal der derfor gives såvel den ansatte som Danske Produktionshøjskolers Lærerforening adgang til at udtale sig.
 Bemærkninger:
 I forbindelse med afskedigelse eller bortvisning, skal den ansatte og Danske Produktionshøjskolers Lærerforening gennem en partshøring have mulighed for at kontrollere og kommentere ansættelsesmyndighedens beslutningsgrundlag før, der træffes endelig beslutning.
 Ansættelsesmyndigheden bør fastsætte en rimelig frist for partshøringen, normalt ikke under 14 dage, og kan, såfremt fristen for besvarelsen overskrides, træffe afgørelse om afskedigelse mv.
 Reglerne om partshøring findes i forvaltningslovens §§ 19 og 20.
 Manglende partshøring medfører, at afskedigelsen er ugyldig, medmindre ansættelsesmyndigheden kan godtgøre, at manglen er konkret uvæsentlig.
 Meddelelsen om påtænkt afskedigelse eller bortvisning skal være skriftlig, og i øvrigt anbefales det i overensstemmelse med forvaltningslovens dokumentationskrav at hele proceduren ved afskedigelse mv. er skriftlig.
Som konsekvens heraf vil Fællesoverenskomstens bestemmelse om samtidig skriftlig meddelelse om afsked til organisationen, jf. § 16, stk. 5, ikke finde anvendelse.
Ultimo 2010 vil ordningen blive evalueret.
Såfremt parterne ikke er enige om at fortsætte ordningen genindføres orienteringsforpligtigelsen, jf.
Fællesoverenskomstens § 16, stk. 5.
I.
Månedslønnede § 3. Arbejdstid for ledere For ledere gælder arbejdstidsreglerne for statens tjenestemænd uden højeste arbejdstid, herunder reglerne om godtgørelse for merarbejde til chefer.
 Stk. 2. Viceforstandere og afdelingsledere, som er tillagt mindre end 1040 timer til ledelsesmæssige og pædagogisk/administrative opgaver, er dog omfattet af §§ 4 og 11.
§ 4. Arbejdstid for lærere Den årlige arbejdstid udgør for fuldtidsbeskæftigede 1924 timer, inkl. ferie og søgnehelligdage, svarende til gennemsnitlig 37 timer pr. uge.
 Stk. 2. Pr. 1. april 2009 indføres en ordning med valgfri plustid, jf. § 5.
Stk. 3. Under hensyntagen til skolens målsætning, vedtægter og egenart forhandles mellem skolens ledelse og medarbejderne/tillidsrepræsentanten et regelsæt gældende for et år ad gangen for arbejdstidens fordeling på de enkelte aktiviteter.
Det sikres, at der afsættes den nødvendige tid til lærerens egen forberedelse og planlægning samt til pædagogisk/administrative opgaver.
 Bemærkninger:
Der skal være en klar sammenhæng mellem tiden til undervisning og tiden til forberedelse.
Den nødvendige forberedelsestid er en grundlæggende forudsætning for at kunne levere den nødvendige kvalitet i undervisningen samt øvrige opgaver, der knytter sig hertil.
 Stk. 4. Ud over kombinerede undervisnings- og produktionsaktiviteter og dertil hørende forberedelse mv. afsættes der en pulje på 118 timer til bl.a. følgende opgaver, som varetages af lærerne inden for den fastsatte årsnorm:
 fælles planlægning og koordinering mv. af de samlede undervisnings- og produktionsaktiviteter  deltagelse i ekskursioner og lejrskoler  deltagelse i skolens sociale/kulturelle aktiviteter  deltagelse i relevante møder, kurser og konferencer.
 Oplistningen er ikke udtømmende.
 Med virkning fra 1. januar 2009 forhøjes de 118 timer til 130 timer.
 Læreren er forpligtet til at deltage i de aktiviteter, der henhører under ovennævnte opgaver.
Der foretages ikke optælling af denne del af arbejdstiden.
Omfanget af de aktiviteter, som den enkelte skal deltage i, skal tilpasses under hensyntagen til den årlige arbejdstidsnorm.
 Bemærkninger:
De 118/130 timer skal forstås som en akkord.
Timerne og de opgaver, der skal varetages, tilrettelægges særskilt.
Timerne skal således ikke tælles konkret op, men anses for medgået til varetagelse af de opgaver, der forudsættes løst inden for akkorden.
Det er vigtigt, at der mellem skolen og den enkelte lærer er en fælles forståelse af indholdet og omfanget af de opgaver, der skal varetages.
Dette kan f.eks. drøftes i forbindelse med den årlige forhandling af regelsæt for arbejdstidens fordeling på de enkelte aktiviteter, jf. § 4, stk. 3.
 Stk. 5. Arbejdstiden placeres fortrinsvis på ugens 5 første hverdage.
 Stk. 6. I tilfælde, hvor der planlægges tjeneste på lørdage samt søn- og helligdage, har den ansatte ret til en erstatningsfridag, der placeres snarest muligt efter den mistede fridag efter drøftelse mellem skolen og den ansatte.
 Stk. 7. Ved rådighedstjeneste mellem kl. 23.00 og kl. 7.00 medregnes tiden med 1/3 af arbejdstimetallet, når læreren kan opholde sig i sit eget hjem, og med 3/4, når læreren har pligt til at tage natophold i vagtværelse på skolen.
§ 5. Plustid For at bestemmelserne om plustid, jf. stk. 2-7, kan bringes i anvendelse på arbejdspladsen, skal der indgås aftale mellem ansættelsesmyndigheden og den/de respektive tillidsrepræsentant(er) om, at ordningen iværksættes.
Hvis der for en personalegruppe ikke findes en tillidsrepræsentant, indgås aftalen med den forhandlingsberettigede organisation.
Iværksættelsesaftalen skal indeholde en opsigelsesbestemmelse.
Bemærkninger Vilkårene for individuelle aftaler om plustid fremgår af bestemmelserne i arbejdstidsaftalen og skal derfor ikke fastlægges i iværksættelsesaftalen for den pågældende personalegruppe.
Iværksættelsesaftalen skal alene bekræfte de lokale parters enighed om, at plustidsordningen kan anvendes på den pågældende arbejdsplads.
Ved eventuelt bortfald af iværksættelsesaftalen, løber allerede indgåede individuelle aftaler om plustid videre efter deres individuelle indhold, indtil de eventuelt måtte blive opsagt efter de regler, der er fastsat i den individuelle aftale.
 Stk. 2. Ansættelsesmyndigheden og den ansatte kan aftale en individuel arbejdstid, der er højere end den i § 4 anførte fuldtidsbeskæftigelse (plustid).
Bemærkninger Plustid forudsætter en aftale mellem ansættelsesmyndigheden og den ansatte og bygger således på frivillighed.
Plustidsaftaler kan ikke indgås for chefer m.fl.
Ved egentlige chefstillinger forstås stillinger, der er forbundet med et direkte personaleansvar.
 Stk. 3. Den individuelt aftalte arbejdstid kan ikke udgøre mere end gennemsnitlig 42 timer om ugen.
 Stk. 4. Ved aftale om plustid forhøjes arbejdstiden, jf. § 4, stk. 1, og lønnen forholdsmæssigt.
 Bemærkninger:
 Den forhøjede løn udbetales også under fravær, hvor den ansatte har ret til sædvanlig løn, eksempelvis sygdom, barselsorlov, ferie og omsorgsdage.
 Den forhøjede løn lægges ligeledes til grund ved beregning af efterindtægt, fratrædelsesbeløb eller andre ydelser, der tager udgangspunkt i den ansattes sædvanlige løn.
 Eventuelle rådighedsforpligtelser og dertil hørende rådighedstillæg fortsætter uændret, med mindre andet aftales.
 Stk. 5. Af den del af lønnen, der overstiger lønnen for fuldtidsbeskæftigelse, indbetaler ansættelsesmyndigheden et pensionsbidrag på 17,1 pct. (17,3 % pr. 1. april 2009) til en supplerende, bidragsdefineret pensionsordning.
 Stk. 6. En individuel aftale om plustid kan af såvel den ansatte som ansættelsesmyndigheden opsiges til bortfald med 3 måneders varsel til udgangen af en måned, medmindre andet aftales.
 Bemærkninger:
 Efter varslets udløb vender den ansatte tilbage til den beskæftigelsesgrad, der gjaldt før indgåelse af plustidsaftalen.
 Stk. 7. Hvis den ansatte afskediges uansøgt, har den pågældende  uanset et eventuelt aftalt længere varsel  ret til at vende tilbage til den beskæftigelsesgrad, som gjaldt før overgangen til plustid, 3 måneder før fratrædelsestidspunktet.
 Bemærkninger:
Arbejdsdirektoratet har tilkendegivet, at arbejdstimer ud over 37 pr. uge, der er præsteret inden for de seneste 3 måneder forud for en ledighedsperiode, i relation til lov om arbejdsløshedsforsikring vil blive betragtet som overskydende timer.
Betalingen for disse timer vil derfor påvirke beregningen af eventuelle arbejdsløshedsdagpenge.
 Det er derfor aftalt, at en ansat, der afskediges uansøgt, kan vælge at vende tilbage til sin tidligere beskæftigelsesgrad 3 måneder før sin fratræden  uanset om den individuelle plustidsaftale indeholder et længere opsigelsesvarsel.
§ 6. Løn til ledere Ledere aflønnes efter et decentralt intervallønssystem.
 Et interval, jf. stk. 2, angiver henholdsvis den minimale og maksimale løn, der kan aftales for en leder.
Lønintervaller Stk. 2. Lønnen til ledere fastsættes til et årligt grundbeløb i oktober 1997-niveau afrundet til det nærmeste antal hele hundrede kroner inden for følgende beløbsrammer:
 Skolens størrelse, målt ved antal årselever, er afgørende for, hvilket interval, der skal anvendes ved aflønning af en leder.
 Omregning til aktuelt lønniveau sker ved at opregne den aftalte intervalløn med den til en hver tid værende reguleringsprocent/-faktor for de statslige lønsatser.
 Stk. 3. Med virkning fra 1. oktober 2008 ændres intervallerne, og lønnen fastsættes inden for følgende beløbsrammer:
 Ansatte, der overgik til intervallønsystemet pr. 1. april 2000 og som følge heraf oppebærer et personligt tillæg, bevarer dette tillæg.
Bemærkninger Lønintervallerne ændres med virkning fra 1. oktober 2008.
 Allerede ansatte indplaceres i de nye intervaller med den løn, de oppebærer pr. 30. september 2008, dog således at ansatte med lønninger under de nye intervalbundgrænser pr. 1. oktober 2008 indplaceres på disse intervalbundgrænser.
 Forøgelsen af toppen i intervallerne medfører således ikke en ændring i ledernes konkrete aflønning, med mindre der indgås aftale herom.
En årselev opgøres som 1 elev i 30 timer om ugen i 42 uger.
Skolens aktiviteter vedrørende indtægtsdækket virksomhed mv. indgår i grundlaget for indplaceringen.
 Stk. 4. Til viceforstandere og afdelingsledere på afdelinger, der har 24 årselever eller flere og derudover er geografisk adskilt fra hovedskolen, ydes et pensionsgivende tillæg på 16.000 kr. i årligt grundbeløb.
Indplacering og lønfastsættelse Stk. 5.
 1) Forslag til aflønning drøftes mellem skolens bestyrelse og lederen, og forslag indsendes til Danske Produktionshøjskolers Lærerforening med udkast til aftale (efter de almindelige gældende forhandlingsregler kan forslag til aflønning også fremsættes af organisationen overfor skolens bestyrelse). Såfremt organisationen ikke inden for en frist af 12 arbejdsdage (juli måned fraregnet) begærer forhandling, er aftalen endelig og organisationen tilbagesender aftalen med underskrift.
2) Den aftalte aflønning for allerede ansatte kan ændres ved aftale efter tilsvarende retningslinier.
Såfremt der ikke opnås enighed, er den hidtidige aftale om aflønning fortsat gældende.
 3) I forbindelse med nybesættelse af en stilling skal stillingsopslaget angive lønintervallets bund og top, ligesom skolerne kan angive deres udspil til lønniveau.
 4) For nyetablerede skoler fastsættes lønnen i det interval, der finder anvendelse i henhold til forventet antal årselever på etableringstidspunktet.
Bemærkninger Formålet med lønsystemet for ledere ved produktionsskoler er at skabe bedre sammenhæng mellem stillingens aflønning og det konkrete stillingsindhold, kravene til lederen og dennes kvalifikationer.
Systemet har endvidere som formål at forbedre de lokale muligheder for rekruttering og fastholdelse af ledere.
Finansministeriet har delegeret kompetencen til at indgå lokale aftaler til Undervisningsministeriet.
Det er forudsat, at aftalekompetencen delegeres af Undervisningsministeriet til de enkelte skolers bestyrelser.
 Lærernes Centralorganisation har oplyst, at man tilsvarende har delegeret kompetencen til at indgå lokale aftaler til Danske Produktionshøjskolers Lærerforening (DPL).
 Lønnen fastsættes herefter ved aftale mellem skolens bestyrelse og DPL.
 Der kan ved lønfastsættelsen aftales midlertidige tillæg uden for intervallet.
 Ledere er ikke omfattet af aftalen om chefløn.
 Hele den aftalte løn inden for intervallet er pensionsgivende.
Den aftalte løn for en leder kan ændres ved indgåelse af en ny aftale.
Der er således mulighed for med passende mellemrum at vurdere, hvorvidt varetagelsen af stillingen er i overensstemmelse med de forudsætninger, der indgik ved lønfastsættelsen, og om der er behov for at justere den enkelte leders aflønning.
Der er i bilag 2 til denne organisationsaftale angivet eksempler på elementer, der kan overvejes i forbindelse med indplacering af lederen inden for de respektive lønintervaller.
Kriterierne er ikke udtømmende eller prioriteret.
§ 7. Løn til lærere Lærere aflønnes på skalatrinene 27, 29, 31, 33, 36 og 38.
 Med virkning fra 1. oktober 2008 aflønnes lærere på skalatrinene 29, 31, 34, 37, og 39.
Bemærkninger Overgangen til det ændrede lønforløb pr. 1. oktober 2008 sker således:
 Allerede ansatte på skalatrin 27 indplaceres på skalatrin 29 med lønanciennitetsdato 1. oktober 2008. Oprykning til skalatrin 31 sker således 1. oktober 2010.
 Allerede ansatte på skalatrin 29 fratrækkes 2 år i lønanciennitet og oprykkes til skalatrin 31 på hidtidig oprykningsdato.
 Allerede ansatte på skalatrin 31 fratrækkes 2 år i lønanciennitet og oprykkes til skalatrin 34 på hidtidig oprykningsdato.
 Allerede ansatte på skalatrin 33 indplaceres på skalatrin 34. Der fratrækkes 2 år i lønanciennitet og oprykning til skalatrin 37 sker på hidtidig oprykningsdato.
 Allerede ansatte på skalatrin 36 indplaceres på skalatrin 37. Der fratrækkes 2 år i lønanciennitet og oprykning til skalatrin 39 sker på hidtidig oprykningsdato.
 Allerede ansatte på skalatrin 38 indplaceres på skalatrin 39. Der fratrækkes 2 år i lønanciennitet.
 Stk. 2. Udover lønnen efter stk. 1 ydes et særligt pensionsgivende tillæg på 6.800 kr. i årligt grundbeløb.
 Med virkning fra 1. oktober 2008 forhøjes tillægget til 7.900 kr. i årligt grundbeløb.
Stk. 3. Til lærere ydes der et ulempetillæg på 2.300 kr. i årligt grundbeløb.
Der ydes ikke herudover nogen form for arbejdstidsbestemte ulempeydelser.
 Stk. 4. Til lærere, der varetager særlige arbejdsfunktioner, f.eks. tilsyns- og tilkaldeordninger, ved dyrehold, landbrug, gartneri mv., kan der ydes et særligt tillæg på indtil 10.700 kr. i årligt grundbeløb.
 Bemærkninger:
Ved fastsættelsen af tillæggets størrelse indgår bl.a. en vurdering af arbejdsfunktionens karakter og omfang.
Anvendelsen af bestemmelsen er ikke begrænset til de i teksten nævnte eksempler.
 Stk. 5. Der kan herudover ydes tillæg af lokallønspulje.
§ 8. Lønanciennitet Ved ansættelsen indplaceres den ansatte på 1. trin i lønforløbet, medmindre der tillægges anciennitet efter nedenstående bestemmelser.
Lønancienniteten regnes fra den 1. i ansættelsesmåneden og altid i hele måneder.
 Stk. 2. Ansatte oprykkes til næste trin i lønforløbet efter hver 2 års lønanciennitet.
 Stk. 3. Tidligere beskæftigelse ved produktionsskolevirksomhed medregnes i lønancienniteten.
 Stk. 4. Skolen kan tillægge forhøjet lønanciennitet, hvis den pågældende forud for ansættelsen har erhvervet en særlig arbejdsmæssig erfaring eller særlige kvalifikationer af betydning for arbejdets udførelse.
 Stk. 5. Fuld lønanciennitet optjenes ved mindst 15 timers beskæftigelse pr. uge i gennemsnit.
 Ved en beskæftigelsesgrad på under 15 timer pr. uge i gennemsnit optjenes halv lønanciennitet.
§ 9. Deltidsansættelse Såfremt ansættelse sker på deltid, nedsættes løn og pension efter §§ 6, 7 og 10 forholdsmæssigt.
 Bemærkninger:
 I henhold til Lovbekendtgørelse nr. 785 af 6. juli 2006 om produktionsskoler kan deltidsansættelse ikke ske ved forstanderstillinger.
§ 10. Pension Skolen indbetaler pensionsbidrag til Lærernes Pension.
Stk. 2. Pensionsbidraget udgør 17,1 %. Egetbidraget udgør 1/3 af det samlede pensionsbidrag.
Lønspecifikationen skal indeholde oplysning herom.
 Pensionsbidraget beregnes af den pensionsgivende løn, jf. §§ 5 og 6.
 Med virkning fra 1. april 2009 udgør pensionsbidraget 17,3 pct. af nettolønnen.
§ 11. Overarbejde Der foreligger overarbejde, når den årlige arbejdstidsnorm, jf. § 4 og 5 er overskredet.
Overarbejdet skal være beordret og/eller godkendt og kontrollabelt.
Stk. 2. Overarbejde afspadseres med tillæg af 50 pct. inden udløbet af den efterfølgende opgørelsesperiode.
Afspadseringens placering tilrettelægges efter drøftelse med læreren.
 Stk. 3. Såfremt afspadsering ikke er mulig, honoreres overarbejde med betaling svarende til 1/1924 af vedkommende lærers årsløn på udbetalingstidspunktet med tillæg af 50 pct.
§ 12. Funktion i højere stilling Hvis skolens ledelse bestemmer, at en ansat midlertidigt skal fungere i en højere stilling, ydes funktionsvederlag efter de for tjenestemænd gældende regler.
Stk. 2. Ved funktion i en højere stilling, som er omfattet af bestemmelserne om intervalløn, jf. § 6, beregnes funktionsvederlaget i forhold til den løn, der konkret aftales for den pågældende efter bestemmelserne om intervalløn.
Der forudsættes enighed med den ansatte om et lønforslag, der sendes til Danske Produktionshøjskolers Lærerforening, jf. § 6, stk. 5, punkt 1. Opnås der ikke enighed med Danske Produktionshøjskolers Lærerforening, er den ansatte dog forpligtet til midlertidigt at fungere i den pågældende stilling i funktionsperioden, dog maksimalt 6 måneder.
Funktionsvederlaget beregnes i så tilfælde i forhold til det lønforslag, der er fremsendt til organisationen.
 Stk. 3. Uanset bestemmelsen i stk. 2, kan en ansat i indtil 3 måneder pålægges at fungere i en højere stilling, der er omfattet af bestemmelserne om intervalløn, jf. § 6, med et funktionsvederlag fastsat efter bestemmelsen i stk. 2.
 Bemærkninger:
 Det er forudsat, at funktion i højere stilling ikke medfører lønnedgang.
II.
Timelønnede § 13. Ansættelse Som timelønnede ansættes personer, der ikke antages med henblik på varig beskæftigelse, men som vikarer i forbindelse med sygdom, andet fravær og lignende eller til anden midlertidig beskæftigelse under 3 måneders varighed.
 Stk. 2. Timelønnede overgår til månedsløn efter 3 måneders sammenhængende beskæftigelse.
§ 14. Løn Arbejdstimelønnen udgør 1/1924 af lønnen efter § 7, jf. § 8.
§ 15. Opsigelse Timelønnede kan afskediges og forlange sig afskediget til fratræden den følgende dag.
III.
Ikrafttrædelse og overgangsordning § 16. Opretholdte overgangsbestemmelser fra organisationsaftalen pr. 1. april 1997 Lærere og ledere, der var ansat ved produktionsskolen før 1. april 1997, og som i henhold til §§ 16-18 i organisationsaftale af 7. august 1998 for ledere og lærere ved produktionsskoler er omfattet af særlige, personlige overgangsvilkår vedrørende løn og pension, følger fortsat disse overgangsvilkår, jf. dog § 5 i organisationsaftalen af 7. august 1998.
 Disse bestemmelser i aftalen af 7. august 1998 er optaget som bilag 3 i organisationsaftalen.
§ 17. Ikrafttræden Organisationsaftalen har virkning fra 1. april 2008 og kan opsiges med 3 måneders varsel, dog tidligst pr. 31. marts 2011.
 Stk. 2. Samtidig bortfalder organisationsaftale af 23. juni 2006.
Bilag 1 Beskrivelse af læreropgaver på produktionsskoleområdet Opgaverne, der er beskrevet i punkterne 1-4, udspringer direkte af lovens krav til skolernes virksomhed.
Der er enighed om, at opgavernes omfang og deres tilrettelæggelse varierer fra skole til skole, afhængig af lokale forhold.
Listen over opgaver er ikke en udtømmende beskrivelse af læreropgaverne.
 Læreropgaver:
1) Planlægning, forberedelse, gennemførelse og evaluering af praktisk arbejde, produktion og teoretisk undervisning i tilknytning hertil.
Herunder faglig instruktion i brug af maskiner og værktøj mv., undervisning i fagteori, sikkerhedsregler og integreret undervisning, samt etablering af praktikaftaler.
 2) Planlægning, forberedelse, gennemførelse og evaluering af undervisning i grundlæggende færdigheder efter behov, herunder læsning, regning og edb.
 3) Vejledningsopgaver, herunder:
 Erhvervs- og uddannelsesvejledning, personlig rådgivning og FUU-vejledning.
 4) Administration i tilknytning til undervisningen:
 Budget/regnskab og deltagerregistrering.
 Evt. tilsyn med inventar og udstyr.
 5) Intern og ekstern møde- og kursusvirksomhed:
 Lærermøder  Kontakt til kommunale sagsbehandlere/ungdomsvejledere  Skolesamarbejde  Efteruddannelse af pædagogisk og faglig art.
 6) Tilrettelæggelse og gennemførelse af ekskursioner (én eller flere dage), udvekslingsophold og lign.
 Deltagelse i skolens folkeoplysende aktiviteter.
 7) Særlige tilsynsopgaver, afhængig af skolens produktionslinier, f.eks. dyrehold, gartneri, landbrug, kan endvidere varetages af andre end skolens faste personale.
 Evt. tilsyn med fælles inventar og udstyr.
 I lærernes arbejdstid indgår følgende hverv efter de derom gældende regler:
 Medarbejderrepræsentant i skolens bestyrelse  Tillidsrepræsentant  Sikkerhedsrepræsentant  Medlem af samarbejdsudvalg.
Bilag 2 Eksempler på kriterier til anvendelse af fastlæggelse af lønnen til ledere Formålet med et nyt lønsystem for ledere ved produktionsskoler er at skabe bedre sammenhæng mellem stillingens aflønning og det konkrete stillingsindhold, kravene til lederen og dennes kvalifikationer.
Systemet har endvidere som formål at forbedre de lokale muligheder for rekruttering og fastholdelse af ledere.
Følgende eksempler på elementer kan overvejes i forbindelse med indplacering af lederen inden for de respektive lønintervaller.
Kriterierne er ikke udtømmende eller prioriteret:
Stillingens kompetence   Kompetencefordelingen mellem skolens bestyrelse og skolens leder(e)   Omfanget og arten af beslutningskompetence   Ledelseskompetence, herunder personaleledelse   Økonomisk kompetence   Særlige krav til stillingen Skolens/stillingsområdets størrelse og kompleksitet   Skolens samlede omsætning   Skolens struktur   Skolens uddannelses- og produktionsprofil, evt. kursusvirksomhed, indtægtsdækket virksomhed   Antal ansatte   Antal og sammensætning af elever   Specialundervisning og elever under den frie ungdomsuddannelse Kvalifikationer   Erfaring i stillingen og erfaring fra andre områder af særlig betydning for varetagelse af stillingen   Faglige kvalifikationer, herunder målrettet efter- og videreuddannelse   Personlige kvalifikationer og lederegenskaber Særlige opgaver og funktioner   Pædagogiske udviklingsopgaver   Udvikling af skolens egenart og profil   Eksterne kontakter, herunder lokalt og internationalt samarbejde   Kursusvirksomhed   Personalepolitiske og arbejdsmiljømæssige tiltag   Forsøg og udviklingsarbejde   Særlige og betydende ledelsesmæssige opgaver   Særlige ulemper Rekruttering og fastholdelse   Tiltrækning og fastholdelse af ledere med netop de baggrunde, erfaringer og egenskaber, som passer til den enkelte skoles særlige forhold og profil.
Bilag 3 Oversigt over overgangsbestemmelser fra organisationsaftalen pr. 1. april 1997 Overgangsordning, løn § 16. Ledere Forstandere og andre ledere indplaceres ved overenskomstens ikrafttræden lønmæssigt efter antal årselever i 1996.
 Har lederen/lederne hidtil oppebåret en højere aflønning end lønnen efter overenskomstens § 5, bevares den hidtidige aflønning som en personlig ordning.
§ 17. Lærere Lærere, der var ansat ved skolen forud for overenskomstens ikrafttræden, indplaceres på det løntrin, hvor den pågældende vil oppebære en samlet løn, dvs. inkl. tillæg efter § 7, stk. 1, der er lig med eller - såfremt den størrelse ikke eksisterer - nærmest over den faste løn, læreren hidtil har oppebåret inkl. tillæg.
Har den hidtidige løn været højere end lønnen på skalatrin 37 inkl. tillæg, indplaceres læreren på slutløn (skalatrin 37), jf. dog stk. 4 og 5.
 Stk. 2. For lærere, der hidtil har været skalatrinsaflønnet, foretages beregningen af lærerens hidtidige løn på grundlag af lønningerne på de statslige skalatrin og med anvendelse af den for staten gældende procentregulering på indplaceringstidspunktet.
 Stk. 3. Oprykning sker efter 2 år, dog senest på det tidspunkt, hvor den pågældende efter det hidtidige lønforløb ville have opnået en løn, der var højere end efter det nye lønforløb inkl. tillæg.
 Stk. 4. Lærere, der forud for overenskomstens ikrafttræden har været ansat i henhold til en kollektiv overenskomst for skolen, kan inden udgangen af maj 1997 vælge at forblive i det hidtidige lønforløb som personlig ordning.
 Stk. 5. Lærere, der indplaceres efter stk. 1, og som inkl. tillæg efter § 7, stk. 1, pr. 31.3.97 vil oppebære en løn, der er lavere end lønnen pr. 30.3.97, oppebærer et personligt tillæg, der udgør forskellen mellem lønnen pr. 31.3.97 og lønnen pr. 30.3.97. Tillægget nedsættes i takt med samtlige fremtidige lønstigninger og lønreguleringer, indtil det er helt bortfaldet.
Stk. 6. Lærere, der hidtil har oppebåret et højere funktionstillæg end rammen efter § 7, stk. 2, kan bevare det højere funktionstillæg som en personlig ordning.
I sådanne tilfælde ses bort fra funktionstillægget ved indplacering efter stk. 1-5.
§ 18. Overgangsordning, pension For ansatte, der forud for overenskomstens ikrafttræden ikke var omfattet af en pensionsordning, eller var omfattet af en pensionsordning, hvor bidraget udgjorde under 6 pct., udgør pensionsbidraget pr. 1.4.97 6 pct. fordelt med 2 pct. i egetbidrag og 4 pct. i arbejdsgiverbidrag.
Pensionsbidraget beregnes af den pensionsgivende løn opregnet med 100/98. Pr. 1.4.98 forhøjes det samlede pensionsbidrag til 12,9 pct., jf. § 9.
 Stk. 2. For skoler, der forud for overenskomstens ikrafttræden var omfattet af en pensionsordning, hvor det samlede bidrag udgjorde mere end 12 pct., indbetales pensionsbidrag til Lærernes Pension med de hidtidige bidragsprocenter, dog maksimalt 15 pct.
 For ansatte, der forud for overenskomstens ikrafttræden var aflønnet efter skalatrin 39 eller højere, og som efter overenskomstens ikrafttræden aflønnes efter et lavere skalatrin, beregnes pensionen efter det hidtidige grundlag.
