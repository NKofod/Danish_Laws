VI MARGRETHE DEN ANDEN, af Guds Nåde.
Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 Energipolitisk planlægning.
 § 1.  Med det formål at skabe grundlag for en  

 formindskelse af landets afhængighed af importeret olie gennem forbedret  

 udnyttelse og anvendelse af energi og ved fremskyndet udnyttelse af andre  

 energikilder udarbejder handelsministeren energipolitiske redegørelser, der  

 indeholder:
 Stk. 2.  Handelsministeren afgiver de i stk. 1 nævnte  

 redegørelser til folketinget.
 § 2.  Ved udarbejdelsen af de i § 1 nævnte  

 redegørelser rådgives handelsministeren af et råd for energiplanlægning og  

 -forskning (energirådet).
Stk. 2.  Energirådet består af en formand og 11 andre  

 medlemmer, der udnævnes af handelsministeren.
Rådet sammensættes af 4  

 forskere med sagkundskab inden for energiområdet samt 7 medlemmer efter  

 indstilling fra henholdsvis Arbejderbevægelsens Erhvervsråd, Industrirådet,  

 Forbrugerrådet, Danske Elværkers Forening, Oliebranchens  

 Fællesrepræsentation, Foreningen Dansk Gas og danske Fjernvarmeværkers  

 Forening.
 Stk. 3.  Ministeren kan knytte repræsentanter for  

 berørte ministerier m.v. til rådet som tilforordnede.
 Stk. 4.  Handelsministeren fastsætter rådets  

 forretningsorden og træffer bestemmelse om den sekretariatsmæssige funktion.
 Energistyrelsen.
 § 3.  Energistyrelsen bistår handelsministeren og  

 andre myndigheder i spørgsmål inden for energiområdet.
 Stk. 2.  Styrelsen skal følge og vurdere den danske og  

 den internationale udvikling i produktion, forsyning, forbrug og forskning på  

 energiområdet.
 Stk. 3.  Ministeren kan overdrage styrelsen at varetage  

 opgaver, herunder udøve beføjelser, inden for energiområdet, som efter  

 lovgivningen påhviler ministeren.
 Forsøgsanlæg Risø.
 § 4.  Forsøgsanlæg Risø har til formål at udføre  

 forskning, udviklingsarbejde og konsulentvirksomhed af betydning for  

 anvendelsen af og kontrollen med atomenergi til fredelige formål.
 Stk. 2.  Forsøgsanlægget kan også udøve tilsvarende  

 aktiviteter vedrørende energi i øvrigt.
Stk. 3.  Forsøgsanlægget kan for offentlige eller  

 private rekvirenter påtage sig løsning af opgaver inden for ovennævnte  

 områder.
Sådan virksomhed kan gøres betinget af vederlag, ligesom der kan  

 aftales særlige vilkår i kontrakter herom.
§ 5.  Forsøgsanlægget ledes af en bestyrelse på indtil  

 10 medlemmer.
Formanden og de øvrige medlemmer udpeges af handelsministeren  

 for 3 år ad gangen.
Medlemmerne skal bl.a. repræsentere videnskabelig og  

 teknisk forskning, miljøministeriet samt erhvervsmæssig indsigt. 2 medlemmer  

 udpeges efter indstilling fra medarbejderne på forsøgsanlægget.
Stk. 2.  Handelsministeren fastsætter efter indstilling  

 fra bestyrelsen retningslinjerne for forsøgsanlæggets arbejde.
Bestyrelsen  

 godkender årlige og flerårige arbejdsprogrammer og alle større projekter samt  

 deltagelse i internationale projekter.
 § 6.  Direktionen varetager den daglige ledelse af  

 forsøgsanlægget.
 Stk. 2.  Direktionen udpeges af handelsministeren for 6  

 år ad gangen efter indstilling fra bestyrelsen.
 § 7.  Bestyrelsen afgiver en årlig beretning om  

 forsøgsanlæggets virksomhed til handelsministeren, der videregiver den til  

 folketinget.
 § 8.  Nærmere bestemmelser for Risøs bestyrelse og  

 direktion fastsættes af handelsministeren.
 Ikrafttræden m.v.
 § 9.  Loven træder i kraft ved bekendtgørelsen i  

 Lovtidende.
 Stk. 2.  Lov nr. 312 af 21. december 1955 om en  

 atomenergikommission ophæves.
 Stk. 3.  I § 5, stk. 1, i lov nr. 199 af 24. maj 1972 om  

 forskningsråd og planlægningsrådet for forskning ændres  

 »atomenergikommissionen« til: »bestyrelsen for Forsøgsanlæg  

 Risø«.
 § 10.  Loven gælder ikke for Færøerne og Grønland.
 Stk. 2.  Loven kan ved kongelig anordning sættes i kraft  

 for Grønland med de afvigelser som de særlige grønlandske forhold tilsiger.
 Givet på Christiansborg slot, den 28.  

 april 1976.
 Under Vor Kongelig Hånd og Segl.
 MARGRETHE R.
 /Erling Jensen.
