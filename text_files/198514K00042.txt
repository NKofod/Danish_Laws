Nr BTL 42 Betænkning over Forslag til lov om ændring af lov om museer m.v.   

 Nr L 42 1985-86, 1. samling Blad nr 262 Afgivet af kulturudvalget Afgivet: 19851204 Udvalget har behandlet lovforslaget i nogle møder og har herunder stillet spørgsmål til ministeren for kulturelle anliggender, som denne har besvaret skriftligt.
Herefter indstiller et flertal (udvalget med undtagelse af fremskridtspartiets medlem af udvalget) lovforslaget til vedtagelse uændret.
Et mindretal (fremskridtspartiets medlem af udvalget) indstiller lovforslaget til forkastelse ved 3. behandling med følgende begrundelse:
Det kan ikke nytte noget, at ministeren i fornærmelse over, at hun er blevet underkendt flere gange af et folketingsflertal, kaster ansvaret fra sig, som lovforslaget er udtryk for.
Selvfølgelig skal det være ministeren og derigennem folketinget, der har det sidste ord at skulle have sagt.
Også mindretallet beklager, at der i folketinget er et flertal, der ikke kan få pøset penge nok ud til kulturen.
Per Stig Møller (KF) Barfoed (KF) Connie Hedegaard (KF) Flemming Jensen (KF) Helge Sander (V) Hanne Severinsen (V) nfmd.  

 Poulsgaard (FP) Inger Stilling Pedersen (KrF) Ole Espersen (S) Søren Hansen  

 (S) Jytte Hilden (S) Qvist Jørgensen (S) Jimmy Stahr (S) Tastesen (S) Birthe Hansen (SF) Ingerlise Koefoed (SF) fmd.
Bernhard Baunsgaard (RV) Partierne CD, VS og FD havde ikke medlemmer i udvalget.
