Formålet med registeret er at opbevare almindelige personoplysninger på en teknisk og økonomisk hensigtsmæssig måde til brug i kommunens forvaltninger, at give de kommunale forvaltninger terminaladgang til disse personoplysninger, og at formidle personoplysninger til brug i forbindelse med øvrige personrelaterede registre, der føres for Rougsø Kommunalbestyrelse.
Personkreds: Registeret må kun indeholde oplysninger om personer, som har bopæl i Rougsø Kommune, eller er eller bliver registreret i et edb-register i kommunen.
 Ikrafttrædelsesdato: 04/06/1996.
