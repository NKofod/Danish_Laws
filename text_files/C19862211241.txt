Formål Formålet med undervisningen er:
at eleverne opnår kendskab til virksomheders organisatoriske opbygning,  

 funktioner og grundlæggende processer, herunder ændringer og deres  

 konsekvenser, at eleverne kan analysere og vurdere virksomheders kommunikationsbehov, at eleverne opnår baggrundsviden til forståelse af den skriftlige og  

 mundtlige kommunikations betydning i virksomheden og mellem virksomheden og  

 dens omgivelser, at eleverne kan gennemføre sagsbehandling ved systematisk  

 informationsbehandling og herunder betjene sig af relevant teknisk udstyr.
 Mål :
Målet med undervisningen er, at eleverne - opnår kendskab til virksomheders organisatoriske opbygning, funktioner  

 og grundlæggende processer, - opnår kendskab til virksomheden som et socioteknisk system, - opnår kendskab til nutidige synspunkter på ledelses- og  

 samarbejdsformer, - opnår kendskab til eksterne forholds betydning for virksomheden og de  

 heraf afledte forandringsaktiviteter, - opnår forståelse af skriftlig og mundtlig kommunikations betydning -  

 såvel internt som eksternt - herunder analyse og vurdering af  

 kommunikationsbehovet, - kan gennemføre en rationel sagsbehandling inden for købs-, salgs-,  

 regnskabs- og personalefunktionen gennem systematisk informationsbehandling,  

 herunder planlægning af arbejdsrutiner, - opnår forståelse af den interne kommunikations betydning for  

 medarbejdernes motivation, - videreudvikler deres færdigheder i at udforme skriftlig intern og  

 ekstern kommunikation og kan sammenkæde den egentlige informations- og  

 dokumentbehandling med skrivefunktionen, - kan anvende relevant teknisk udstyr i forbindelse med informations- og  

 dokumentbehandlingen, herunder skal eleverne motiveres for at fastholde og  

 videreudvikle den refleksmæssige skrivning og sikre tastaturbetjening.
 INDHOLDSOVERSIGT :
1. Værktøjer til kommunikation og organisation 1.1  

 Kommunikationsmodel 1.2 Kommunikationsteknikker 1.3 En model for  

 sagsbehandling - den rationelle beslutningsmodel 2. Virksomheden 2.1 Idegrundlag, ide og mål 2.2  

 Virksomhedens delsystemer 2.3 Virksomhedens omgivelser 3. Medarbejdere 3.1 Individet og gruppen 3.2  

 Medarbejderen som informationsbehandler 3.3 Individet og organisationen 4. Ledelsens hovedarbejdsområder og -opgaver 5. Organisatoriske principper 5.1  

 Arbejdsdelingsprincipper 5.2 Organisationsprincipper 5.3 Uformel organisation 6. Virksomhedens funktioner 6.1 Virksomhedens  

 funktioner 6.2 Samspillet mellem funktionerne 7. Kommunikation 7.1 Ekstern skriftlig kommunikation  

 7.2 Intern mundtlig kommunikation 7.3 Intern skriftlig kommunikation 1. VÆRKTØJER TIL KOMMUNIKATION OG ORGANISATION 1.1 Kommunikationsmodel : - afsenders mål - kommunikationsfiltre - valg  

 af kommunikationsmidler - feed-back - fastlæggelse af kommunikationsbehov Eleverne har kendskab til indholdet i en generel kommunikationsmodel og  

 kan redegøre for de faktorer, der indgår i modellen.
 Eleverne kan ud fra modellens faktorer analysere og vurdere, hvordan  

 virksomhedens kommunikation kan forbedres, og vurdere hvilke  

 kommunikationsmidler, der kan give bedst mulig feedback.
1.2 Kommunikationsteknikker : - mødeteknik - præsentationsteknik Eleverne er orienteret om forskellige mødetyper og den teknik, der kan  

 anvendes ved mødegennemførelse.
 Eleverne er orienteret om præsentationsteknikker, og dermed et grundlag  

 for kvalificeret behandling og præsentation af skriftlige opgaver.
 Besvarelser i skriftlig kommunikation renskrives i størst muligt omfang på  

 skrivemaskine eller etb-anlæg, således at eleverne vedligeholder allerede  

 indlærte færdigheder.
 Elektronisk tekstbehandling skal anvendes i den udstrækning, der er udstyr  

 til rådighed for undervisningen.
 Eleverne bør anvende øvrige relevante edb-systemer i forbindelse med  

 informations- og dokumentbehandlingen i den udstrækning, dette er muligt.  

 Eleverne er orienteret om de krav, der vil blive stillet til sagsbehandleren,  

 som benytter elektronisk udstyr.
1.3 En model for sagsbehandling -  den rationelle beslutningsmodel Eleverne opnår kendskab til en model for sagsbehandling, således at de kan  

 anvende den i opgaveløsningen.
 Eleverne skal have indsigt i det logiske forløb i informations- og  

 dokumentbehandlingen.
2. VIRKSOMHEDEN 2.1 Idegrundlag, ide og mål Eleverne opnår kendskab til begreberne: idegrundlag, ide og mål.
2.2 Virksomhedens delsystemer - det tekniske delsystem - det sociale  

 delsystem - det administrative delsystem Eleverne kender virksomhedens delsystemer og samspillet mellem disse.
2.3 Virksomhedens omgivelser Eleverne opnår kendskab til omverdenens indflydelse på virksomheden og  

 forståelse af, at virksomheden er et åbent miljøafhængigt system.
 Eleverne opnår forståelse af, at der er en nøje sammenhæng mellem  

 virksomhedens teknologi og organisation.
Eleverne opnår kendskab til, at virksomhedens tilpasning sker i samspil mellem idegrundlag, ide og mål,  

 virksomhedens delsystemer og virksomhedens omgivelser, og at dette ofte medfører organisationsændringer.
3. MEDARBEJDERE 3.1 Individet og gruppen - behov - frustration og reaktioner herpå -  

 værdiopfattelse og holdninger - gruppetilhørsforhold interaktion normer  

 roller status konflikttyper Elevernes viden om menneskelig adfærd og de faktorer, der indgår heri,  

 udbygges, således at de opnår kendskab til samarbejdsmæssige  

 problemstillinger og deres løsning.
3.2 Medarbejderen som informationsbehandler Eleverne opnår forståelse af, at informationsteknologien vil medføre en ny  

 struktureret måde at behandle dokumenter, information og kommunikation.
 Eleverne opnår forståelse af, at med indførelse af teknologi til  

 administrative opgaver vil arbejdsopgaverne kunne ændre på faggrænser,  

 jobindhold og ledelsesformer; hermed opnår eleverne et bedre grundlag for  

 udarbejdelse af en hensigtsmæssig arbejdsorganisering, fx under hensyntagen  

 til medarbejder-engagement, varieret og indholdsrigt arbejde.
3.3 Individet og organisationen - trivsel - motivation Eleverne kan analysere og vurdere de generelle faktorer, der kan  

 fremme/hæmme medarbejdernes motivation og de specielle faktorer, der ligger i  

 jobudvikling og jobberigelse.
4. LEDELSENS HOVEDARBEJDSOMRÅDER OG -OPGAVER - lederens hovedopgaveområder - menneskesyn - autoritær, demokratisk og laissez-faire ledelse - situationsbestemt ledelse Eleverne opnår kendskab til lederens forskellige hovedopgaver og  

 forskellige menneskeopfattelser.
Endvidere skal de kunne karakterisere en  

 anvendt ledelsesform ud fra konkrete situationer.
 I forbindelse med teorigennemgang og opgaveløsning skal der tages  

 udgangspunkt i såvel medarbejdernes som ledelsens synspunkter og  

 arbejdssituation.
5. ORGANISATORISKE PRINCIPPER 5.1 Arbejdsdelingsprincipper - objektprincippet - funktionsprincippet - det kombinerede princip Eleverne kan anvende begreberne både i situationer vedrørende  

 enkeltpersoner og mellem afdelinger.
5.2 Organisationsprincipper - klassiske organisationsprincipper - projektorganisation - matrixorganisation - overlappende grupper - selvstyrende grupper Eleverne opnår kendskab til nyere organisationsprincipper og kan tegne en  

 organisationsplan, der bygger på disse.
Endvidere skal eleverne kunne påpege  

 fordele og ulemper i forhold til de mere traditionelle, jf.  

 arbejdsdelingsprincipper.
5.3 Uformel organisation - kommunikation - grupper - roller - normer - ledelse Eleverne er orienteret om den indflydelse, som den uformelle organisation  

 kan have på den formelle organisation.
6. VIRKSOMHEDENS FUNKTIONER 6.1 Virksomhedens funktioner Eleverne er orienteret om virksomhedens hovedfunktioner og opnår kendskab  

 til, hvilke opgaver der forekommer her.
6.2 Samspillet mellem funktionerne - kommunikationsbehov - vertikal/horisontal kommunikation Eleverne skal arbejde med intern kommunikation i forbindelse med  

 gennemgående sagsbehandling.
Hensigten er at bibringe eleverne en forståelse  

 af, at effektive forretningsgange er nødvendige for, at virksomheden kan  

 fungere som en helhed.
7. KOMMUNIKATION Eleverne skal kunne udvælge og medtage relevante oplysninger med henblik  

 på korrekt indsamling, behandling, distribuering, arkivering og makulering af  

 information.
 Eleverne skal opøves i at udføre kommunikationen i et klart og entydigt  

 sprog i erkendelse af, at ikke blot meddelelsernes indhold, men også den  

 sproglige nuancering har betydning i hele informationsbehandlingen.
 Der skal lægges vægt på præsentationen af den skriftlige information  

 (opstilling og lay-out). Grundideen er, at eleverne selv udformer lay-out,  

 således at deres kreativitet og fantasi styrkes.
7.1 Ekstern skriftlig kommunikation I forbindelse med informations- og dokumentbehandlingen skal eleverne  

 kunne løse administrative opgaver inden for indkøbs,- salgs-, regnskabs- og  

 personalefunktionen, herunder udfyldning af de for behandlingen relevante  

 blanketter.
7.2 Intern mundtlig kommunikation Eleverne er orienteret om egen og andres adfærd i kommunikationsprocessen.
7.3 Intern skriftlig kommunikation Gennem træning i udfærdigelse af interne meddelelser (notater), rapporter  

 og mødereferater opnår eleverne forståelse af betydningen ved et  

 veldokumenteret materiale som baggrund for ledelsesbeslutninger og  

 virksomhedsstyring.
 Eleverne skal arbejde med opgaver, der omfatter både vertikal og  

 horisontal kommunikation.
 Ved udarbejdelsen lægges der vægt på tilpasning til modtageren, fx med  

 hensyn til sprogbrug og til præsentation af talmateriale.
 Eleverne skal kunne udarbejde mødeindkaldelse med dagsorden.
 Eleverne skal kunne tage referat af møder; desuden opnår eleverne kendskab  

 til:
- formålet med referater - referattype - formkrav til referater Ud fra referatets formål skal eleverne vælge en hensigtsmæssig  

 referattype.
 Denne læreplan finder første gang anvendelse for de elever, der påbegynder  

 det 2-årige kursus til højere handelseksamen i august 1986.
P.
D.
V.
E.
B.
N.
H.
Tetzschner undervis. insp.
