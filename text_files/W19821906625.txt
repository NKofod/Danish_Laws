 Tilkendt erstatning for tab af erhvervsevne i anledning af, at  

 skadelidte måtte ophøre med bibeskæftigelse som kontraktansat fodboldspiller.  

 Erstatningen ydet som løbende ydelse i en tidsbegrænset periode under hensyn  

 til bibeskæftigelsens karakter.
 1.
En kontorassistent, der siden januar 1978 havde haft bibeskæftigelse som  

 kontraktansat fodbodspiller, pådrog sig under fodboldtræning i juni 1979 (som  

 28-årig) en minisklæsion.
Skadelidte måtte på grund af tilskadekomsten opgive  

 sin kontrakt, men genoptog fodboldspil som amatør.
 Mengraden var af sikringsstyrelsen fastsat til 5%.
Om skadelidtes indtjening som kontraktansat fodboldspiller var det oplyst, at han i 1978 og 1979 havde tjent henholdsvis 11.575 kr. og 14.600  

 kr.
Ifølge oplysninger fra fodboldklubben fra april 1981 ville skadelidte  

 formentlig have tjent 12.000 kr i 1980. Det antoges, at han kunne have  

 påregnet kontraktansættelse, indtil han blev 32 - 35 år, såfremt skaden ikke  

 var sket.
Fodboldklubben oplyste senere, at skadelidte måtte antages at have  

 mistet en indtægt på 25.-50.000 kr. årlig.
 AFGØRELSEN DER KLAGES OVER:
Sikringsstyrelsen gav i august 1981 afslag på erstatning for tab af  

 erhvervsevne og begrundede sin afgørelse med, at skadelidte var over 30 år,  

 da sikringsstyrelsen afgjorde sagen, og derfor ikke kunne påregne ansættelse  

 som fodboldspiller ret meget længere.
Sikringsstyrelsen henviste i denne  

 forbindelse til fodboldklubbens udtalelse fra april 1981.
 2.
 REDEGØRELSE FOR SAGEN:
En lærerstuderende, der siden juni 1978 havde haft bibeskæftigelse som  

 kontraktansat fodboldspiller, pådrog sig under fodboldkamp i april 1980 (som  

 22-årig) en menisklæsion.
Efter tilskadekomsten måtte skadelidte opgive sin  

 kontrakt.
 Skadelidte havde, hvis skaden ikke var sket, påregnet at kunne spille som  

 kontraktspiller indtil 30-års alderen.
 Mengraden var af sikringsstyrelsen fastsat til 10%.
Om skadelidtes økonomiske forhold var det oplyst, at han i 1978 tjente  

 7.270 kr. som kontraktansat fodboldspiller.
I 1979 og 1980 var beløbene  

 henholdsvis 2.079 kr. og 4.500 kr.
Fodboldklubben oplyste supplerende, at  

 skadelidtes løn på tilskadekomsttidspunktet udgjorde 6.000 kr. årlig, hvortil  

 kom bonus på højst 9.000 kr. årlig.
 AFGØRELSEN DER KLAGES OVER:
 Sikringsstyrelsen havde i februar 1982 fastsat erhvervsevnetabet til 15%.  

 Afgørelsen var begrundet med, at efter praksis kan også bortfald af  

 biindtægter medføre tilkendelse af erhvervsevnetabserstatning.
 KLAGEN TIL ANKESTYRELSEN:
 Sagen blev anket af forsikringsselskabet, der bl.a. anførte, at der ikke  

 ved bedømmelsen af erhvervevnetabet var taget hensyn til skadelidtes  

 muligheder for indtjening ved andet erhverv, idet det kun var  

 bibeskæftigelsen som fodbodspiller, han var forhindret i at udøve.
 ANKESTYRELSENS OVERVEJELSER OM SAGERNE:
 Ankestyrelsen lagde til grund, at der efter arbejdsskadeforsikringslovens  

 § 27 samt forarbejderne til denne bestemmelse ved bedømmelsen af  

 erhvervsevnetabet skal lægges vægt på den faktiske betydning, skaden har haft  

 for den skadelidtes indtjeningsevne eller erhvervsmuligheder.
 Med hensyn til fastsættelsen af erstatningen fandtes der at måtte tages  

 hensyn til, at de skadelidtes bibeskæftigelse var af tidsbegrænset art,  

 hvorfor erstatningen ligeledes måtte tidsbegrænset.
 ANKESTYRELSENS AFGØRELSER:
 1. Skadelidte fandtes at være berettiget til erstatning for  

 erhvervsevnetab på 20% som løbende ydelse i 4 år fra tidspunktet for  

 sikringsstyrelsens afgørelse.
 2. Ankestyrelsen tiltrådte sikringsstyrelsens fastsættelse af  

 erhvervsevnetabet til 15%, men fastsatte erstatningen som løbende ydelse i 6  

 år fra tidspunktet for sikringsstyrelsens afgørelse.
