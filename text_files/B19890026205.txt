 I henhold til § 19 d, jf. § 15 i, og § 22, stk. 2, i loven om radio- og  

 fjernsynsvirksomhed, jf. lovbekendtgørelse nr. 559 af 20. september 1988, som  

 ændret ved lov nr. 261 af 28. april 1989, fastsættes:
Bekendtgørelsens område § 1.  Ved reklame forstås i denne bekendtgørelse  

 anbefalinger af og henvisninger til varer, tjenesteydelser og virksomheder i  

 kommercielt øjemed, uanset om der ydes vederlag for udsendelsen.
 § 2.  Formidling af oplysninger og synspunkter om  

 økonomiske interessegrupper, såsom erhvervsorganisationer og fagforeninger,  

 er ligeledes reklame i denne bekendtgørelses forstand, såfremt der modtages  

 betaling vedrørende det pågældende program eller indslag, jf. § 9, stk. 4.
 Stk. 2.  Det samme gælder formidling af religiøse eller  

 politiske anskuelser jf. § 9, stk. 5.
§ 3.  Kommerciel sponsorvirksomhed falder uden for  

 bekendtgørelsens område.
Det vil sige, at lokale tv-stationer kun må sælge  

 sendetid til erhvervsvirksomheder eller modtage betaling fra  

 erhvervsvirksomheder for produktion eller udsendelse af bestemte programmer i  

 form af reklameindslag.
Der skelnes ikke mellem privat ejede og offentligt  

 ejede erhvervsvirksomheder.
Reklamernes omfang og placering § 4.  Den tid, der anvendes til reklame, må højst  

 udgøre 10 pct. af den del af den daglige sendetid, som indehaveren af en  

 tilladelse til lokal fjernsynsvirksomhed anvender til udsendelser af  

 egenproduktion eller udsendelser, som har tilknytning til det lokale område.  

 Kun den første udsendelse af et program indgår i opgørelsen af den sendetid,  

 som reklametiden sættes i forhold til.
 Stk. 2.  Ved egenproduktion forstås programmer, der  

 produceres af tv-stationen selv eller bestilles og kontrolleres af stationen  

 (entreprise) samt koproduktioner.
 Stk. 3.  Ved udsendelser, som har tilknytning til det  

 lokale område, forstås programmer, der er produceret i dette område, eller  

 som indholdsmæssigt har tilknytning til området.
 § 5.  Reklamer skal klart kunne identificeres som  

 sådanne, således at de i indhold og præsentation adskiller sig fra de  

 ordinære udsendelser.
Stk. 2.  Reklamer må kun sendes i blokke af højst 5  

 minutters varighed.
Indehaveren af en tilladelse til lokal  

 fjernsynsvirksomhed må kun sende een reklameblok pr. dag.
 Stk. 3.  Reklameblokke skal placeres mellem  

 udsendelserne, således at udsendelser ikke må afbrydes, for at reklamer kan  

 sendes.
 Stk. 4.  Reklameblokke skal annonceres som selvstændige  

 programmer.
Almindelige regler om indholdet af  

 reklameindslag § 6.  Reklame i lokal-tv skal, som al anden reklame,  

 være lovlig, sømmelig, hæderlig og sandfærdig og være udformet med behørig  

 social ansvarsfølelse.
 Stk. 2.  Reklameindslag skal respektere principperne for  

 loyal konkurrence, således som disse kommer til udtryk i markedsføringsloven  

 og i alment accepterede reklameetiske normsæt.
 Stk. 3.  Der skal ved iagttagelsen af de i stk. 1 og 2  

 nævnte hensyn lægges vægt på de omstændigheder, hvorunder tv-modtagning i  

 almindelighed finder sted.
 § 7.  Reklamer må ikke tilskynde til voldshandlinger.  

 De må ikke indeholde indslag med drab, vold eller mishandling, og de må ikke  

 på utilbørlig vis spille på overtro eller frygt.
Stk. 2.  Reklameindslag må ikke være i strid med  

 hensynet til sikkerhed i hjemmet, på arbejdspladsen eller i trafikken, eller  

 tilskynde til farlig eller uansvarlig adfærd.
Såfremt anvendelse af et  

 produkt kræver, at der skal tages særlige sikkerhedshensyn, herunder  

 eventuelt vedligeholdelse af sikkerhedsmæssige årsager, skal reklameindslaget  

 gøre udtrykkeligt opmærksom herpå.
 § 8.  Reklamer må ikke afbilde eller referere til  

 personer, det være sig i disses private eller offentlige egenskaber,  

 medmindre forudgående tilladelse er opnået; reklamer må heller ikke uden  

 forudgående tilladelse afbilde eller referere til noget, der tilhører en  

 person, på en måde, der er egnet til at fremkalde indtrykket af en personlig  

 anbefaling.
 Særlige regler om bestemte produkter og  

 tjenesteydelser m.v.
 § 9.  Det er ikke tilladt at reklamere for  

 alkoholholdige drikkevarer (øl, vin, spiritus og lignende produkter med et  

 alkoholindhold på 2,25 pct. og derover).
 Stk. 2.  Det er ikke tilladt at reklamere for  

 tobaksprodukter eller for varer, der fortrinsvis benyttes i forbindelse med  

 tobaksrygning.
 Stk. 3.  Det er ikke tilladt at reklamere for  

 lægemidler, medmindre der foreligger tilladelse fra Sundhedsstyrelsen.
 Stk. 4.  Det er ikke tilladt at reklamere for økonomiske  

 interessegrupper, såsom erhvervsorganisationer og fagforeninger.
 Stk. 5.  Det er ikke tilladt at reklamere for religiøse  

 eller politiske anskuelser.
Særlige regler om beskyttelse af børn og  

 unge under 18 år § 10.  Reklamer, der henvender sig til børn og unge,  

 må ikke udformes på en sådan måde, at de vil kunne skade dem psykisk eller  

 moralsk.
De må ikke udformes på en sådan måde, at de udnytter børns og unges  

 naturlige godtroenhed og loyalitet.
De må ikke underminere forældrenes og  

 andre opdrageres autoritet og ansvar.
 § 11.  Reklamer må ikke på nogen måde opfordre eller  

 tilskynde børn og unge til at opholde sig eller bevæge sig ind på farlige  

 steder, bruge farlige produkter eller i det hele taget bringe sig i farlige  

 situationer.
 § 12.  Reklamer må ikke indeholde nogen direkte appel  

 til børn og unge om at overtale andre til at købe det reklamerede produkt.  

 Der må ikke reklameres med præmier til børn og unge som belønning for at  

 skaffe nye købere.
 § 13.  Reklamer må ikke underminere sociale værdier,  

 f.eks. ved at bibringe den opfattelse, at besiddelse, brug eller indtagelse  

 af et produkt i sig selv vil give børn eller unge fysiske, sociale eller  

 psykologiske fordele frem for andre børn eller andre unge, eller at det ikke  

 at eje, bruge eller indtage et sådant produkt kan have den modsatte virkning.  

 Det er ligeledes ikke tilladt at reklamere således, at børn og unge får den  

 opfattelse, at de på nogen måde bliver ringere stillet end andre børn og  

 unge, eller at de vil blive udsat for foragt eller latterliggørelse, hvis de  

 ikke ejer, bruger eller indtager det pågældende produkt.
§ 14.  Særlig forsigtighed må udvises for at sikre, at  

 reklamer ikke vildleder børn og unge med hensyn til det reklamerede produkts  

 størrelse, værdi, art, holdbarhed eller præstation.
Reklamer for legetøj må  

 give en klar indikation af den rigtige størrelse.
Hvis ekstra ting behøves,  

 for at produktet skal kunne bruges (f.eks. batterier) eller for at opnå det  

 viste eller beskrevne resultat, skal dette klart fremgå.
Hvis et produkt  

 udgør en del af en serie, skal dette klart tilkendegives, såvel som hvorledes  

 serien kan erhverves.
Stk. 2.  Tilkendegivelser om pris må ikke kunne bibringe  

 børn og unge en urealistisk opfattelse af produktets værdi, f.eks. ved at  

 bruge ordet »kun«.
Ingen reklame må antyde, at det reklamerede  

 produkt umiddelbart kan indpasses i ethvert familiebudget.
Stk. 3.  Reklamer skal angive den grad af færdighed, der  

 behøves for at kunne bruge produktet.
I tilfælde, hvor resultater af  

 produktets brug vises eller beskrives, skal reklamen udformes således, at  

 resultatet skal være rimeligt opnåeligt for et gennemsnitsbarn på det  

 alderstrin, som produktet er tiltænkt.
§ 15.  Figurer, dukker og lignende, som er væsentlige  

 og gennemgående elementer i børneprogrammer, må ikke anvendes i reklame for  

 produkter af særlig interesse for børn.
Personer, der har tilknytning til  

 børneprogrammer må ikke reklamere for produkter af særlig interesse for børn.
 § 16.  Reklame for chokolade, slik, læskedrikke,  

 snacks og lignende må ikke angive, at produktet kan træde i stedet for  

 almindelige måltider.
 § 17.  Børn under 14 år må kun medvirke i tv-reklamer,  

 når en sådan medvirken enten fremtræder som en naturlig bestanddel af det  

 afbildede miljø eller er nødvendig for at forklare eller demonstrere  

 anvendelsen af produkter, der har med børn at gøre.
 Stk. 2.  Børn under 14 år må ikke afgive anbefalinger  

 eller bevidnelser for produkter eller tjenesteydelser af nogen art.
Overtrædelse § 18.  Det nævn, der er omtalt i § 15 e i lov om  

 radio- og fjernsynsvirksomhed (det lokale fjernsynsnævn), træffer afgørelse i  

 sager om overtrædelse af bekendtgørelsens §§ 4-5, jf. lovens § 15 f.
 § 19.  Det nævn, der er omtalt i lovens § 19 e, (Radio  

 og TV-reklamenævnet), træffer afgørelse i sager om overtrædelse af  

 bekendtgørelsens §§ 6-17.
Stk. 2.  Nævnet kan påtale overtrædelse af  

 bestemmelserne og kan pålægge vedkommende indehaver af tilladelse til lokal  

 fjernsynsvirksomhed at offentliggøre afgørelsen.
Nævnet kan bestemme, på  

 hvilken måde og i hvilken form dette skal ske.
 § 20.  Overtrædelse af § 3, 2. pkt., § 4, § 5 og §§  

 7-17 samt tilsidesættelse af Radio- og TV-reklamenævnets pålæg efter § 19,  

 stk. 2, straffes med bøde.
Ikrafttrædelse § 21.  Bekendtgørelsen træder i kraft den 1. maj 1989.
