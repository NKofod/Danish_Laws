Kendelse fra Pressenævnet i sag nr.  

 118/2000 [K] har ved brev af 1. oktober 2000 klaget til  

 Pressenævnet over en artikel bragt i Vi Unge, nr. 9, september 2000,  

 idet de mener, at god presseskik er tilsidesat.
Af en artikel i Vi Unge, nr. 9, september 2000 med  

 overskriften "Min veninde reddede mig" fremgår, at "Hvorfor er det fedt at tage stoffer, når du kan  

 dø af det? Hvad er det, der trækker? Vi Unge har mødt tre  

 piger, der har taget speed, ecstasy og heroin.
[A] og [B] fra Herlev skulle ha' en rigtig venindeweekend.  

 Med hygge, slik og snak om fyre.
Men det blev i stedet til et opkald til en  

 nødlinie  [A] tog nemlig en overdosis speed   sprøjtet ind i  

 blodet med en kanyle.
 Da [B] kom var [A] allerede syg.
Hen af aftenen fik hun det værre.
Hun ville hele  

 tiden have flere stoffer.
Hun var som besat.
Talte i vildelse og hørte  

 mennesker, som ikke var der, husker [B] om den aften i maj.
-Om natten fortalte hun, at nu ville hun sove ind.
Jeg har  

 aldrig taget stoffer, så det er klart, at jeg ikke kunne forstå  

 hende og blev skide bange.
I Vi Unge finder pigerne telefonnummeret til  

 Døgnkontakten   hvor der 24 timer i døgnet sidder én for  

 at hjælpe.
Og næste dag har Lærke det heldigvis bedre.
-Nu er det noget tid siden.
Men jeg får stadig  

 flashbacks, hvor det føles som om, jeg er tilbage i situationen og  

 får trang til stoffer, forklarer [A], mens hun drikker te af sit Aaron  

 Carter-krus.
Ville være narkoman Stofferne har hun altid haft lyst til at prøve.
Hun  

 var fascineret af dem, og inden sin overdosis speed drømte hun faktisk  

 om både at prøve at tage kokain og heroin.
Hun ville leve det  

 vilde liv som narkoman   ligesom i filmen om Chistiane F, som hun har set i  

 skolen.
-Jeg har en mappe fyldt med artikler fra skolen og  

 materiale, som jeg har fundet på internettet.
Jeg har læst alt,  

 jeg kunne finde om stoffer.
Til sidst ville jeg prøve dem,  

 fortæller [A].
 En bekendt forærede hende 10 gram speed og sagde, at  

 det var fedt at tage speed, inden hun skulle i skole.
-Så straks jeg mødte i skolen hver morgen,  

 tog jeg speed på toilettet.
Jeg turde ikke tage det hjemme, hvor mine  

 forældre kunne opdage det.
Man bliver fuldstændig overgearet af  

 speed og kan slet ikke sidde stille, fortæller [A], der sammen med [B]  

 gik ud af niende i sommer.
-Der var mange, der kunne se på mig, at der var  

 noget galt   blandt andet min klasselærer og min mor.
Men de vidste  

 ikke, at det var fordi, at jeg var på stoffer.
 [A] tog speed en til tre gange om dagen. [B] vidste det og  

 forsøgte at tale [A] fra det.
-Jeg prøvede at sige kloge ting om, at hun skulle  

 lade være.
Men det er svært, når man har en veninde, der er  

 på en anden planet.
Alt hun snakkede om, var stoffer, stoffer og  

 stoffer, husker [B].
Efter en måned kulminerede det i [A]'s overdosis.  

 Heldigvis nåede hun ikke, at blive fysisk afhængig.
Hun er sikker  

 på, at hun så var nærmest død i dag.
Vidste du Man kan komme virkelig langt ud på speed og ecstasy.  

 Og man bliver mindst lige så afhængig, som folk der  

 sprøjter sig.
Ifølge  Henrik  Rindom, speciallæge i  

 psykiatri på Hvidovre Hospital og en af Danmarks førende  

 eksperter i stofmisbrug." Klagerne har anført, at artiklen udstiller deres  

 datter med navn og billede, samt at artiklen beskriver en ung pige, som efter  

 en måneds misbrug af speed ender med at sprøjte sig med en  

 overdosis.
En måneds misbrug, der har været muligt, fordi en  

 bekendt havde foræret hende 10 gram speed.
Da klagerne har et godt  

 forhold til deres datter og har en god føling med hende i dagligdagen,  

 tager de på det kraftigste afstand fra artiklens indhold.
Klagerne har endvidere anført, at de havde givet  

 tilladelse til, at deres datter skulle medvirke i et interview om stoffer, da  

 hun havde spurgt dem, om hun måtte deltage, men at de blev overrasket  

 over, at en journalist en dag var på besøg, mens de var på  

 arbejde, og overrasket over artiklens indhold, idet de troede, at artiklen  

 ville handle om unges syn på stoffer.
Klagerne har således ikke  

 givet tilladelse til et interview  med et indhold som det foreliggende.  

 Interviewet med datteren er kommet i stand, ved at hun er fremkommet med  

 nogle udsagn i et chatforum på internettet, hvorefter hun er blevet  

 kontaktet af bladet.
Datteren fik artiklen til gennemsyn, og hun godkendte  

 den, inden den blev bragt, men hun har senere hævdet over for klagerne,  

 at der er flere forhold i artiklen i bladet, som ikke stod i den artikel, hun  

 fik til gennemsyn.
Bl.a. hævder datteren, at hun ikke har sagt, at hun  

 har taget en overdosis, samt at hun havde bedt om at få det fjernet fra  

 artiklen.
I følge [A] mener heller ikke [B], at historien i bladet  

 stemmer helt overens med det, de fik til gennemsyn, ligesom [B] ikke har  

 været vidende om noget som helst udover, at hun var tilstede den aften,  

 historien udspiller sig.
Samme aften kom klagerne hjem, og der var intet  

 galt.
Hertil kommer, at klagerne ikke har godkendt artiklen.
Klagerne kendte  

 ikke historien på forhånd, ligesom de ikke havde haft kendskab  

 til, at [A] havde skrevet om den på www.netstationen.dk.
Det eneste, de  

 vidste, var, at [A] havde udvekslet mails, som gav udtryk for hendes  

 fascination for stoffer, og at hun har chat'tet  om emnet.
Klagerne har herudover anført, at de er bekendt  

 med, at datteren har udvist en barnlig fascination og interesse for stoffer,  

 men at hun ikke har fået 10 gram speed af nogen, ligesom hun ikke har  

 taget stoffer som beskrevet i artiklen.
Faktum er derimod, at der er nogen,  

 som har givet hende noget, som lignede speed, for at gøre grin med  

 hendes overvældende interesse.
Artiklens indhold er således  

 udtryk for fantasier fra en umoden teenager, som ikke har overvejet mulige  

 konsekvenser ved at lade sig udstille i et offentligt medie.
Klagerne har tillige anført, at da en del af  

 oplysningerne i artiklen ikke er korrekte, og da de efter deres indhold  

 skulle have været kontrolleret bedre, før de blev bragt, er god  

 presseskik tilsidesat.
Klagerne tænker her på oplysningen om, at  

 nogen har foræret datteren 10 gram speed, hvilket ikke er  

 sandsynligt, når man tænker på, hvad 10 gram speed koster,  

 og oplysningen om, at datteren havde taget en overdosis.
Oplysningerne kunne  

 have været søgt verificeret og efterprøvet hos klagerne  

 også under hensyn til, at bladet vidste, at de var bekendt med  

 interviewet, og at de havde erkendt problemet med datteren.
Klagerne har endvidere anført, at andres tillid  

 ikke må misbruges, og at der bør vises særligt hensyn over  

 for personer, som ikke kan forventes at være klar over virkningerne af  

 deres udtalelser, og som har et svigtende overblik.
Da bladet ikke har  

 verificeret historien, har bladet misbrugt datteren.
Herudover er der ikke  

 udvist tilstrækkelig hensyn over for datteren, når der bringes en  

 artikel, hvor hendes billede og navn nævnes.
Klagerne mener ikke, at  

 det er sandsynligt, at datteren har kunnet overskue konsekvenserne af  

 artiklen med hensyn til uddannelse, arbejde, omdømme blandt venner og  

 venners forældre m.v.
Klagerne har endelig anført, at bladet bør  

 trække artiklen tilbage med en begrundelse om utilstrækkelig  

 kildekritisk research, hvilket de har diskuteret med bladet.
Bladet ville  

 alene trække artiklen tilbage med begrundelse om, at "pigens  

 forældre ikke ønskede den bragt," eller da "pigen vedkender at  

 have løjet". Da faktum er, at bladet ikke har sikret sig rigtigheden  

 af historiens indhold, ligesom bladet ikke har sikret sig kildens  

 troværdighed, vil klageren ikke acceptere, at artiklen trækkes  

 tilbage med disse begrundelser. [A] erkender endvidere ikke, at historien er  

 rent opspind eller fantasi, og det vil klagerne heller ikke forlange af  

 hende.
Bladet har anført, at man har taget alle mulige  

 hensyn og overholdt god presseskik i forbindelse med artiklen.
For det  

 første har bladet anført, at klagerne har givet tilladelse til  

 interviewet.
Endvidere var klagerne allerede bekendt med datterens historie,  

 idet klagerne vidste, at hun havde skrevet om den på  

  www.netstationen.dk, hvilket faderen har fortalt bladet på et  

 møde den 27. september 2000. Faderen har imidlertid senere trukket  

 dette udsagn tilbage, idet han nu pludselig påstod, at han ikke kendte  

 historien på forhånd.
Datteren fik endvidere historien til  

 gennemlæsning med ret til at ændre og rette.
At klagerne  

 efterfølgende hævder, at artiklens indhold i følge [A]  

 ikke svarer til det, hun fik til gennemlæsning, er i følge  

 bladet ikke korrekt.
Bladet foretog på foranledning af [A] to rettelser  

 i artiklen.
Klagerne og [A] havde endvidere skribentens og bladets  

 telefonnummer, og hertil kommer, at historien under interviewet blev  

 bekræftet af [A]'s veninde [B], der gennemlæste artiklen, inden  

 den blev trykt.
Bladet har endvidere anført, at interviewet kom i  

 stand ved, at en journalist fra bladet havde set [A]'s historie på et  

 diskussionsforum om stoffer på  www.netstationen.dk.
Journalisten  

 henvendte sig herefter til hende og spurgte, om hun var interesseret i at  

 fortælle sin historie. [A] meddelte, at hun var interesseret, og  

 journalisten bad [A] om at få sine forældres tilladelse, og [A]  

 fik samtidig hans telefonnummer og telefonnummeret til bladet.
Da bladet fik  

 tilladelsen, aftalte journalisten et tidspunkt for interviewet hjemme hos [A]  

 selv. [A]'s veninde [B], der havde været vidende om og vidne til [A]'s  

 oplevelser med speed, deltog i forløbet og bekræftede dette.  

 Efterfølgende modtog [A] en kopi af artiklen.
Hun meldte tilbage med  

 et par rettelser, som straks blev foretaget.
Kort tid efter artiklens  

 udgivelse, blev bladet kontaktet af [A]'s far, der anmodede om et  

 møde, idet han mente, at det, der stod i artiklen, var pure opspind.  

 På mødet forklarede [A]'s far, at han mente, at [A] havde fundet  

 på det hele, men han erkendte samtidig, at hun havde været besat  

 og fascineret af stoffer, ligesom han bekræftede, at han kendte  

 historien.
Bladet meddelte, at man vil trække historien tilbage, hvis  

 vedkendte, at historien var fri fantasi, men det gjorde hun ikke.
Bladet  

 var også villig til at trække historien tilbage med den  

 begrundelse, at det var klagerne, som ønskede den trukket tilbage, men  

 det ville [A]'s far heller ikke være med til.
Da bladet ikke mente, at  

 man havde overtrådt god presseskik, ville man ikke trække  

 historien tilbage med andre begrundelser.
Bladet har herudover anført, at man i  

 tilstrækkelig grad har kontrolleret oplysningerne i artiklen, idet det  

 ikke er usandsynligt over en periode på 3-4 uger at få  

 foræret 10 gram speed, da interessen for stoffet skal skabes,  

 før "pusheren" får et salg.
Bladet finder i øvrigt ikke  

 grund til at tvivle på [A]'s oplysninger.
 Bladet mener, at man har udvist fornøden  

 kildekritisk sans, men ønsker ikke, når man interviewer unge som  

 i det foreliggende tilfælde at afstemme den unges historie med  

 forældrene, idet man ikke vil umyndiggøre den unge.
Bladet har tillige anført, at man ikke ser nogen  

 negative konsekvenser for [A] i artiklen, idet hun fortalte om en  

 livsperiode, som hun er ude af nu.
Bladets målgruppe er unge piger  

 mellem 12-18 år, og i forhold til disse indeholder artiklen god  

 præventiv oplysning, idet der er tale om en ung til ung historie.
 Bladet har endelig anført, at bladet er for og med  

 teenagere, som man tager meget alvorligt, og at man ikke ønsker at  

 bringe usande historier i bladet blot for historiens skyld, idet bladet skal  

 bevare sin troværdighed.
 I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Tage Clausen og  

 Ole Askvig.
 Tre medlemmer   Axel Kierkegaard, Tage Clausen og Ole  

 Askvig udtaler:
 Indledningsvis bemærkes, at klagernes datter i  

 artiklen bliver beskrevet med sit fornavn, vist med billede, og at det  

 oplyses, at hun kommer fra Herlev, hvilket er egnet til at identificere  

 hende.
Vi finder, at der skal udvises særlig varsomhed ved  

 anvendelse af interview med børn og unge mennesker.
Uagtet, at [A]  

 på tidspunktet for artiklens tilblivelse var 15 år, finder vi  

 derfor, at Vi Unge burde have sikret sig, at klagerne var indforstået  

 med, at artiklen   som omhandlede [A]'s private og personlige forhold   blev  

 offentliggjort.
Vi Unge har derfor tilsidesat god presseskik Et medlem   Bo Maltesen   udtaler:
Jeg er enig med flertallet i, at der skal udvises  

 særlig varsomhed, når børn og unge mennesker interviewes  

 eller på anden måde gøres til genstand for medieomtale.  

 Men bladet har sandsynliggjort   og forældrene (klagerne) ikke  

 modbevist   at bladet har udvist den fornødne varsomhed.
Bladet har  

 således bedt den unge pige sikre sig forældrenes accept af  

 gennemførelse af interviewet, har forudgående haft en samtale  

 med den ene af forældrene og har sendt manus til godkendelse og  

 rettelse.
Da forældrene efterfølgende ønskede interviewet  

 trukket tilbage, fordi det efter deres mening var udtryk for den unge piges  

 frie fantasi, tilbød bladet at efterkomme dette ønske med den  

 begrundelse, enten at pigen havde løjet om sine stof-oplevelser, eller  

 at forældrene ønskede artiklen trukket tilbage.
Forældrene  

 afviste en sådan udgang på sagen.
På dette grundlag finder  

 jeg, at der for bladet alene var anledning til af egen drift at meddele  

 læserne, at der kunne være tvivl om indholdet i den  

 pågældende artikel, idet den interviewede piges forældre  

 mente, at der var tale om datterens frie fantasi.   Ud fra en samlet  

 bedømmelse finder jeg ikke anledning til at udtale kritik af bladet.
 Der afsiges kendelse efter stemmeflertallet, og  

 Pressenævnet udtaler sin kritik af Vi Unge.
 I medfør af Medieansvarslovens § 49  

 pålægges det herefter den ansvarshavende redaktør af  

 bladet Vi Unge at offentliggøre følgende:
 "Kendelse fra Pressenævnet:
 Pressenævnet udtaler sin kritik af Vi Unge i  

 anledning af en artikel bragt i Vi Unge nr. 9, september 2000.
 I artiklen fortalte den 15-årige [A] om sine  

 oplevelser med euforiserende stoffer. [A]'s forældre har klaget over,  

 at artiklen blev offentliggjort uden, at de havde givet samtykke hertil.
 Tre medlemmer   Axel Kierkegaard, Tage Clausen og  

 Ole Askvig udtaler:
 Indledningsvis bemærkes, at klagernes datter i  

 artiklen bliver beskrevet med sit fornavn, vist med billede, og at det  

 oplyses, at hun kommer fra Herlev, hvilket er egnet til at identificere  

 hende.
Vi finder, at der skal udvises særlig varsomhed ved  

 anvendelse af interview med børn og unge mennesker.
Uagtet, at [A]  

 på tidspunktet for artiklens tilblivelse var 15 år, finder vi  

 derfor, at Vi Unge burde have sikret sig, at klagerne var indforstået  

 med, at artiklen   som omhandlede Lærkes private og personlige forhold  

   blev offentliggjort.
Vi Unge har derfor tilsidesat god presseskik Et medlem   Bo Maltesen  udtaler:
Jeg er enig med flertallet i, at der skal udvises  

 særlig varsomhed, når børn og unge mennesker interviewes  

 eller på anden måde gøres til genstand for medieomtale.  

 Men bladet har sandsynliggjort   og forældrene (klagerne) ikke  

 modbevist   at bladet har udvist den fornødne varsomhed.
Bladet har  

 således bedt den unge pige sikre sig forældrenes accept af  

 gennemførelse af interviewet, har forudgående haft en samtale  

 med den ene af forældrene og har sendt manus til godkendelse og  

 rettelse.
Da forældrene efterfølgende ønskede interviewet  

 trukket tilbage, fordi det efter deres mening var udtryk for den unge piges  

 frie fantasi, tilbød bladet at efterkomme dette ønske med den  

 begrundelse, enten at pigen havde løjet om sine stof-oplevelser, eller  

 at forældrene ønskede artiklen trukket tilbage.
Forældrene  

 afviste en sådan udgang på sagen.
På dette grundlag finder  

 jeg, at der for bladet alene var anledning til af egen drift at meddele  

 læserne, at der kunne være tvivl om indholdet i den  

 pågældende artikel, idet den interviewede piges forældre  

 mente, at der var tale om datterens frie fantasi.   Ud fra en samlet  

 bedømmelse finder jeg ikke anledning til at udtale kritik af bladet.
 Der afsiges kendelse efter stemmeflertallet, og  

 Pressenævnet udtaler sin kritik af Vi Unge.
 København den 9. februar 2001.
Axel Kierkegaard, Tage Clausen, Bo Maltesen og Ole Askvig  

 " Afsagt den 9. februar 2001.
