§ 1 I udlændingebekendtgørelsen, jf. bekendtgørelse nr. 19 af 18. januar 1984,  

 som ændret ved bekendtgørelse nr. 430 af 1. juni 1992, foretages følgende  

 ændringer:
 1. Indledningen affattes således:
»I medfør af udlændingeloven, jf. lovbekendtgørelse nr. 562 af 30.  

 juni 1995, fastsættes:» 2. §§ 24 -26 ophæves og i stedet indsættes:
 »§ 24.  Opholdstilladelse efter lovens § 9, stk.  

 2, nr. 4, med henblik på at deltage i en videregående uddannelse på en  

 offentligt anerkendt uddannelsesinstitution kan gives:
Stk. 2.  Tilladelsen i henhold til stk. 1, nr. 1,  

 forlænges indtil afslutningen af det pågældende studium, såfremt udlændingen  

 er studieaktiv efter reglerne om statens uddannelsesstøtte.
Tilladelsen i  

 henhold til stk. 1, nr. 2, forlænges til højst 2 år, såfremt udlændingen er  

 studieaktiv efter reglerne om statens uddannelsesstøtte.
 § 25.  Opholdstilladelse efter lovens § 9, stk. 2, nr.  

 4, med henblik på at gennemgå et kursus på en folkehøjskole eller lignende  

 kan gives for varigheden af det pågældende kursus.
 § 26.  Opholdstilladelse efter lovens § 9, stk. 2, nr.  

 4, som led i en udveksling af elever i grund- og ungdomsuddannelser eller  

 lignende uddannelser kan gives i indtil 12 måneder.
 Stk. 2.  Opholdstilladelse efter lovens § 9, stk. 2, nr.  

 4, kan endvidere gives til elever i grund- og ungdomsuddannelser eller  

 lignende uddannelser i indtil 12 måneder, når særlige forhold i øvrigt taler  

 derfor.
 Stk. 3.  I helt særlige tilfælde kan en  

 opholdstilladelse, der er meddelt i henhold til stk. 1 og 2, forlænges i  

 indtil yderligere 12 måneder.
 § 26 a.  Opholdstilladelse efter §§ 24, 25 og 26 er  

 betinget af, at udlændingens forsørgelse er sikret gennem egne midler,  

 stipendium, studielån eller lignende.
Stk. 2.  For børn under 18 år er opholdstilladelsen i  

 disse tilfælde endvidere betinget af, at den pågældende  

 uddannelsesinstitution afgiver erklæring om at ville være behjælpelig med at  

 sikre barnet et forsvarligt ophold her i landet for varigheden af den  

 meddelte tilladelse.« 3. I afsnit IV indsættes efter § 37:
§ 37 a.  Afgørelse om meddelelse, forlængelse,  

 bortfald og inddragelse af opholdstilladelse efter § 23, stk. 1, nr. 1,  

 træffes af statsamtet på det sted her i landet, hvor adoptanterne bor eller  

 opholder sig.
Har adoptanterne ikke bopæl eller ophold her i landet, træffer  

 statsamtet på det sted, hvor det på grundlag af den indgivne ansøgning må  

 antages, at adoptanterne vil tage bopæl eller ophold her i landet, afgørelse  

 i sagen.
Kan det ikke på grundlag af den indgivne ansøgning fastslås, hvor  

 adoptanterne vil tage bopæl eller ophold her i landet, træffer Københavns  

 Overpræsidium afgørelse i sagen.
Direktoratet for Udlændinge kan i særlige  

 tilfælde bemyndige et andet statsamt til at træffe afgørelse i de nævnte  

 sager.
Stk. 2.  Ansøgning om opholdstilladelse eller  

 forlængelse af opholdstilladelse indgives til det statsamt, der i henhold til  

 stk. 1 skal træffe afgørelse i sagen.
Har adoptivbarnet ikke bopæl eller  

 ophold her i landet, indgives ansøgningen til en dansk repræsentation i  

 adoptivbarnets hjemland eller i det land, hvor adoptivbarnet har haft fast  

 ophold i de sidste seks måneder.
Ansøgningen sendes af repræsentationen til  

 Københavns Overpræsidium, der videresender ansøgningen til det statsamt, som  

 i henhold til stk. 1 skal træffe afgørelse i sagen.
 § 37 b.  Det statsamt, som i henhold til § 37 a, stk.  

 1, skal træffe afgørelse i sagen, kan fravige bestemmelserne i § 18, stk. 1  

 og 2, jf. § 27.
 § 37 c.  Statsamtets afgørelse efter § 37 a, stk. 1,  

 kan påklages til Direktoratet for Udlændinge.
 Stk. 2.  Direktoratet for Udlændinges afgørelse kan ikke  

 indbringes for anden administrativ myndighed.
§ 37 d.  Direktoratet for Udlændinge kan fastsætte  

 nærmere regler for og træffe bestemmelse om behandlingen af de i § 37 a, stk.  

 1, nævnte sager.« § 2 Bekendtgørelsen træder i kraft den 1. oktober 1995.
Stk. 2.  § 1, nr. 3, har virkning for ansøgninger om  

 meddelelse eller forlængelse af opholdstilladelse, der indgives fra og med  

 bekendtgørelsens ikrafttræden.
Bekendtgørelsen har endvidere virkning for  

 afgørelser om inddragelse eller bortfald, der træffes fra og med  

 bekendtgørelsens ikrafttræden.
Bekendtgørelsen har endelig virkning for  

 sager, som Direktoratet for Udlændinge med henblik på en eventuel afgørelse  

 om forlængelse, inddragelse eller bortfald har besluttet eller beslutter skal  

 fremtages til fornyet behandling på et tidspunkt fra og med bekendtgørelsens  

 ikrafttræden.
