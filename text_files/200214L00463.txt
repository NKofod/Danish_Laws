Betænkning afgivet af Uddannelsesudvalget den 13. maj 2003 Betænkning over Forslag til lov om  

 ændring af lov om erhvervsuddannelser (Forenkling og mere fleksibilitet) undervisningsministeren (Ulla Tørnæs)] 1. Udvalgsarbejdet Lovforslaget blev fremsat den 27. februar 2003 og var til 1.  

 behandling den 13. marts 2003. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring.
Den 27. februar 2003 sendte undervisningsministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Benny Wielandt, Farum.
Undervisningsministeren har  

 over for udvalget kommenteret den skriftlige henvendelse til udvalget.
Spørgsmål Udvalget har stillet 25 spørgsmål til undervisningsministeren  

 til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (S) vil stemme hverken for eller imod lovforslaget ved 3.  

 behandling.
Socialdemokratiets medlemmer af udvalget bemærker, at den  

 nuværende udformning af erhvervsuddannelserne tager sit udgangspunkt i Reform  

 2000. Reform 2000 var som udgangspunkt en reform, der skulle vise vejen frem  

 mod fremtidens fleksible erhvervsuddannelser.
Dette skete efter en lang og  

 meget konstruktiv proces, hvor alle aktører på erhvervsuddannelsesområdet var  

 taget i ed og et enigt Folketing vedtog reformen.
I øjeblikket er Reform 2000 ikke fuldt ud implementeret på  

 erhvervsskolerne, hverken med hensyn til den pædagogiske udvikling eller  

 lærernes kompetenceudvikling.
Endvidere har ingen eller kun meget få elever  

 gennemført en uddannelse som følge af Reform 2000. Reformen indebar desuden  

 mange store strukturelle og planlægningsmæssige udfordringer for skolerne og  

 eleverne.
Hertil kommer, at reformen ikke er endeligt evalueret.
 Det er derfor med stor undren, at Socialdemokratiet, bl.a.  

 gennem regeringens finanslovsaftale, aftalen om erhvervsskolernes økonomi  

 samt  

 bemærkningerne til lovforslaget, kan se, at regeringen og støttepartierne  

 ønsker at foretage væsentlige ændringer i vekseluddannelsessystemet, senest  

 pr.  

 1. januar 2004.
Oven i de åbenbart kommende ændringer kommer så dette  

 lovforslag.
Ud fra en snæver betragtning er der ikke tale om de helt store  

 væsentlige ændringer, men som en samlet helhed får mange af ændringerne  

 væsentlig betydning.
Det fremgår bl.a. af bemærkningerne til lovforslaget, at  

 forligsparterne vil ændre på dette lovforslag, når de på et tidspunkt når til  

 enighed.
Det betyder, at det for Socialdemokratiet er uklart, hvad  

 målsætningen  

 med dette lovforslag er.
Partiet finder det uigennemskueligt og mere udtryk  

 for  

 lovsjusk, at der allerede i et lovforslag annonceres ændringer, som ingen  

 ved,  

 hvad går ud på.
Dette kan Socialdemokratiet ikke støtte.
Socialdemokratiet har også noteret sig, at mange af  

 ændringsforslagene er en udløber af det merkantile udvalgs arbejde og  

 afrapportering.
På baggrund af de varslede væsentlige ændringer af  

 vekseluddannelsessystemet er det Socialdemokratiets opfattelse, at det ikke  

 er  

 rimeligt over for hverken elever, erhvervslivet, skolerne eller lærerne, at  

 ændringerne af erhvervsuddannelsesloven på denne måde kommer drypvis.
 I forhold til det konkrete lovforslag er det Socialdemokratiets  

 opfattelse, at ønskerne om yderligere fleksibilitet m.v. langt hen ad vejen  

 kunne opfyldes ved en bedre udnyttelse af mulighederne i den nuværende  

 lovgivning.
Samtidig er der lagt op til nogle ændringer, der gør  

 Socialdemokratiet meget bekymret for den nationale genkendelighed af den  

 enkelte uddannelse, elevernes muligheder, mobilitet osv.
Fleksibiliteten, den  

 omfattende sammensætning af fag og niveauer, den individuelle  

 kompetenceafklaring m.v. vil endvidere stille kraftigt forstærkede krav til  

 vejledningsindsatsen.
Der vil være behov for ekstra vejledning i forhold til  

 i  

 dag.
Ressourcerne til denne ekstra vejledning ses ikke at være til stede.
Socialdemokratiet er bange for, at skolerne på den baggrund og  

 på baggrund af den generelt meget dårlige økonomiske situation, de er i,  

 bliver  

 nødt til at tage ressourcerne fra undervisningen.
Dette vil betyde flere  

 undervisningsfri timer, og det er ikke det, der er behov for.
Vægtningen mellem grundfag, områdefag, specialefag m.m. er ikke  

 en statisk størrelse, men helt at fjerne den fra lovgivningen, som  

 lovforslaget  

 lægger op til, er Socialdemokratiet betænkelig ved, da partiet er bange for,  

 at  

 erhvervsuddannelsessystemet på denne måde på sigt ikke længere vil være en  

 del  

 af ungdomsuddannelserne.
Det er også væsentligt at understrege, at såvel  

 elever  

 som erhvervsliv også efterspørger brede generelle kompetencer ud over de rent  

 faglige kompetencer.
For Socialdemokratiet er det fortsat meget vigtigt, at en  

 erhvervsfaglig uddannelse, uanset om det er inden for det tekniske eller det  

 merkantile område, har et væsentligt element af almene kompetencer.
Gennem  

 spørgsmål til ministeren er mulighederne søgt afklaret for at gennemføre en  

 fuld faglig uddannelse, som man kender dem i dag, hvis der, som lovforslaget  

 beskriver det, laves uddannelser på niveau med de nuværende delkompetencer.  

 Hvis dette skal være en reel mulighed med uddannelsesgaranti og skolepraktik,  

 skal det være en ret for eleverne, uanset om de har en uddannelsesaftale  

 eller  

 er optaget i skolepraktik eller ej.
Hvis denne ret ikke findes, vil  

 muligheden  

 for at komme ind på en uddannelse for mange være en ren illusion, hvor  

 uddannelsesgarantien er sat ud af kraft.
Endvidere fremgår det ikke klart,  

 hvilket forsørgelsesgrundlag der vil være til stede for eleverne i denne  

 situation, hvilket vil være en klar svækkelse i forhold til i dag.
Socialdemokratiet er også bekymret over, at der i ministerens  

 svar til udvalget vedrørende lovforslaget klart gives udtryk for, at der er  

 tale om en skærpelse af kravene i overgangen fra grundforløb til hovedforløb.  

 En skærpelse, der inden for nogle områder kan være meget fornuftig, men som i  

 dette tilfælde kan betyde, at elever, der har opfyldt målene i såvel  

 folkeskolen som i grundforløbet, ikke kan komme på hovedforløbet.
Det  

 opfatter  

 Socialdemokratiet som forstadiet til generelt brede adgangsbegrænsninger  

 inden  

 for erhvervsuddannelserne.
Adgangsbegrænsninger kan være nødvendige inden for  

 enkeltstående og små fag, men er generelt uacceptable inden for  

 erhvervsuddannelserne.
Det er endvidere vigtigt at pointere, at mange  

 erhvervsuddannelser bør udgøre en helhed med progression over tid.
Brugt  

 forkert kan yderligere modulisering medføre, at uddannelserne ikke længere  

 har  

 karakter af sammenhængende progressive forløb, men får karakter af  

 fragmentariske enheder, der aldrig når sammen.
Et af de største problemer, der overhovedet er inden for  

 erhvervsuddannelserne, er mangelen på praktikpladser.
Det er i den  

 forbindelse  

 skuffende, at den for mange unge fortvivlende praktikpladssituation, stort  

 set  

 ikke er nævnt med et ord i lovforslaget, og Socialdemokratiet kunne da også  

 ønske, at der i lovforslagets principbemærkninger på side 4, også var en  

 sætning, der slog uddannelsesgarantien fast.
 Socialdemokratiet har stor respekt for det arbejde, som det  

 merkantile udvalg har udført i et forsøg på at forbedre de merkantile  

 erhvervsuddannelser.  

 Partiet kan dog også se en masse udestående problemstillinger vedrørende  

 bl.a.  

 tidspunktet, moduliseringen, adgangsbegrænsningen, Reform 2000,  

 praktikpladssituationen samt uddannelsesgarantien m.m., som Socialdemokratiet  

 her har redegjort for.
 Et  

  

 andet mindretal  

  

 i udvalget (SF, EL og KRF) indstiller lovforslaget  

 til  

  

 forkastelse  

  

 ved 3. behandling.
 Enhedslistens medlem af udvalget finder, at dette lovforslag  

 handler om en række justeringer af erhvervsuddannelserne, og at kodeordet,  

 som  

 på så mange andre områder, er fleksibilitet.
 Selv om ændringerne i sig selv ikke er særligt store, er  

 perspektivet, som disse ændringer af erhvervsuddannelserne indgår i,  

 skræmmende.
 Enhedslisten frygter, at disse ændringer vil medvirke til, at  

 unge spises af med meget korte uddannelser, der ikke giver reelle  

 kompetencer,  

 og kan derfor ikke støtte lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)   

  

 fmd.  

  

    

 Gitte Lillelund Bech (V)  

    

 Christian Lund Jepsen (V)  

    

 Tina Nedergaard (V)  

    

 Louise Frevert (DF)  

    

 Karina Sørensen (DF)  

    

 Nina Berrig (KF)  

    

 Else Theill Sørensen (KF)  

    

 Bodil Kornbek (KRF)  

    

 Carsten Hansen (S)  

    

 Frank Jensen (S)  

    

 Nicolai Wammen (S)  

    

 Lene Jensen (S)  

    

 Thomas Adelskov (S)  

    

 Aage Frandsen (SF)  

    

 Marianne Jelved (RV)   

  

 nfmd.  

  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 173 Bilagsnr.
