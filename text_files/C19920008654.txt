Autorisation til »Adoption Center« til at yde adoptionshjælp (Fra Civilretsdirektoratet (j.nr. 1986-30101-25) til den selvejende  

 institution »Adoption Center«) Vedlagt fremsendes tilladelse til at yde adoptionshjælp på de vilkår, der  

 er nævnt i autorisationen.
 Tilladelsen gælder fra den 1. april 1992 til den 1. april 1997. Samtidig  

 bortfalder organisationens autorisation af 5. september 1986.
 Civilretsdirektoratet kan afslå at forlænge tilladelsen og kan til enhver  

 tid tilbagekalde eller begrænse tilladelsen eller ændre vilkårene for denne,  

 såfremt:
 Civilretsdirektoratet skal samtidig præcisere, at organisationen ikke må  

 give ansøgerne oplysning om, at der er bragt et barn i forslag, hvis barnet  

 ligger uden for den generelle godkendelse, jf. cirkulæreskrivelse af 19.  

 februar 1985 (A3/1985), og at det er organisationens pligt at fremskaffe alle  

 nødvendige oplysninger om barnet til brug for samrådets matching, så vidt det  

 overhovedet er muligt, jf. autorisationens § 5.
Endelig skal Civilretsdirektoratet bemærke, at man ikke på nuværende  

 tidspunkt har fundet det hensigtsmæssigt at foretage ændringer i  

 autorisationerne på baggrund af det arbejde, der for tiden foregår i Haag med  

 henblik på vedtagelse af en konvention om adoption.
Såfremt det ved arbejdets  

 afslutning viser sig at være hensigtsmæssigt eller påkrævet, vil spørgsmålet  

 blive taget op til overvejelse til den tid.
 P.M.V.
C.
Rosholm /B.
D.
Bendsen Adoptionshjælp § 1.  I medfør af adoptionslovens § 30 giver  

 justitsministeren den selvejende institution »Adoption Center«  

 tilladelse til at yde bistand til at skaffe forbindelse mellem personer, der  

 ønsker at adoptere, og et barn med henblik på adoption og til at gennemføre  

 en adoption (adoptionshjælp).
 Stk. 2.  Civilretsdirektoratet kan fastsætte nærmere  

 regler om organisationens virksomhed og kan til enhver tid ændre reglerne og  

 give organisationen bestemte pålæg vedrørende sagsbehandlingen.
 § 2.  Adoptionshjælp må alene ydes personer med bopæl  

 i Danmark med henblik på adoption af børn, som ikke har statsborgerskab eller  

 bopæl i et nordisk land.
 Stk. 2.  Civilretsdirektoratet kan give organisationen  

 tilladelse til at yde adoptionshjælp i andre enkelttilfælde.
 § 3.  Når en adoptionshjælpsorganisation modtager  

 anmodning fra adoptionsansøgere om bistand til at få anvist et barn, skal  

 organisationen fremsende ansøgernes sag til en amtskommune (i København  

 magistraten og på Frederiksberg kommunen) til adoptionsundersøgelse.
 Stk. 2.  Godkendes ansøgerne som adoptanter, forelægger  

 organisationen i fornødent omfang de oplysninger, som er modtaget fra  

 amtskommunen (i København magistraten og på Frederiksberg kommunen) for sin  

 udenlandske formidlingspart med anmodning om at foreslå et barn til ansøgerne  

 inden for godkendelsens rammer.
 § 4.  Når den udenlandske formidlingspart foreslår et  

 barn til ansøgerne, skal organisationen forelægge de modtagne oplysninger om  

 barnet for amtskommunen (i Københavns magistraten og på Frederiksberg  

 kommunen) til afgørelse af, om samrådet kan tiltræde forslaget.
Stk. 2.  Tiltrædes forslaget, skal organisationen  

 indhente opholdstilladelse til barnet og i barnets hjemland sørge for, at der  

 træffes de foranstaltninger, herunder vedrørende samtykke til adoption og til  

 barnets udrejse, som er nødvendige efter hjemlandets ret og de danske  

 adoptionsregler.
Organisationen skal endvidere sørge for, at barnet rejser  

 til Danmark under behørig ledsagelse, eller hvis ansøgernes tilstedeværelse i  

 barnets hjemland er nødvendig, bistå ansøgerne med at tilrettelægge rejse og  

 ophold og med at udføre de nødvendige krav på stedet.
Børn, ledsagerpersonale  

 og adoptionsansøgere skal være forsikret under rejsen.
 § 5.  Adoptionsmyndighederne kan anmode om, at  

 organisationen i barnets hjemland, så vidt det er muligt, fremskaffer de  

 oplysninger og træffer de foranstaltninger, som adoptionsmyndighederne finder  

 nødvendige.
 § 6.  Organisationen må ikke medvirke til, at et  

 udenlandsk barn bringes til Danmark med adoption for øje, før  

 adoptionssamrådet har tiltrådt, at ansøgerne adopterer barnet.
De udenlandske formidlingsparter § 7.  Organisationen må alene samarbejde med personer,  

 institutioner og myndigheder (formidlingsparter) i giverlandene:
 Stk. 2.  Kan der være tvivl om, at formidlingsparten kan  

 opfylde betingelserne i stk. 1, skal organisationen forelægge sagen for  

 Civilretsdirektoratet.
 § 8.  Organisationen skal ved kontakt med  

 formidlingsparter og udenlandske myndigheder orientere om danske  

 adoptionsforhold og ved aftaler eller på anden måde virke for, at der ikke  

 anvises børn til danske adoptionsansøgere i strid med danske adoptionsregler.
 § 9.  Organsationen skal søge at indgå aftaler med den  

 udenlandske formidlingspart med henblik på at sikre, at formidlingsparten kun  

 anviser børn til adoptionsansøgere i Danmark gennem en dansk  

 adoptionshjælpsorganisation.
 § 10.  Organisationen må ikke indlede samarbejde eller  

 drøftelser herom med en formidlingspart, som i forvejen samarbejder eller har  

 drøftelser herom med en anden dansk adoptionshjælpsorganisation.
Stk. 2.  Inden et samarbejde eller nærmere drøftelser  

 herom indledes, skal organisationen underrette Civilretsdirektoratet.
Det  

 samme gælder, hvor drøftelser affsluttes uden aftale om samarbejde, hvor et  

 samarbejde ophører.
 § 11.  Organisationen må foruden betaling for  

 omkostninger vedrørende de anviste børn alene yde formidlingsparten støtte  

 til humanitære formål.
 § 12.  Organisationen skal løbende og af egen drift  

 underrette Civilretsdirektoratet om væsentlige adoptionsmæssige forhold,  

 herunder oplysninger om formidlingsmulighederne, om holdninger til dansk  

 adoptionsformidling i andre lande og om ulovlige formidlingsforhold.
Organisationsmæssige forhold § 13.  Organisationens vedtægter må ikke ændres uden  

 Civilretsdirektoratets samtykke.
 § 14.  Der skal i organisationens bestyrelse være  

 medlemmer med lægelig og juridisk indsigt i socialt arbejde og international  

 adoptionsformidling.
 Stk. 2.  Ændringer i bestyrelsens sammensætning,  

 herunder nyvalg af formand og næstformand, skal inden 14 dage anmeldes til  

 Civilretsdirektoratet.
 § 15.  Organisationen skal oprethole et centralkontor,  

 hvortil henvendelser fra myndigheder og adoptionsansøgere kan rettes inden  

 for almindelig kontortid.
 Stk. 2.  Organisationens bogholderi og journalsystem  

 skal føres på sagkyndig måde.
 Stk. 3.  Organisationen skal råde over medarbejdere med  

 indsigt i og erfaring med adoptionsarbejde og medarbejdere med læge- eller  

 sygehusuddannelse eller anden særlig erfaring til ledsagelse af adoptivbørn,  

 som ikke afhentes af adoptionsansøgerne, under rejsen fra giverlandet.
 Stk. 4.  Ansættelse og afskedigelse af medarbejdere, som  

 er bemyndiget til at optræde på organisationens vegne udadtil, skal anmeldes  

 til Civilretsdirektoratet inden 14 dage.
§ 16.  Medlemmer af bestyrelsen, medarbejdere og  

 andre, der virker i organisationens tjeneste, har tavshedspligt med hensyn  

 til oplysninger om private forhold, som de bliver bekendt med under deres  

 virksomhed inden for organisationen.
De må endvidere ikke deltage i  

 beslutninger vedrørende adoptionssager, hvori de selv eller deres nærmeste er  

 part.
§ 17.  Organisationen skal underrette  

 Civilretsdirektoratet om størrelsen af det gebyr, som ansøgerne skal betale  

 til organisationen.
Indbetalte gebyrer må kun anvendes i takt med  

 ekspeditionernes udførelse på de enkelte sager.
Indtil da skal gebyrerne  

 anbringes på en sådan måde, at ansøgerne sikres mod tab.
 § 18.  Organisationen skal tilrettelægge sin økonomi  

 på en sådan måde, at det sikres, at igangværende sager kan færdigbehandles  

 også i tilfælde af formidlingsvirksomhedens ophør og skal med henblik herpå  

 afsætte et beløb på en særlig konto mindst svarende til et års budget eller  

 aftale med Civilretsdirektoratet stille bankgaranti eller tegne forsikring  

 for samme beløb.
 § 19.  Overskud fra formidlingsvirksomheden eller fra  

 andre kilder må alene anvendes til humanitært arbejde.
 § 20.  Organisationen skal udarbejde årsregnskab  

 vedrørende såvel formidlingsvirksomheden som organisationens øvrige forhold.  

 Regnskabet skal revideres af en statsautoriseret revisor eller registreret  

 revisor og inden 14 dage efter godkendelse indsendes til  

 Civilretsdirektoratet, Familieretskontoret.
 § 21.  Organisationen skal efter anmodning give  

 Civilretsdirektoratet oplysning om organisationens økonomiske,  

 personalemæssige og andre forhold, herunder behandlingen af konkrete sager om  

 adoptionshjælp.
