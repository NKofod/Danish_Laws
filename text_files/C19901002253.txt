 Til forundersøgelser med henblik på etablering af industrielle  

 samarbejdsprojekter, til iværksætteres og mindre virksomheders bearbejdning  

 af perspektivrige produktideer samt til EUREKA-projekter og lign. er der  

 mulighed for at opnå tilskud til delvis dækning af omkostninger efter  

 følgende retningslinier.
 1. Anvendelse.
 Tilskud til forundersøgelser ydes til fremskaffelse af de yderligere  

 informationer, som styrelsen finder nødvendige for en forsvarlig  

 bedømmelse af indsendte ansøgninger om projekttilskud.
 Modsætningsvis skal ansøgninger fra virksomheder og institutter om tilskud  

 til »feasibilitystudies« og foranalyser normalt behandles som  

 selvstændige projekter.
 Sådanne projekter skal derfor i deres eget indhold være  

 tilskudsberettiget.
 2. Betingelse.
 Som grundlag for en forundersøgelse skal foreligge en ansøgning om tilskud  

 til et konkretiseret - men ikke tilstrækkeligt dokumenteret - projekt.
 For at kunne opnå tilskud til en forundersøgelse må det forudsættes, at  

 projektets indhold i princippet også giver mulighed for at få tilskud til de  

 efterfølgende projektfaser.
 Forundersøgelsen initieres af styrelsen , der også i hvert enkelt  

 tilfælde fastlægger undersøgelsens målsætning.
 3. Tilsagn.
 I tilsagnsskrivelsen beskrives de aktiviteter, der forventes færdiggjort  

 ved forundersøgelsen.
Tilsagnsgrundlaget angives i dets enkelte delposter.
Forud aftalt  

 tidstermin samt afregningsbetingelser angives ligeledes i tilsagnet.
 Tilskuddet kan - inden for det samme tilsagn - ydes med varierende  

 tilskudssatser til de forskellige omkostningsarter.
 Eksembelvis:
 Op til 100% tilskud til eksterne konsulenthonorarer.
 Op til 50% tilskud til interne lønomkostninger.
 Interne lønssatser fastsættes efter projektfunktion med et rimeligt  

 tillæg for generalomkostninger.
 4. Afregning.
Tilskuddet udbetales efter modtagelsen af en revisorattesteret  

 slutopgørelse over afholdte omkostninger.
Før udbetaling finder sted,  

 skal der endvidere foreligge en rapport over forundersøgelsens resultater,  

 henholdsvis de i tilsagnet angivne aktivitetsmål.
 5. Generelt.
 Tilskud til forundersøgelse skal ikke betales tilbage.
 6. Omfang og beløbsrammer.
 6.1. Iværksætteres og mindre virksomheders bearbejdning af  

 perspektivrige produktideer.
 Forundersøgelse i denne tilskudsordning vil hovedsagelig dreje sig om  

 fremskaffelse af tilstrækkelig dokumentation for iværksætterens/virksomhedens  

 kapacitive muligheder for at føre projektet igennem til et kommercielt godt  

 resultat.
 Tilskudsgrundlaget kan derfor omhandle:
 Konsulenthonorar til sandsynliggørelse af produktets teknologiske og  

 markedsmæssige muligheder.
 Konsulenthonorar for undersøgelser omkring produktets nyhedsværdi og  

 eventuel patent/mønsterbeskyttelse.
 Revisorhonorar til opstilling af ansøgerens drifts- og likviditetsplan  

 samt projektets totalfinansiering.
 Opstilling af aktivitetsplan og udviklingsbudget.
 Interne lønsatser fastsættes efter projektfunktion med et rimeligt  

 tillæg til generalomkostninger.
Max. tilskud pr. sag forventes at blive kr. 50.000 6.2. Industrielle samarbejdsprojekter Forundersøgelser i denne tilskudsordning vil hovedsagelig dreje sig om  

 klarlæggelse af relationer mellem de deltagende virksomheder.
 Tilskudsgrundlaget kan derfor omhandle:
 Konsulenthonorar til undersøgelse af de deltagende virksomheders  

 fællesinteresser samt individuelle forudsætninger.
 Advokatbistand til opstilling af samarbejdsbetingelser, opgavefordeling  

 samt aftale om udnyttelsesretten.
 Interne lønomkostninger til forundersøgelsen forventes afholdt af de  

 deltagende virksomheder uden tilskud fra styrelsen.
 Max. tilskud pr. sag forventes at blive kr. 100.000.
 6.3. EUREKA-projekter.
 Forundersøgelser i denne ordning vil hovedsagelig dreje sig om etablering  

 af kontakter til relevante samarbejdspartnere i EF/EFTA-lande med  

 efterfølgende indgåelse af samarbejdsaftaler.
 Tilskudsgrundlaget kan derfor omhandle:
 Virksomhedens direkte rejse- og opholdsomkostninger i forbindelse med  

 kontaktetablering samt sagsforløb frem til og med »Letter of  

 Intent«.
 Advokatbistand til opstilling af samarbejdsbetingelser, opgavefordeling  

 samt aftale om udnyttelsesretten.
Interne lønomkostninger til forundersøgelsen forventes afholdt af  

 virksomheden - uden tilskud fra styrelsen.
Max. tilskud pr. sag forventes at  

 blive kr. 200.000.
