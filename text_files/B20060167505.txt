Bekendtgørelse om  

 opretholdelse af sikkerhedsstillelse ved autorisation som vvs-installatør,  

 godkendelse som kompetent virksomhed eller autorisation som kloakmester I medfør af § 5, stk. 1, i lov nr. 1601 af 20.  

 december 2006 om ændring af lov om gasinstallationer og installationer i  

 forbindelse med vand- og afløbsledninger og lov om autorisation af  

 elinstallatører m.v. (Gebyrfinansiering af autorisationsadministrationen og  

 harmonisering af autorisationsordninger på vvs-installatør, kloakmester- og  

 elinstallatørområderne m.v.), fastsættes efter bemyndigelse:
§ 1.  

  

 Virksomheder,  

 der den 31. december 2006 var indehaver af en autorisation som  

 vvs-installatør  

 eller kloakmester eller godkendelse som kompetent virksomhed, skal indtil den  

 31. december 2008 opretholde en sikkerhed, som er stillet overfor  

 Sikkerhedsstyrelsen.
Sikkerheden skal stilles for  

 den forsvarlige udførelse af virksomhedens autorisationskrævende arbejder  

 eller  

 arbejder, som kræver godkendelse som kompetent virksomhed, som er udført  

 inden  

 den 1. januar 2007. Sikkerheden skal tjene til dækning af udgifter, der  

 påføres  

 vedkommende gasleverandør, vandværk eller ejeren af eller den ansvarlige for  

 kloakanlægget som følge af mangelfuldt udført arbejde, herunder udgifter til  

 at  

 bringe installationen i forskriftsmæssig stand.
 Stk. 2.  

  

 Sikkerheden  

 vil blive frigivet den 1. januar 2009.
 Stk. 3.  

  

 Stk. 1  

 gælder ikke for statslige, kommunale og amtskommunale virksomheder, der alene  

 udfører arbejde på egne installationer.
 Stk. 4.  

  

 Sikkerheden for en autoriseret  

 virksomhed udgør kr. 30.000. Sikkerheden for en godkendt kompetent virksomhed  

 udgør det beløb, som er meddelt til virksomheden af Sikkerhedsstyrelsen i  

 forbindelse med, at godkendelsen blev meddelt.
 Stk. 5.  

  

 En virksomhed skal kun  

 opretholde én sikkerhed, uanset om virksomheden beskæftiger mere end én  

 teknisk  

 ansvarlig person.
 Stk. 6.  

  

 En  

 sikkerhed, som skal opretholdes i medfør af stk. 1, kan stilles på  

 følgende måder:
1)  

 	  

 Kontant, idet beløbet  

 indsættes på en konto i et pengeinstitut, og således, at der overfor  

 Sikkerhedsstyrelsen  

 fremlægges dokumentation for, at beløbet alene og til enhver tid kan frigives  

 til udbetaling efter ordre fra Sikkerhedsstyrelsen, til en modtager efter  

 Sikkerhedsstyrelsens bestemmelse, uden nærmere dokumentation for kravets  

 berettigelse.
Renter af beløbet udbetales dog til deponenten.
Det originale  

 aftaledokument skal være fremsendt til Sikkerhedsstyrelsen.
2)  

 	  

 Som garanti fra et  

 pengeinstitut eller et forsikringsselskab, således at det af garantibeviset  

 fremgår,  

 at beløbet holdes til rådighed til udbetaling efter ordre fra  

 Sikkerhedsstyrelsen til en modtager efter Sikkerhedsstyrelsens bestemmelse  

 uden  

 nærmere dokumentation for kravets berettigelse.
Det originale aftaledokument  

 skal  

 være fremsendt til Sikkerhedsstyrelsen.
 3)  

 	  

 I form af en  

 garantierklæring fra en af Sikkerhedsstyrelsen anerkendt mesterforening efter  

 nærmere aftale mellem Sikkerhedsstyrelsen og vedkommende mesterforening.
 Stk. 7.  

  

 Begæring  

 om udbetaling fra en sikkerhedsstillelse til dækning af omkostninger til  

 udbedring  

 af et fejlbehæftet arbejde fremsendes til Sikkerhedsstyrelsen fra vedkommende  

 gasleverandør, vandværk, kommunen eller ejeren af hovedkloakken og vedlægges  

 dokumentation for følgende forhold:
1)  

 	  

 at rekvirenten ved  

 syn på stedet har konstateret fejlen, og konstateret, at fejlen kan  

 tilskrives  

 den virksomhed, hvis sikkerhedsstillelse kravet fremsættes imod, 2)  

 	  

 at rekvirenten  

 herefter forgæves har anmodet virksomheden om at udbedre det konstaterede, og  

 at virksomheden forinden anmodningens fremsættelse har haft lejlighed til at  

 afgive sine bemærkninger til sagen, og at det er blevet gjort klart for  

 virksomheden, at der vil blive gjort krav mod sikkerhedsstilleren, hvis  

 virksomheden ikke foretager udbedring, 3)  

 	  

 at kravet fremsættes  

 mindre end 10 år efter, at det fejlbehæftede arbejde er endeligt forladt af  

 virksomheden,  

 jf. stk. 10, og 4)  

 	  

 de afholdte udgifter  

 til udbedring af den konstaterede fejl.
 Stk. 8.  

  

 Når ovennævnte dokumentation er  

 fremlagt, foranlediger Sikkerhedsstyrelsen uden nærmere prøvelse af kravet,  

 at  

 det udbedte beløb udbetales, jf. dog stk. 13.
Stk. 9.  

  

 Begæring om udbetaling af sikkerhed  

 til dækning af en forsyningsvirksomheds dokumenterede omkostninger i  

 forbindelse med afholdelse af ekstra syn m.v. i anledning af en fejlbehæftet  

 installation samt omkostninger i forbindelse med fejlens konstatering  

 fremsendes til Sikkerhedsstyrelsen.
Sikkerhedsstyrelsen foranlediger uden  

 nærmere prøvelse af kravet, at det udbedte beløb udbetales, jf. dog  

 stk. 13.
 Stk. 10.  

  

 Sikkerheden kan kun bringes i anvendelse, såfremt der er forløbet mindre end  

 10  

 år fra tidspunktet, hvor det fejlbehæftede arbejde er endeligt forladt af  

 virksomheden.
 Stk. 11.  

  

 Dersom  

 Sikkerhedsstyrelsen har foranlediget udbetaling af sikkerhed, giver  

 Sikkerhedsstyrelsen  

 straks meddelelse herom til den pågældende virksomhed.
Stk. 12.  

  

 Sikkerheden skal genskabes inden 1  

 måned efter, at den eller en del af den er forbrugt.
I modsat fald kan  

 autorisationen  

 eller godkendelsen som kompetent virksomhed tilbagekaldes.
 Stk. 13.  

  

 Begæring  

 efter stk. 7 og stk. 9 kan senest fremsættes den 31. oktober 2008.  

 For at kravet kan betragtes som rettidigt fremsat, skal kravet foreligge  

 fuldt  

 oplyst jf. stk. 7 eller 9 ved begæringens fremsættelse.
 Stk. 14.  

  

 En  

 sikkerhed, stillet for den forsvarlige udførelse af arbejder, der kræver  

 autorisation som vvs-installatør eller kloakmester eller godkendelse som  

 kompetent virksomhed, der er stillet for en virksomhed, hvis autorisation  

 eller  

 godkendelse som kompetent virksomhed er ophørt inden den 1. januar 2007, vil  

 blive frigivet 2 år efter, at autorisationen eller godkendelsen er ophørt.
 § 2.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Bekendtgørelsen  

 ophæves den 1. januar 2009.
