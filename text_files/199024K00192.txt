Nr BTL 192 Betænkning over Forslag til lov om friskoler og private grundskoler m.v.  

  

 Nr L 192 1990-91, 2. samling Afgivet af Uddannelsesudvalget Afgivet: 19910527 Udvalget har behandlet lovforslaget i en række møder og har herunder stillet spørgsmål til undervisnings- og forskningsministeren, som denne har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra:
Dansk Friskoleforening, Frie Grundskolers Fællesråd, Frydensberg, Ernst, Amager Privatskole, og Privatskolen Ll.
Stokkebjerg med tilhørende kostafdeling, »Den lille  

 Kostskole«.
 Under udvalgsbehandlingen har undervisnings- og forskningsministeren  

 stillet ændringsforslag til lovforslaget, men der er i udvalget enighed om,  

 at det ikke har været muligt at opnå afklaring af partiernes stilling hertil  

 forud for betænkningsafgivelsen.
 Udvalget skal derfor anmode om, at lovforslaget efter 2. behandling  

 henvises til fornyet udvalgsbehandling, bl.a. med henblik på afklaring heraf.
 Herefter indstiller et mindretal (Det Konservative Folkepartis,  

 Venstres, Centrum-Demokraternes og Kristeligt Folkepartis medlemmer af  

 udvalget) lovforslaget til vedtagelse uændret.
Et andet mindretal (Socialdemokratiets medlemmer af udvalget) vil  

 redegøre for sin stilling til lovforslaget ved 3. behandling.
Et tredje  

 mindretal (Socialistisk Folkepartis medlemmer af udvalget) vil redegøre  

 for sin stilling til lovforslaget ved 3. behandling.
 Et fjerde mindretal (Fremskridtspartiets medlem af udvalget) vil  

 redegøre for sin stilling til lovforslaget ved 3. behandling.
 Et femte mindretal (Det Radikale Venstres medlem af udvalget) vil  

 redegøre for sin stilling til lovforslaget ved 3. behandling.
Poul Andersen (S) Helle Degn (S) Pernille Forchhammer (S) Frank Jensen  

 (S) Else Marie Mortensen (S) Anne-Marie Meldgaard (S) Hanne Thanning Jacobsen  

 (SF) Holger K.
Nielsen (SF) Jette Pors (CD) nfmd.
Eva Møller (KF) Pia  

 Christmas-Møller (KF) Jens Jørgensen (KF) Anders Mølgaard (V) Hanne  

 Severinsen (V) fmd.
Køpke Christensen (FP) Ole Vig Jensen (RV) Lysholm  

 Christensen (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Nogle af udvalgets spørgsmål og ministerens besvarelse heraf er optrykt  

 som bilag til betænkningen.
 Der er af undervisnings- og forskningsministeren stillet ændringsforslag,  

 hvorom henvises til de ledsagende bemærkninger.
 Udvalget forudsætter, at der tages stilling til omfordelingsforholdet  

 mellem store og små skoler med udgangspunkt i et forhold på 1,45 i perioden  

 1992-95, der dog kan tilpasses mulighederne for at forbedre tilskudsandelen.
 Et flertal (udvalget med undtagelse af Centrum-Demokraternes og Kristeligt  

 Folkepartis medlemmer) anfører følgende:
 Flertallet forudsætter, at der under behandlingen af finanslovforslaget  

 for 1992 tages stilling til mulighederne for at forbedre frie grundskolers  

 tilskudsandel i forhold til det niveau på 69,7 pct. af folkeskolens udgift  

 pr. elev i 1989, der giver en udgiftsneutral omlægning.
 Et andet flertal (udvalget med undtagelse af Socialdemokratiets medlemmer)  

 udtaler følgende:
 Undervisnings- og forskningsministeren har tilkendegivet over for  

 udvalget, at de nærmere bestemmelser om bygningstilskud i henhold til  

 lovforslagets § 12 forelægges udvalget til drøftelse før bestemmelsens  

 ikrafttræden.
Omlægningen fra refusionstilskud til rammetilskud til bygningsfinansiering  

 fastlægges i samarbejde mellem Undervisnings- og Forskningsministeriet og  

 Frie Grundskolers Fællesråd.
Under dette samarbejde forudsættes mulighederne  

 for finansiering af nybyggeri og for en særlig ordning for skoler med  

 væsentlige, aktuelle investeringsbehov, herunder konvertering af lejemål,  

 undersøgt nærmere med henblik på, at der fremlægges forslag til løsninger.
 Undervisnings- og forskningsministeren har tilkendegivet at ville løfte  

 rammen for godkendelser af refusion vedrørende rente- eller lejeudgifter med  

 ca. 2 mio. kr. senest fra den 1. januar 1992.
 Flertallet ønsker nyordningen vedrørende tilskud og bidrag til  

 skolefritidsordninger igangsat ved lovens ikrafttræden og bemærker, at  

 tilskuddet kun er 1/3 af kommunernes gennemsnitlige udgifter pr. barn i  

 skolefritidsordninger.
 Et mindretal (Centrum-Demokraternes og Kristeligt Folkepartis medlemmer af  

 udvalget) udtaler:
Mindretallet udtrykker tilfredshed med, at rammen for byggefinansiering er  

 hævet, men er skuffet over, at ministeren ikke har villet give tilsagn om en  

 forbedring af frie grundskolers tilskudsandel i forhold til det niveau på  

 69,7 pct. af folkeskolens udgift pr. elev i 1989, der giver en udgiftsneutral  

 omlægning.
Mindretallet vil i forbindelse med de kommende forhandlinger om  

 finansloven for 1992 arbejde for at få sikret den økonomiske genopretning af  

 det efterslæb, som det i betænkning om nyt tilskudssystem for frie  

 grundskoler af marts 1991 er påvist at de frie grundskoler har i forhold til  

 folkeskolen.
 Herefter instiller et flertal (Det Konservative Folkepartis,  

 Venstres, Socialistisk Folkepartis, Fremskridtspartiets og  

 Centrum-Demokraternes medlemmer af udvalget) lovforslaget til  

vedtagelse med de stillede ændringsforslag.
 Et mindretal inden for flertallet (Socialistisk Folkepartis medlemmer af  

 udvalget) udtaler, at mindretallet på trods af det korte og hektiske  

 udvalgsarbejde erkender, at det er af afgørende betydning for de frie skoler,  

 at lovforslaget vedtages i indeværende folketingssamling.
 Derfor indstiller mindretallet lovforslaget til vedtagelse med de stillede  

 ændringsforslag.
 Et andet mindretal inden for flertallet (Fremskridtspartiets medlem af  

 udvalget) ønsker at udtale følgende:
 Mindretallet vil på det kraftigste kritisere det sene tidspunkt,  

 lovforslaget er blevet fremsat på, der efter vor opfattelse har resulteret i  

 en alt for hurtig behandling.
 Mindretallet er dog af den opfattelse, at det af hensyn til de økonomiske  

 problemer, der kan opstå ved omtalte skoler, er nødvendigt at gennemføre  

 lovforslaget på nuværende tidspunkt.
 Mindretallet indstiller derfor lovforslaget til vedtagelse.
Et mindretal (Socialdemokratiets medlemmer af udvalget) kan hverken  

 stemme for eller imod lovforslaget og de under nr. 2, 6-7 og 14 stillede  

 ændringsforslag.
Mindretallet vil stemme imod de under nr. 4 og 8 stillede  

 ændringsforslag og udtaler følgende:
 Mindretallet undlader at stemme for lovforslaget, bl.a. fordi mindretallet  

 mener, der har været alt for kort tid til behandlingen af lovforslaget i  

 Folketinget.
Da tilskudsudvalget blev færdig med betænkningsarbejdet i marts 1991,  

 kunne undervisnings- og forskningsministeren kort tid derefter have valgt at  

 fremsætte et lovforslag udelukkende bestående af et nyt tilskudssystem.
Det  

 ville have givet Folketinget den fornødne tid til at arbejde med det teknisk  

 komplicerede lovforslag.
Ministeren valgte i stedet for at fremsætte forslag til en helt ny  

 friskolelov indeholdende forenklinger af tre tidligere friskolelove.
Dette  

 lovforslag blev så fremsat 3 uger før Folketingets sommerferie, hvilket  

 indebærer, at der ikke har været reel mulighed for at diskutere de enkelte  

 partiers ønsker om principændringer, ligesom der har været for lidt tid til  

 at gennemgå de administrative og økonomiske konsekvenser af lovforslagets  

 tilskudsdel.
Mindretallet betragter denne arbejdsgang som højst uacceptabel.
Mindretallet er enig i princippet om, at de frie grundskoler skal have et  

 tilskud, som ligger på et nogenlunde fast niveau i forhold til folkeskolen,  

 og Socialdemokratiet er enig i, at denne tilskudsandel skal fastsættes på  

 finansloven.
Vi er også enige i hovedsigtet med en bedre omfordeling mellem  

 store og små skoler til fordel for de store skoler.
Mindretallet mener, at tilskuddene til befordring skal tages inden for den  

 generelle driftsbevilling.
Elever i folkeskolen, som vælger en anden skole  

 end distriktsskolen, har ikke ret til befordring.
Hvis de frie skoler ønsker,  

 at deres elever skal have ret til befordring, bør pengene tages af  

 driftsbevillingen.
Mindretallet stemmer derfor imod ændringsforslag nr. 4.
Mindretallet er ikke enig i, at de frie skoler har et stort efterslæb i  

 forhold til folkeskolen, som de skal have dækket ind ved næste finanslov.  

 Lærerforbruget i forbindelse med normalundervisningen er stadig væk 10 pct.  

 højere i de frie skoler end i folkeskolen.
Til gengæld ligger de frie skoler  

 på et lavere forbrug af specialundervisning, men eftersom de frie skoler har  

 alle muligheder for at benytte de skolepsykologiske og specialpædagogiske  

 tilbud i folkeskolen, kan dette tal kun ses som udtryk for, at eleverne ved  

 de frie skoler ikke har samme brede og differentierede undervisningsbehov som  

 eleverne i folkeskolen.
 Mindretallet kan tilslutte sig tanken om et depositum ved oprettelsen af  

 en friskole, men ser ingen grund til, at et sådant ledsages af en nedsættelse  

 af anmeldelsesfristen.
 Mindretallet mener, at de økonomiske og administrative konsekvenser for  

 kommunerne er meget dårligt belyst og ønsker at slå fast, at mindretallet  

 forudsætter, at enhver ekstra udgift kompenseres kommunerne efter forhandling  

 med Kommunernes Landsforening.
Forslaget om tilskud til skolefritidsordningerne ved de frie skoler er et  

 direkte angreb på kommunernes selvstyre.
Det drejer sig ikke om det frie  

 skolevalg, men om kommunernes ret til at tilrettelægge dagpasningstilbudene.  

 Mindretallet har lagt mærke til, at Kommunernes Landsforening også har  

 påpeget dette og har foreslået, at de frie skoler i stedet benytter  

 bistandslovens § 70 om puljeordninger.
Mindretallet mener også, at  

 skolefritidsordninger ved de frie skoler rækker ud over princippet om det  

 frie skolevalg og bryder med kommunernes kultur- og socialpolitik.
 Mindretallet undlader derfor at stemme til ændringsforslag nr. 2.
Mindretallet mener, at afsnittet om ændring af byggetilskuddet er  

 uacceptabelt dårligt belyst.
Mindretallet kan ikke være med til at støtte en  

 omlægning til taxametertilskud, uden at Folketinget kender de nærmere  

 konsekvenser for de forskellige skoler og de økonomiske konsekvenser af den  

 nødvendige overgangsordning.
Det er mindretallets klare opfattelse, at hele  

 byggetilskudsdelen må pilles ud af lovforslaget og erstattes af de nuværende  

 regler.
Undervisnings- og forskningsministeren må så vende tilbage med et nyt  

 forslag på dette område, når det er lykkedes at få stablet en fornuftig  

 ordning på benene.
Mindretallet er ikke tilfreds med, at ministeren kan nøjes  

 med at vende tilbage til Uddannelsesudvalget, som det er beskrevet i denne  

 betænkning.
 Socialdemokratiet undlader derfor at stemme til ændringsforslag nr. 14.
Endelig ønsker mindretallet, at der var ændret ved elevtalskravet.  

 Mindretallet mener, det er helt uacceptabelt, at der kun skal 4 elever i  

 gennemsnit pr. klasse til at starte og drive en friskole.
Det er både  

 pædagogisk og økonomisk uanstændigt.
 Når mindretallet undlader at stemme til ændringsforslagene 6 og 7, skyldes  

 det, at mindretallet mener, det er rigtigt med en 3-års-regel, men  

 mindretallet kan ikke tilslutte sig det lave elevtalskrav, der er nævnt i  

 paragraffen.
 Et andet mindretal (Det Radikale Venstres og Kristeligt Folkepartis  

 medlemmer af udvalget) indstiller lovforslaget til vedtagelse med de  

 stillede ændringsforslag bortset fra nr. 2.
 Et flertal inden for mindretallet (Det Radikale Venstres medlem af  

 udvalget) udtaler:
 Det Radikale Venstres tilslutning til lovforslaget på dette tidspunkt skal  

 alene ses i lyset af de vanskeligheder, som en betragtelig del af de frie  

 skoler ellers ville komme i, hvis en nyordning først kunne træde i kraft til  

 den 1. januar 1993.
 Det er derfor ikke uden betænkelighed, at Det Radikale Venstre medvirker  

 til lovforslagets vedtagelse nu.
 Dels har der været meget kort tid til Folketingets behandling af en  

 kompliceret lovgivning, og dels er der fortsat stor usikkerhed om de  

 økonomiske konsekvenser for skolerne, så længe der ikke konkret er taget  

 stilling til den nødvendige genopretning i forhold til udgiftsudviklingen i  

 folkeskolen, ligesom der af samme grund ikke kan tages stilling til  

 omfordelingsforholdet mellem store og små skoler.
 Det Radikale Venstre ønsker derfor allerede nu at tilkendegive, at  

 tilskudsprocenten for 1992, som skal forhandles i forbindelse med  

 finanslovforslagets behandling i efteråret, skal fastsættes til mindst 72  

 pct.
 Det Radikale Venstre anser dette spørgsmål for afgørende, hvis den nye  

 lovgivning for friskoler og private grundskoler skal virke rimelig og  

 hensigtsmæssig over for skoleformen.
Det Radikale Venstre har da også noteret, at Frie Grundskolers Fællesråd i  

 en henvendelse til Folketingets Uddannelsesudvalg af 17. maj 1991 har udtalt:  

 »Det vigtigste punkt for Fællesrådet er genopretning af statstilskuddet  

 således, at der skabes en rimelig balance mellem folkeskolens gennemsnitlige  

 driftsudgifter pr. elev og vores tilsvarende udgifter.« Ændringsforslag Til § 8 Af undervisnings- og forskningsministeren, tiltrådt af udvalget:
 1) I stk. 2 ændres »anmeldelsesgebyr« til:  

 »anmeldelsesdepositium«.
Til § 15 Af undervisnings- og forskningsministeren, tiltrådt af et  

flertal (udvalget med undtagelse af S, RV og KRF):
 2) I stk. 1 ændres »yder« til: »kan  

 yde«, og i stk. 2 ændres »ydes kun« til: »kan kun  

 ydes«.
Til § 17 Af undervisnings- og forskningsministeren, tiltrådt af udvalget:
 3) I stk. 1 indsættes efter 1. pkt. som nyt punktum:
»Tilskud til nedbringelse af skolepenge og nedbringelse af betaling  

 for ophold på en kostafdeling fastsættes under hensyn til elevens og  

 forældrenes økonomiske forhold.« Af undervisnings- og forskningsministeren, tiltrådt af et  

flertal (udvalget med undtagelse af S):
 4) Efter stk. 1 indsættes som nyt stykke:
»Stk. 2. Bevillingen til befordringsudgifter reguleres for  

 udviklingen i antallet af elever og for prisudviklingen for persontransport  

 med offentlige transportmidler.« Stk. 2 bliver herefter stk. 3.
 Af undervisnings- og forskningsministeren, tiltrådt af udvalget:
 5) I stk. 2, som bliver stk. 3, affattes 1. pkt.  

 således:
»Tilskuddene fordeles til skolerne af særlige fordelingsudvalg.« Til § 19 Af undervisnings- og forskningsministeren, tiltrådt af et  

flertal (udvalget med undtagelse af S):
 6) Stk. 1, 1. pkt., affattes således:
»Tilskud i henhold til denne lov kan kun ydes til skoler, som har  

 mindst 28 elever i alt på 1.-7. klassetrin beregnet enten som elevtallet pr.  

 5. september året før finansåret eller som et gennemsnit af elevtallene pr.  

 5. september året før finansåret og det forudgående år.« 7) I stk. 1 indsættes efter 1. pkt. som nyt punktum:
»Der kan dog ydes tilskud til skoler fra skoleårets begyndelse  

 svarende til det gennemsnitlige tilskud pr. årselev, der er fastsat på  

 finansloven, jf. § 10, stk. 3, og § 11, stk. 5, hvis antallet af elever pr.  

 5. september er mindst 28 i alt på 1.-7. klassetrin.« Til § 23 8) I stk. 1 indsættes efter nr. 3 som nyt nummer:
»4) tilskud til anlægsudgifter eller lignende  

 investeringsudgifter.« Af undervisnings- og forskningsministeren, tiltrådt af udvalget:
Til § 24 9) I stk. 1 affattes 3. pkt. således:
»Regnskaberne skal revideres af en statsautoriseret revisor eller en  

 registreret revisor.« 10) I stk. 2, 1. pkt., ændres »Frie Grundskolers  

 Fællesråd« til: »de i § 17, stk. 2, nævnte særlige  

 fordelingsudvalg«.
 11) Stk. 2, 4. pkt., affattes således:
»Regnskaberne skal revideres af en statsautoriseret revisor eller en  

 registreret revisor.« Til § 36 12) Paragraffen affattes således:
 »§ 36. Undervisnings- og forskningsministeren kan fastsætte  

 regler for afholdelse af prøver for børn, der ønsker at indstille sig til  

 folkeskolens afsluttende prøver uden at have fulgt undervisningen ved skoler,  

 der har ret til at afholde prøver.
Til § 40 13) Ordene »Frie Grundskolers Fællesråd« ændres til:  

 »de i § 17, stk. 2, nævnte særlige fordelingsudvalg«.
Til § 42 Af undervisnings- og forskningsministeren, tiltrådt af et  

flertal (udvalget med undtagelse af S):
 14) Stk. 2 affattes således:
»Stk. 2. Dog træder § 37 i kraft den 1. september 1991 og §  

 12 den 1. januar 1993 eller senere efter undervisnings- og  

 forskningsministerens bestemmelse.« Bemærkninger Til nr. 1 Ændringsforslaget indebærer, at der i stedet for gebyr er hjemmel til at  

 opkræve et depositum i forbindelse med anmeldelse af skoler for  

 Undervisnings- og Forskningsministeriet.
Der vil være tale om et  

 depositumbeløb i størrelsesordenen 30-40.000 kr.
Det er forudsat, at en  

 depositumordning betyder, at skoler, som anmeldes, men ikke oprettes i det  

 skoleår, hvortil de er anmeldt, ikke får tilbagebetalt det indbetalte  

 depositum.
Depositum forrentes ikke i deponeringsperioden.
Til nr. 2 På grund af usikkerhed om forslagets udgiftsneutralitet for kommunerne er  

 bestemmelsen ændret fra en obligatorisk bestemmelse til en bestemmelse, som  

 undervisnings- og forskningsministeren kan sætte i kraft. Ændringen  

 indebærer, at der først vil blive ydet tilskud til skolefritidsordninger, når  

 der er opnået enighed med Kommunernes Landsforening m.fl. om det  

 udgiftsneutrale niveau for ordningen.
Til nr. 3 Bestemmelsen i det nye punktum indeholder en forpligtelse til at  

 indtægtsgraduere tilskuddet afhængigt af elevens og forældrenes økonomiske  

 forhold, således som det allerede er tilfældet i den gældende friskolelov,  

 jf. friskolelovens § 17, stk. 2, og § 18, stk. 2.
Til nr. 4 Bestemmelsen er indsat efter ønske fra Frie Grundskolers Fællesråd og  

 svarer til den gældende bestemmelse i friskolelovens § 29, stk. 2.
Til nr. 5 Formuleringen præciserer, at fordelingsudvalgene ikke er ansvarlige over  

 for Frie Grundskolers Fællesråd.
Det er dog fortsat hensigten, at udvalgene  

 nedsættes af Frie Grundskolers Fællesråd, men med ansvar over for  

 undervisnings- og forskningsministeren, som kan fastsætte nærmere regler om  

 ordningen og om administrationen heraf.
Til nr. 6 og 7 Bestemmelsen i 1. pkt. om, at elevtallet kan beregnes som et gennemsnit af  

 elevtallene i de to forudgående år, formindsker risikoen for, at et enkelt  

 skoleår bliver afgørende for, om en skole kan opfylde elevtalskravet.
En skole, der den 5. september ikke opfylder elevtalskravet, mister  

 tilskud med udgangen af det pågældende finansår.
Bestemmelsen i 2. pkt.  

 indebærer, at skoler, der som følge heraf ikke opfylder elevtalskravet i de  

 første 7 måneder af det næste finansår og derfor ikke får tilskud i denne  

 periode, kan få tilskud igen fra skoleårets begyndelse, hvis antallet af  

 elever er mindst 28 i alt på 1.-7. klassetrin pr. 5. september i det  

 pågældende år.
Tilskuddet svarer da til det gennemsnitlige tilskud pr.  

 årselev, der er fastsat på finansloven, jf. lovforslagets § 10, stk. 3.
 Ændringerne i forhold til § 13, stk. 1, nr. 1, i den gældende friskolelov  

 skyldes, at det bør kunne konstateres, før der udbetales tilskud, om skolerne  

 opfylder tilskudsbetingelserne, således at der kan udbetales endelige  

 tilskud, jf. lovforslagets § 21, stk. 3.
Til nr. 8 Bestemmelsen er indsat efter ønske fra Indenrigsministeriet til klargøring  

 af hidtidig praksis i relation til kommunalfuldmagten.
Der tænkes på  

 enkeltstående tilskud til anlæg og bygningsforbedringer.
Til nr. 9 »Kommunernes Revisionsafdeling« er taget ud af bestemmelsen  

 efter ønske fra Rigsrevisionen, således at regnskaberne som hidtil revideres  

 af en statsautoriseret eller registreret revisor.
Til nr. 10 Der henvises til bemærkningerne til ændringsforslag nr. 5 om de særlige  

 fordelingsudvalg.
Til nr. 11 Der henvises om udeladelsen »Kommunernes Revisionsafdeling« til  

 bemærkningerne til nr. 9.
Til nr. 12 Den ændrede formulering af § 36 indebærer en administrativ forenkling,  

 idet det kan overlades til de enkelte folkeskoler at sørge for, at der  

 afholdes prøver for disse elever.
Til nr. 13 Der henvises til bemærkningerne til ændringsforslag nr. 5.
Til nr. 14 Den ændrede formulering indebærer, at der er en klar hjemmel til allerede  

 i efteråret 1991 at indhente de indberetninger, som fremgår af § 37, og som  

 er nødvendige i relation til tilskudsudbetalingerne og bidragsopkrævningerne  

 i 1992, hvor loven træder i kraft den 1. januar.
Poul Andersen (S) Helle Degn (S) Pernille Forchhammer (S) Frank Jensen  

 (S) Else Marie Mortensen (S) Anne-Marie Meldgaard (S) Hanne Thanning Jacobsen  

 (SF) Holger K.
Nielsen (SF) Jette Pors (CD) nfmd.
Eva Møller (KF) Pia  

 Christmas-Møller (KF) Jens Jørgensen (KF) Anders Mølgaard (V) Hanne  

 Severinsen (V) fmd.
Køpke Christensen (FP) Ole Vig Jensen (RV) Lysholm  

 Christensen (KRF) Bilag 1 Nogle af udvalgets spørgsmål til undervisnings- og forskningsministeren og  

 dennes besvarelse heraf Spørgsmål 4:
 Ministeren bedes oplyse, hvor stort det gennemsnitlige tilskud pr. elev  

 skal være, jf. § 10, stk. 3.
 Svar:
Det fremgår af de almindelige bemærkninger, afsnittet om økonomiske  

 konsekvenser, at der først tages endelig stilling til spørgsmålet i  

 forbindelse med finanslovsbehandlingen.
Men jeg vil her understrege  

 regeringens forudsætning, der også er indeholdt i bemærkningerne, om at der  

 skal findes kompenserende besparelser inden for Undervisningsministeriets  

 totalramme, hvis det gennemsnitlige tilskud pr. elev fastlægges højere end  

 svarende til en udgiftsneutral takst.
 I Tilskudsudvalgets betænkning er den udgiftsneutrale takst, i forhold til  

 det gældende system, beregnet til 21.103 kr. pr. elev, inklusive tilskud til  

 vikarudgifter, specialundervisning og fremmedsprogede elever (1991-pris- og  

 lønniveau). Denne takst svarer til en tilskudsandel på 69,7 pct. af  

 folkeskolens nettodriftsudgift pr. elev i det senest kendte regnskabsår (89).  

 En højere tilskudsandel vil betyde højere takst.
 Jeg er ikke i øjeblikket i stand til at anvise konkrete kompenserende  

 besparelser på Undervisningsministeriets område til en forhøjelse af taksten.  

 Alt andet lige må man derfor antage, at regeringens forslag til fastlæggelse  

 af tilskuddet pr. elev på finanslovforslaget for 1992 vil svare til en  

 udgiftsneutral takst og dermed til en tilskudsandel i forhold til  

 folkeskolens udgift pr. elev på ca. 70 pct.
 Spørgsmål 39:
Kan ministeren bekræfte, at der bag tilskudsudvalgsarbejdet lå den  

 forudsætning, at hvis der blev påvist et økonomisk efterslæb i forhold til  

 folkeskolen, da skulle der ske en økonomisk genopretning? Svar:
 Baggrunden for nedsættelsen af tilskudsudvalget var bl.a., at der  

 ønskedes en belysning af udviklingen i frie grundskolers tilskudsudvikling i  

 80-erne sammenlignet med folkeskolens udgiftsudvikling, men jeg finder ikke,  

 at begreberne efterslæb og genopretning er anvendelige ved stillingtagen til  

 skolers og andre institutioners økonomiske forhold.
Som det fremgår af det lovforslag, jeg har stillet, finder jeg imidlertid,  

 at folkeskolens udgiftsniveau er det relevante udgangspunkt for en politisk  

 stillingtagen til tilskudstaksten for frie grundskoler.
Herunder indgår  

 selvfølgelig også udviklingen forud for den aktuelle beslutning om  

 tilskudsniveauet.
 Spørgsmål 40:
Er ministeren enig med tilskudsudvalget i deres påvisning af et  

 tilskudsmæssigt efterslæb i forhold til folkeskolen i 1980'erne og størrelsen  

 heraf? Svar:
Jeg finder, at betænkningen giver en god og nuanceret belysning af  

 udviklingen i 80'erne.
Det fremgår klart af betænkningen og af bemærkningerne  

 til lovforslaget, at der ikke kan foretages en entydig opgørelse af et  

 »efterslæb«, men at det under alle omstændigheder er givet, at frie  

 grundskoler i 80'erne under eet og specielt i årene 1989-90 har haft en  

 ugunstig tilskudsudvikling sammenlignet med folkeskolen.
Det er derfor min klare opfattelse, at man nu må sikre, at niveauet for  

 tilskuddet til de frie grundskoler under eet ikke reduceres yderligere i  

 forhold til folkeskolens udgiftsniveau.
Dette er da også sikret såvel på  

 finansloven for 1991 som på det finanslovsforslag, som regeringen fremlægger  

 for 1992.
 Om tilskuddet kan fastlægges højere, beror på en politisk prioritering af  

 frie grundskolers udgiftsbehov i forhold til andre udgiftsbehov, dvs. om der  

 kan findes kompenserende besparelser inden for Undervisningsministeriets  

 samlede udgiftsramme.
 Spørgsmål 41:
Finder ministeren, at svar på spørgsmål nr. 4 er udtryk for en økonomisk  

 genopretning? Svar:
 Nej.
 Spørgsmål 42:
Hvilken tilskudsandel vil ministeren bevillingsmæssigt søge at opnå på  

 finansloven 1992? Svar:
 Det fremgår af mit svar på spørgsmål 4, at udgangspunktet for videre  

 overvejelser er en udgiftsneutral takstfastsættelse i 1992, dvs. ca. 70 pct.
Jeg vil dog gerne fremhæve, at udgiftsneutraliteten er baseret på, at der  

 herved for 1992 sker en regulering, der ligger ud over almindelig pris- og  

 lønregulering.
Tilsvarende vil gælde i 1993 og 1994 bedømt ud fra de  

 budgettal, der foreligger for folkeskolen.
Den »automatiske«  

 opadgående takstregulering i de 3 år vil således efter tilskudsudvalgets  

 beregninger ligge på ca. 1,4 pct. årligt.
 Dette er i sig selv udtryk for, at regeringen prioriterer et fastholdt  

 tilskudsniveau for de frie grundskoler i forhold til folkeskolen højt, og jeg  

 har ikke afvist muligheden for, at der kan blive enighed om kompenserende  

 besparelser, der muliggør en højere tilskudsandel.
Bilag 2 Høringssvar fra Kommunernes Landsforening Vedrørende forslag til lov om friskoler, private grundskoler m.v.
 I skrivelse af 3. maj 1991 har Undervisningsministeriet anmodet  

 Kommunernes Landsforening om en udtalelse angående forslag til lov om  

 friskoler og private grundskoler, som agtedes fremsat i Folketinget i uge 19.
Grundet den korte høringsfrist til den 13. maj 1991 er det ikke muligt at  

 gennemføre en bestyrelsesbehandling af sagen i Kommunernes Landsforening  

 inden fristens udløb.
Sagen behandles på bestyrelsens møde den 17. maj 1991,  

 og landsforeningen vil derefter eventuelt vende tilbage til sagen.
 Idet man på denne baggrund må tage forbehold for bestyrelsens behandling  

 af sagen, skal man meddele, at lovforslaget giver Kommunernes Landsforening  

 anledning til følgende bemærkninger:
Uvished om størrelsen af de fremtidige kommunebidrag Efter lovforslagets § 10, stk. 3, fastlægges det gennemsnitlige tilskud  

 pr. årselev på de årlige finanslove med udgangspunkt i den senest  

 regnskabsopgjorte udgift pr. elev i folkeskolen.
Efter § 26, stk. 2,  

 fastlægges bopælskommunens bidrag til staten pr. elev ligeledes på de årlige  

 finanslove som en andel af statens gennemsnitlige tilskud pr. årselev.
 Som det fremgår af afsnittet i bemærkningerne om lovforslagets økonomiske  

 konsekvenser, bliver disse finanslovsfastsættelser afgørende for de  

 økonomiske konsekvenser for kommunerne af den samlede omlægning.
På denne baggrund er de økonomiske konsekvenser for kommunerne i 1992  

 uoverskuelige på det foreliggende grundlag.
Endvidere er det uoverskueligt,  

 hvorledes de gennemsnitlige tilskud pr. elev og dermed kommunebidragene vil  

 udvikle sig på længere sigt, dels som følge af beslutningerne på de årlige  

 finanslove, dels som følge af, at tilskuddene fremtidig tænkes reguleret med  

 udgangspunkt i regnskabsoplysninger om udgiften pr. elev i folkeskolen.
I tilfælde af, at kommunebidraget for 1992 bliver fastsat højere end  

 bidraget for 1991 med tillæg af sædvanlig pris- og lønregulering, må  

 kommunernes generelle tilskud for 1992 forøges svarende hertil.
Ligeledes  

 skal de generelle tilskud i senere år forøges, hvis kommunebidraget  

 fastsættes højere end kommunebidraget for det foregående år med tillæg for  

 løn- og prisregulering.
Regulering på grundlag af regnskabstal for folkeskolen Det forekommer hverken rimeligt at foretage en opretning af friskolernes  

 tilskudsandel svarende til de forløbne års stigning i udgiften pr. elev i  

 folkeskolen eller at vælge folkeskolens regnskabstal som grundlag for  

 fremtidig regulering.
Forhold, som er uvedkommende for privatskolerne, har påvirket stigningen i  

 folkeskolens udgifter siden 1980'erne.
Stigningen i folkeskoleudgifterne  

 skyldes i væsentlig grad vanskeligheder med strukturtilpasning samt de for  

 folkeskolen tungere opgaver omkring fremmedsprogede elever og dækning af det  

 meget varierede specialundervisningsbehov.
Når folkeskoleregnskabstallene i det hele ikke er egnet som grundlag for  

 regulering af friskoletilskuddene, skyldes det, at folkeskolen har en anden  

 udgiftssammensætning og andre udgiftsbehov end friskolerne.
Det er ikke  

 muligt at korrigere herfor på grundlag af tilgængelige statistiske  

 oplysninger.
Endvidere er statistikken over folkeskoleregnskaberne - bl.a. på  

 grund af forskellig konteringspraksis - næppe tilstrækkelig pålidelig til, at  

 den kan anvendes som grundlag for reguleringen.
Endelig omfatter  

 folkeskoleregnskaberne bl.a. udgifter til ydelser, der stilles vederlagsfrit  

 til rådighed for privatskolerne, som specialundervisning og  

 pædagogisk-psykologisk rådgivning.
Vederlagsfri henvisning til specialundervisning og  

 pædagogisk-psykologisk rådgivning i kommunen, jf. § 3, stk. 2 og 4 Efter disse bestemmelser kan friskolerne henvise elever til  

 specialundervisning eller anden specialpædagogisk bistand i folkeskolen.  

 Derudover yder skolekommunen vederlagsfri pædagogisk-psykologisk rådgivning.
På baggrund af, at der i det almindelige tilskud til de frie skoler indgår  

 ressourcer til specialundervisning, bør det præciseres, hvornår og på hvilket  

 grundlag en privatskole kan henvise elever til specialundervisning eller  

 anden specialpædagogisk bistand i folkeskolen.
Yderligere bør det præciseres,  

 at den skolepsykologiske rådgivning kun drejer sig om pædagogisk-psykologisk  

 bistand til enkelte elever.
Anmeldelse af nyetablerede friskoler, jf. § 8, stk. 2, og  

 bemærkningerne hertil Kommunernes Landsforening ser gerne, at anmeldelsesfristen for oprettelse  

 af en friskole på et år bevares.
Det foreslåede anmeldelsesgebyr på 10-20.000  

 kr. kan indføres sideløbende med en bevarelse af anmeldelsesfristen.
Tilsynet med den enkelte skole, jf. § 9, stk. 4 Efter § 9, stk. 4, skal den tilsynsførende hvert år afgive en erklæring  

 til forældrekredsen og skolens bestyrelse om elevernes standpunkt i dansk,  

 regning/matematik og engelsk.
Hvis forældrekredsen ikke har valgt en  

 tilsynsførende, varetages tilsynet af kommunalbestyrelsen.
Landsforeningen må  

 tage afstand fra forslaget om, at kommunalbestyrelserne pålægges forpligtelse  

 til at afgive erklæringer om elevernes standpunkt.
Det er vanskeligt at finde  

 egnede vurderingskriterier, som skulle danne grundlag for denne erklæring.
Omfordelingsfaktoren mellem små og store skoler, jf. § 11, stk. 2, og  

 bemærkningerne hertil Kommunernes Landsforening er tilfreds med, at omfordelingsfaktoren mellem  

 de små og store skoler, som skal politisk fastsættes, indebærer en  

 forskydning mellem skolerne, således at de små skoler modtager et relativt  

 mindre tilskud end nu.
Landsforeningen har ofte påpeget, at den hidtidige  

 friskoletilskudsordning indebærer en urimeligt gunstig ressourcetildeling til  

 de små friskoler på baggrund af ressourceforbruget i folkeskoler af  

 tilsvarende størrelse.
Tilskud til fremmedsprogede elever, jf. § 11, stk. 1 Kommunernes Landsforening hilser med tilfredshed, at tilskud til de  

 fremmedsprogede elever er bevaret som et særligt tilskud administreret af  

 ministeriet, og at man således ikke på dette punkt har fulgt  

 tilskudsudvalgets forslag.
Særligt kommunalt bidrag til skolefritidsordninger, jf. § 28 Kommunernes Landsforening må tage afstand fra dette forslag og kan ikke  

 tiltræde det i bemærkningerne anførte om, at ordningen vil være  

 udgiftsneutral for kommunerne.
Hvis forslaget gennemføres, må der ydes  

 kommunerne kompensation for merudgiften ved forhøjelse af de generelle  

 tilskud.
 Forslaget vil indebære, at forældre til friskoleelever får en fortrinsret  

 til kommunalt støttede fritidsordninger frem for andre forældre, hvilket er  

 uacceptabelt.
 Desuden harmonerer forslaget dårligt med, at det er kommunernes eget  

 ansvar at vælge de mest hensigtsmæssige løsninger på dagpasningsproblemerne  

 på baggrund af de stedlige behov og kommunens ressourcer.
Private skoler har allerede med hjemmel i den nuværende lovgivning  

 mulighed for at oprette skolefritidsordninger, hvilket ca. 2/3 af skolerne  

 har etableret. 24 kommuner har fundet det hensigtsmæssigt at støtte disse  

 ordninger.
Kommunernes Landsforening skal i stedet for ordningen med  

 obligatoriske kommunebidrag pege på muligheden for at oprette puljeordninger  

 i overensstemmelse med bistandslovens § 70, som er under kommunernes tilsyn,  

 og med mulighed for kommunal støtte, hvis kommunen ønsker det.
Der henvises  

 herved til, at lovforslaget i § 23 indeholder hjemmel for kommunerne til at  

 yde tilskud til nedbringelse af betaling for skolefritidsordninger og tilskud  

 til driften af skolefritidsordninger.
Registrering af elever, jf. § 37 og afsnittet i bemærkningerne om  

 lovforslagets administrative konsekvenser Det er ministeriets ønske, at kontrol af det tilskudsudløsende elevtal og  

 placering af bidragsbyrden fremtidig skal ske i een procedure.
Den enkelte  

 friskole skal sende en elevliste pr. 5. september til hver kommune, hvor  

 elever fra skolen har bopæl.
Kommunen skal kontrollere listens rigtighed  

 senest den 20. september.
De kommunekontrollerede elevlister danner herefter  

 grundlag både for tilskudsudbetaling til skolerne og opkrævning af  

 kommunebidrag.
Kommunen vil herefter kende elevtallet ved sin  

 budgetvedtagelse.
Det påtænkte administrationssystem forekommer at indebære visse fordele og  

 forenklinger.
Tidsmæssigt vil det dog formentlig indebære problemer inden den  

 20. september at få tilvejebragt kommunekontrollerede elevtalslister pr. 5.  

 september, da der ikke er sikkerhed for, at skolerne fremsender listerne  

 uopfordret til kommunerne i rette tid, og da de af skolerne fremsendte lister  

 må antages at være behæftet med mange fejl og mangler.
Landsforeningen må forbeholde sig sin stilling til ministeriets forslag om  

 et nyt administrationssystem, indtil man har modtaget en nærmere redegørelse  

 for ministeriets tanker om indholdet.
Landsforeningen foreslår, at  

 ministeriet indbyder til et møde om sagen med deltagelse af Kommunernes  

 Landsforening, Amtsrådsforeningen, Indenrigsministeriet og Københavns og  

 Frederiksberg Kommuner.
