 I medfør af § 4, stk. 2 og § 75 a i sømandsloven, jf.
lovbekendtgørelse nr. 11 af 6. januar 1989, som ændret senest ved lov nr. 287 af 27. april 1994 og bekendtgørelse nr. 400 af 7. juni 1989 om lægeundersøgelse af søfarende fastsættes følgende:
Helbredsnævnet for Søfarendes kompetence og organisation § 1.  Helbredsnævnet for Søfarende behandler klager  

 over afgørelser om en persons fysiske og psykiske egnethed til at udføre  

 arbejde om bord i et skib, der kan indbringes for nævnet efter reglerne i  

 bekendtgørelse om lægeundersøgelse af søfarende.
 Stk. 2.  Nævnets afgørelse kan ikke indbringes for anden  

 administrativ myndighed.
 § 2.  Helbredsnævnet består af en formand, der skal  

 opfylde de almindelige betingelser for at blive udnævnt til dommer, samt 2  

 andre medlemmer, der skal være henholdsvis søkyndig og læge med indsigt i  

 søfartsmedicinske forhold.
 Stk. 2.  Formanden og det søkyndige medlem udpeges af  

 Erhvervsministeriet, medens det lægelige medlem udpeges af Sundhedsstyrelsen.
 Stk. 3.  Erhvervsministeriet udpeger en stedfortræder  

 for det søkyndige medlem, medens Sundhedsstyrelsen udpeger en stedfortræder  

 for det lægelige medlem.
 Stk. 4.  Hvervet i stk. 2 og 3 ophører med udgangen af  

 den måned, hvori vedkommende fylder 70 år.
§ 3.  Formanden tilrettelægger nævnets arbejde,  

 herunder arbejdet i dets sekretariat.
Formanden drager omsorg for indkaldelse  

 til møder, leder møder og sørger for, at arbejdet udføres på en  

 hensigtsmæssig måde.
 Stk. 2.  Helbredsnævnets sekretariat varetages af  

 Søfartsstyrelsen.
 Stk. 3.  Søfartsstyrelsen afholder de med nævnets  

 arbejde forbundne udgifter.
Sagens forberedelse § 4.  Klage indgives skriftligt til Helbredsnævnet for  

 Søfarende, sekretariatet, Vermundsgade 38 C, 2100 København Ø.
 § 5.  Helbredsnævnet eller formanden på dets vegne kan  

 afvise klager, der ikke er omfattet af nævnets kompetence, er indgivet for  

 sent eller som er indgivet af en, som ikke er klageberettiget.
§ 6.  En klage har ikke opsættende virkning, medmindre  

 dette er fastsat i anden lovgivning.
Klagen skal indgives inden 4 uger efter  

 at resultatet af den foreskrevne lægeundersøgelse foreligger.
 Stk. 2.  Helbredsnævnet kan se bort fra klagefristen,  

 når der er særlig grund dertil.
 § 7.  Helbredsnævnet eller formanden på dets vegne er  

 berettiget til i de enkelte sager at iværksætte undersøgelser samt at  

 indhente yderligere oplysninger eller erklæringer fra sagkyndige.
 Stk. 2.  Der skal gives klageren og den indklagede  

 adgang til at gøre sig bekendt med det for nævnet foreliggende materiale,  

 medmindre adgangen til aktindsigt er begrænset i anden lovgivning.
Sagens afgørelse § 8.  Helbredsnævnets afgørelser træffes ved  

 almindeligt stemmeflertal.
For at beslutning kan træffes, skal alle medlemmer  

 eller deres respektive stedfortrædere være til stede.
Hvert medlem har en  

 stemme.
 Stk. 2.  Afgørelsen indføres i en protokol, der  

 underskrives af formanden og de to, der har deltaget i afgørelsen.
 § 9.  Snarest muligt efter en sags behandling i nævnet  

 underrettes klageren og Søfartsstyrelsen om afgørelsen.
 § 10.  Helbredsnævnets møder er ikke offentlige.
 § 11.  Helbredsnævnets medlemmmer, stedfortrædere og  

 sekretær er forpligtet til overfor uvedkommende at bevare tavshed med hensyn  

 til de forhold, de gennem deres virksomhed for nævnet får kendskab til.
 § 12.  Bekendtgørelsen træder i kraft den 15. juli  

 1995.
 Stk. 2.  Samtidig bortfalder forretningsorden af 28.  

 marts 1980 for helbredsnævnet for søfarende.
