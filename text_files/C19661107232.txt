Ved l. nr. 213/1965 er der gennemført ændringer i en række særloves  

 bestemmelser om straf, konfiskation og sagernes processuelle behandling m.v.  

 Blandt andet er bestemmelser i flere ældre love, der tillægger vedkommende  

 ministerium eller styrelse afgørelsen af spørgsmålet om tiltale og appel,  

 blevet ophævet.
Bemærkningerne til lovforslaget indeholder følgende udtalelse  

 vedrørende spørgsmålet om ophævelse af forskellige sådanne særlige  

 påtaleregler i særlovgivningen:
»Selv om de pågældende lovbestemmelser ophæves, er det en selvfølge,  

 at anklagemyndigheden fortsat bør handle i nært samarbejde med vedkommende  

 fagministerier eller styrelser.
At dette - også uden udtrykkelig  

 lovbestemmelse herom - vil ske, følger imidlertid allerede af  

 anklagemyndighedens almindelige praksis vedrørende samarbejde med andre  

 myndigheder«.
 I denne anledning skal jeg henlede opmærksomheden på RAC 232 3.10.1923 til  

 statsadvokaterne, politidirektøren i København og samtlige politimestre, der  

 lyder således:
 »Da det må anses for ønskeligt, at politisager, der angår  

 overtrædelser af lovbestemmelser, hvis overholdelse det påhviler en særlig  

 offentlig myndighed at våge over, og som er rejst på foranledning af denne  

 myndighed, ikke afgøres, forinden vedkommende myndighed har haft lejlighed  

 til at ytre sig over det i sagen fremkomne, skal man anmode D'herrer om at  

 iagttage, at der i sådanne sager altid indhentes en erklæring fra vedkommende  

 offentlige myndighed, forinden der træffes bestemmelse om, hvorvidt der skal  

 rejses tiltale i sagen eller forelægges sigtede en bøde eller sagen skal  

 henlægges«.
 Selvom sagen ikke er rejst på foranledning af vedkommende myndighed vil  

 der ofte kunne være anledning til at indhente erklæring fra den pågældende  

 myndighed.
 Justitsministeriet har efter indenrigsministeriets anmodning specielt  

 henledt opmærksomheden på, at der ikke bør rejses tiltale for overtrædelse af  

 bestemmelserne i lægeloven (lbkg. 236/55), sygeplejerskeloven (l. 122/56) og  

 jordemoderloven (l. 90/53) - bortset fra de særlige regler om tavshedspligt -  

 forinden der er indhentet udtalelse om spørgsmålet fra sundhedsstyrelsen.  

 Denne forskrift træder i stedet for RACskr. 6..12.1943 og RAC 173 9.7.1948.
Snarest muligt efter afslutningen af en sag, der er rejst på foranledning  

 af, eller i hvilken der iøvrigt er indhentet erklæring fra en særlig  

 myndighed, gives der vedkommende myndighed underretning om udfaldet.  

 Meddelelsen herom skal såvidt muligt ske i så god tid, at der gives den  

 pågældende myndighed lejlighed til at tage stilling til spørgsmålet om anke,  

 og bør ikke afvente en eventuel forkyndelse af dommen.
Det samme gælder i  

 andre tilfælde, hvor det er foreskrevet, at afgørelsen i en straffesag skal  

 forelægges for en særlig myndighed, herunder domme, der frakender retten til  

 at udøve virksomhed, som kræver en særlig offentlig autorisation eller  

 godkendelse.
Disse forskrifter træder i stedet for RAC 89 26.4.1924 og RAC  

 293 26.9.1946.
 Genoptrykt 1983.
