Bekendtgørelse om aromaer  

 m.m., der må anvendes til  

  

 fødevarer  

1) I medfør af §§ 10, 15,  

 16, 55 og 78 i lov nr. 471 af 1. juli 1998 om fødevarer m.m., som ændret ved  

 lov nr. 279 af 25. april 2001 fastsættes:
Kapitel 1 Bekendtgørelsens område § 1.  

  

 Denne bekendtgørelse finder anvendelse på aromaer, som anvendes til eller  

 er bestemt til anvendelse i eller på fødevarer for at give disse duft  

 og/eller  

 smag, jf. § 3, samt på udgangsmaterialer, der anvendes til fremstilling af  

 aromaer.
Stk. 2.  

  

 Bekendtgørelsen  

 finder ikke anvendelse på 1)  

 	  

 spiselige produkter, som er beregnet til at fortæres som sådanne i  

 uforarbejdet stand eller efter at være rekonstituerede, 2)  

 	  

 stoffer som udelukkende har sød, sur eller salt smag, og 3)  

 	  

 udgangsmaterialer fra planter eller dyr, der har egne aromagivende  

 egenskaber, når de ikke anvendes som aromakilder.
§ 2.  

  

 Kun aromaer, der opfylder denne bekendtgørelses bestemmelser, må anvendes  

 eller sælges med henblik på anvendelse i fødevarer.
Dette gælder også  

 importerede aromaer.
 Stk. 2.  

  

 Fødevarer, der  

 importeres her til landet, må alene indeholde aromaer, der er i  

 overensstemmelse  

 med denne bekendtgørelse.
Kapitel 2 Definitioner § 3.  

  

 Ved aroma forstås i bekendtgørelsen aromastof, aromapræparat,  

 reaktionsaroma, røgaroma eller blandinger af disse indbyrdes eller med andre  

 tilsætningsstoffer eller andre fødevarer.
 Stk. 2.  

  

 I bekendtgørelsen  

 forstås ved:
1)  

 	  

 Aromastof: en defineret kemisk forbindelse med aromagivende  

 egenskaber fremstillet ved a)  

 	  

 naturlige aromastoffer: egnede fysiske processer (herunder  

 destillation og ekstraktion med opløsningsmiddel), enzymprocesser eller  

 mikrobiologiske processer på grundlag af et udgangsmateriale fra planter  

 eller  

 dyr enten i dets oprindelige form eller forarbejdet med henblik på konsum  

 gennem almindeligt anvendte tilberedningsprocesser for fødevarer, (herunder  

 tørring, ristning og gæring), b)  

 	  

 naturidentiske aromastoffer: kemisk syntese eller udskillelse ad  

 kemisk vej, hvis stoffet kemisk set er identisk med et stof, der naturligt  

 forekommer i planter eller dyr som beskrevet under litra a, eller c)  

 	  

 kunstige aromastoffer: kemisk syntese, men hvor stoffet kemisk  

 set ikke er identisk med et stof, der naturligt forekommer i planter eller  

 dyr  

 som beskrevet under litra a.
 2)  

 	  

 Aromapræparat: et koncentreret eller ikke-koncentreret produkt  

 bortset fra de stoffer, der beskrives i nr. 1, litra a, med aromagivende  

 egenskaber, fremstillet ved egnede fysiske processer (herunder destillation  

 og  

 ekstraktion med opløsningsmiddel), enzymprocesser eller mikrobiologiske  

 processer  

 på grundlag af produkter som stammer fra planter eller dyr enten i deres  

 oprindelige  

 form eller forarbejdet med henblik på konsum gennem almindeligt anvendte  

 tilberedningsprocesser for fødevarer (herunder tørring, ristning og gæring).
 3)  

 	  

 Reaktionsaroma: et produkt fremstillet under overholdelse af god  

 fremstillingsmæssig praksis ved opvarmning til en temperatur, der ikke  

 overstiger 180° C i et tidsrum på højst 15 minutter, af en blanding af  

 forskellige ingredienser, som ikke nødvendigvis selv har aromagivende  

 egenskaber,  

 og hvoraf mindst én indeholder nitrogen ( aminogruppe ), og en anden er en  

 reducerende sukkerart.
4)  

 	  

 Røgaroma: en røgekstrakt, som anvendes i traditionel  

 fødevarerøgning.
Endvidere finder definitionerne i artikel 3 i  

 Europa-Parlamentets  

 og Rådets forordning (EF) Nr. 2065/2003 af 10. november 2003 om røgaromaer,  

 som  

 anvendes eller er bestemt til anvendelse i eller på fødevarer, anvendelse.
Kapitel 3 Sammensætning m.m.
 § 4.  

  

 Aromaer må ikke indeholde bestanddele eller stoffer i en sundhedsmæssig  

 betænkelig mængde.
 Stk. 2.  

  

 Aromaer må ikke  

 indeholde mere end 3 mg arsen/kg, 10 mg bly/kg, 1 mg cadmium/kg og 1 mg  

 kviksølv/kg, medmindre der er fastsat andet ved specifikke renhedskriterier.
 Stk. 3.  

  

 Anvendelsen af  

 aromaer må ikke medføre, at fødevarer indeholder større mængde af benzo [a]  

 pyren end 0,03  

m  

  

 g/kg.
Stk. 4.  

  

 Anvendelsen af  

 aromaer og andre fødevareingredienser med aromagivende egenskaber må ikke  

 medføre, at færdige fødevarer indeholder de i bilag 1 eller bilag 2 nævnte  

 stoffer i større mængder end fastsat i bilagene.
Stofferne må ikke som sådan  

 tilsættes aromaer eller fødevarer.
 Stk. 5.  

  

 Ved fremstilling af  

 aromaer må der kun anvendes de tilsætningsstoffer, som er anført i afsnit A4  

 i  

 Positivlisten - Fortegnelse over tilsætningsstoffer til fødevarer  

 på de deri  

 nævnte vilkår.
 Stk. 6.  

  

 Ved fremstilling af  

 aromaer må der kun anvendes de ekstraktionsmidler, som er tilladt i henhold  

 til  

 bekendtgørelse om tilsætningsstoffer til fødevarer m.m. på de deri nævnte  

 vilkår.
 Stk. 7.  

  

 Aromaer må overføre  

 tilsætningsstoffer til fødevarer på de betingelser, der er anført i  

 bekendtgørelse  

 om tilsætningsstoffer til fødevarer m.m.
Kapitel 4 Anvendelse af aromastoffer § 5.  

  

 Kun de aromastoffer, som er anført på den foreløbige liste, der er  

 vedtaget i medfør af Kommissionens afgørelse 1999/217/EF af 23. februar 1999  

 om  

 oprettelse af en liste over aromastoffer, som anvendes eller er bestemt til  

 anvendelse i eller på levnedsmidler i medfør af Europa-Parlamentets og Rådets  

 forordning (EF) Nr. 2232/96 med senere ændringer, må anvendes i eller på  

 fødevarer, jf. dog § 7 og bilag 1. De anførte aromastoffer må alene anvendes  

 på  

 de vilkår, der er nævnt i listen.
Kapitel 5 Markedsføring af røgaroma eller en fødevare,  

 hvori eller hvorpå der findes en røgaroma § 6.  

  

 Markedsføring af en røgaroma eller en fødevare hvori eller hvorpå der  

 findes en røgaroma skal ske i overensstemmelse med Europa-Parlamentets og  

 Rådets forordning (EF) Nr. 2065/2003 af 10. november 2003 om røgaromaer, som  

 anvendes eller er bestemt til anvendelse i eller på fødevarer.
Kapitel 6 Godkendelse af aromaer til mælkeprodukter § 7.  

  

 Aromaer, der anvendes til mælkeprodukter, skal godkendes af  

 Fødevarestyrelsen, før de tages i anvendelse.
Ansøgning sendes til  

 Fødevarestyrelsen, Mørkhøj Bygade 19, 2860 Søborg.
Kapitel 7 Bilagsændringer § 8.  

  

 Fødevarestyrelsen kan foretage ændringer i bekendtgørelsens bilag samt  

 udfærdige yderligere bilag med henblik på gennemførelse af bestemmelser for  

 aromakilder, anvendelse og fremstillingsmetoder for aromaer,  

 tilsætningsstoffer, der anvendes til aromaer, renhedskriterier,  

 mikrobiologiske  

 kriterier, analysemetoder og varebetegnelser for aromaer.
Kapitel 8 Straffebestemmelser, Overgangsforanstaltninger,  

 Ikrafttrædelsesbestemmelser m.v.
 § 9.  

  

 Med bøde straffes den, der overtræder §§ 2, 4, 5 eller 7 i denne  

 bekendtgørelse eller afgørelser truffet i henhold til bekendtgørelsen.
 Stk. 2.  

  

 Med bøde straffes den  

 der overtræder de i Europa-Parlamentets og Rådets forordning (EF) Nr.  

 2065/2003  

 af 10. november 2003 om røgaromaer, som anvendes eller er bestemt til  

 anvendelse i eller på fødevarer, fastsatte bestemmelser.
Stk. 3.  

  

 Straffen kan stige  

 til fængsel i indtil 2 år, hvis overtrædelsen er begået med forsæt eller ved  

 grov uagtsomhed, og hvis der ved overtrædelsen er 1)  

 	  

 forvoldt skade på sundheden eller fremkaldt fare derfor eller 2)  

 	  

 opnået eller tilsigtet opnået en økonomisk fordel for den  

 pågældende selv eller andre, herunder ved besparelser Stk. 4.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 10.  

  

 For primærprodukter og afledte røgaromaer samt fødevarer indeholdende  

 sådanne produkter finder overgangsforanstaltningerne i artikel 20 i  

 Europa-Parlamentets og Rådets forordning (EF) Nr. 2065/2003 af 10. november  

 2003 om røgaromaer, som anvendes eller er bestemt til anvendelse i eller på  

 fødevarer, anvendelse.
 § 11.  

  

 Denne bekendtgørelse træder i kraft den 16. juni 2005. Samtidig ophæves  

 bekendtgørelse nr. 59 af 18. januar 2005 om aromaer m.m., der må anvendes til  

 fødevarer.
Fødevarestyrelsen, den 3. juni 2005 Anders Munk Jensen /Tereza Gabriel Bilag 1 Stoffer, der ikke som sådan må tilsættes til  

 fødevarer 1) Capsaicin  

  

 Estragol  

  

 Eucalyptol  

  

 Methyleugenol 1)  

 Stofferne kan forekomme  

 i fødevaren naturligt eller efter tilsætning af aromaer, der er fremstillet  

 af  

 naturlige udgangsmaterialer.
Såfremt disse stoffer forekommer i den færdige  

 fødevare, skal de forekomme med så lav en mængde som praktisk opnåeligt.
Bilag 2 Maksimalgrænseværdier for stoffer, der kan  

 forekomme i fødevarer Maksimalgrænseværdier  

 for visse stoffer, der stammer fra aromaer og andre fødevarer, der har  

 aromagivende egenskaber, og som forekommer i færdige fødevarer, hvori der er  

 anvendt aromaer  

1) .
Stoffer Fødevarer  

  

 mg/kg Drikkevarer mg/kg Undtagelser og/eller  

  

 særlige restriktioner Agaricinsyre 20 20 100 mg/kg i  

 alkoholholdige drikkevarer og fødevarer, hvori indgår svampe.
Aloin 0,1 0,1 50 mg/kg i  

 alkoholholdige drikkevarer.
b  

  

 -Asaron 0,1 0,1 1 mg/kg i alkoholholdige  

 drikkevarer og krydderier anvendt i snacks.
Berberin 0,1 0,1 10 mg/kg i  

 alkoholholdige drikkevarer.
Coumarin 2 2 10 mg/kg i visse karamelvarer.  

  

 50 mg/kg i tyggegummi.  

  

 10 mg/kg i alkoholholdige drikkevarer.
Hydrogencyanid 1 1 50 mg/kg i nougat,  

 marcipan og marcipanerstatning eller lignende varer.  

  

 1 mg/kg i alkoholholdige drikkevarer pr. % volumen alkohol.  

  

 5 mg/kg i konserverede stenfrugter.
Hypericin 0,1 0,1 10 mg/kg i  

 alkoholholdige drikkevarer.  

  

 1 mg/kg i konfektureprodukter.
Pulegon 25 100 250 mg/kg i  

 drikkevarer aromatiseret med pebermynte eller andre myntearter.  

  

 350 mg/kg i konfektureprodukter med mynte og myntearter.
Quassin 5 5 10 mg/kg i konfektureprodukter  

 i form af pastiller.  

  

 50 mg/kg i alkoholholdige drikkevarer.
Safrol og isosafrol 1 1 2 mg/kg i  

 alkoholholdige drikkevarer med indhold af indtil 25 % volumen alkohol.  

  

 5 mg/kg i alkoholholdige drikkevarer med indhold af over 25 % volumen  

 alkohol.  

  

 15 mg/kg i fødevarer med indhold af muskatnød eller muskatblomme.
Santonin 0,1 0,1 1 mg/kg i  

 alkoholholdige drikkevarer med indhold af over 25 % volumen alkohol.
a  

  

 - og  

b  

  

 -Thujon 0,5 0,5 5 mg/kg i  

 alkoholholdige drikkevarer med indhold af indtil 25 % volumen alkohol.  

  

 10 mg/kg i alkoholholdige drikkevarer med indhold af over 25 % volumen  

 alkohol.  

  

 25 mg/kg i fødevarer af salvieprodukter.  

  

 35 mg/kg i bitter.
1)  

 Stofferne må ikke som  

 sådan tilsættes fødevarer eller aromaer.
Kan forekomme i fødevaren enten  

 naturligt eller efter tilsætning af aromaer, der er fremstillet af naturlige  

 udgangsmaterialer.
1)  

 Bekendtgørelsen indeholder bestemmelser, der gennemfører følgende direktiver  

 og  

 beslutninger eller dele heraf: Rådets direktiv 88/388/EØF af 22. juni 1988 om  

 indbyrdes tilnærmelse af medlemsstaternes lovgivning om aromaer, som må  

 anvendes i levnedsmidler, og som udgangsmaterialer til fremstilling af disse  

 (EF-Tidende 1988 L 184 s. 61), som ændret ved Kommissionens direktiv  

 91/71/EØF  

 af 16. januar 1991 (EF-Tidende 1991 L 42 s. 25). Kommissionens afgørelse  

 1999/217/EF af 23. februar 1999 om oprettelse af en liste over aromastoffer,  

 som anvendes eller er bestemt til anvendelse i eller på levnedsmidler, i  

 medfør  

 af Europa-Parlamentets og Rådets forordning (EF) Nr. 2232/96 (EF-Tidende 1999  

 L  

 84 s. 1), som ændret ved Kommissionens beslutning 2000/489/EF af 18. juli  

 2000  

 (EF-Tidende 2000 L 197 s. 53), Kommissionens beslutning 2002/113/EF af 23.  

 januar 2002 (EF-Tidende 2002 L 49 s. 1) og Kommissionens beslutning  

 2004/357/EF  

 af 7. april 2004 (EF-Tidende L 113 s. 28). I bekendtgørelsen er der henvist  

 til  

 Europa-Parlamentets og Rådets forordning (EF) Nr. 2065/2003 af 10. november  

 2003. Ifølge art. 249 i EF- traktaten gælder en forordning umiddelbart i hver  

 medlemsstat.
Henvisninger til forordningen i bekendtgørelsen er således  

 udelukkende begrundet i praktiske hensyn og berører ikke den nævnte  

 forordnings  

 umiddelbare gyldighed i Danmark.
