(Til stiftsøvrighederne) Til bestemmelserne i Kirkeministeriets cirkulære af 10. juli 1985 om løn-  

 og ansættelsesforhold for kirkesangere og for organister, der ikke lønnes  

 efter tjenestemændenes lønrammer, tilføjes herved følgende punkter:
 1. Organister, der har bestået Elementær  

 Organistuddannelse fra en af kirkemusikskolerne, er berettiget til aflønning  

 efter honorarskala Ia.
2. Kirkesangere og honorarlønnede organister er fra og  

 med kalenderåret 1989 berettiget til 3 betalte friweekends årlig.
En  

 friweekend skal omfatte hele lørdagen og søndagen og må have en samlet længde  

 på 60 timer.
En friweekend må ikke henlægges til hovedhøjtiderne.
 3. For kirkesangere og honorarlønnede organister  

 gælder samme regler om efterindtægt som for de lønrammelønnede  

 kirkefunktionærer.
 Ikrafttrædelse:
 Nærværende cirkulære træder i kraft straks.
 Cirkulæret bedes omdelt til menighedsrådene, provstiudvalgene og  

 provstirevisorerne.
 Kirkeministeriet, den 2. juni 1989.
 P.M.V.
 E.B.
