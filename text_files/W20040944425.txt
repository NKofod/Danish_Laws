Landsskatteretskendelse af 1. juni 2004 vedr.  

 vedligeholdelsesudgifter mv. ved lejers fraflytning af lejemål   

 Anpartsregler.  

 Overskud ved udlejning af lejlighed i ejersammenslutning Klagen skyldes, at skattemyndighederne ikke har godkendt fradrag  

 for diverse udgifter i forbindelse med istandsættelse af ejendommen X.
Der  

 klages endvidere over, at myndighederne har anset lejligheden Y for en privat  

 bolig, hvorved udlejningsresultatet er beskattet som kapitalindkomst.
Landsskatterettens  

 afgørelse Personlig indkomst ·  

  

 	  

 Ikke godkendt fradrag for udgift til  

 antenneanlæg 8.500 kr.
·  

  

 	  

 Fradrag for udgifter til tæpper og skabe  

 vedr. ejendommen X er alene godkendt med 2.981 kr.
Forhøjelse herefter 26.831  

 kr.
 ·  

  

 	  

 Ikke godkendt fradrag for udgifter til  

 lofter i ejendommen X 8.421 kr.
 ·  

  

 	  

 Ikke godkendt fradrag for udgifter til døre  

 i ejendommen X 3.930 kr.
 ·  

  

 	  

 Fradrag for udgifter til køb af brugt  

 køleskab og komfur til ejendommen X er alene godkendt med skønsmæssigt 2.000  

 kr.
 ·  

  

 	  

 Fradrag for udgifter vedr.  

 el-installationer i ejendommen X er alene godkendt med skønsmæssigt 774 kr.  

 Forhøjelse herefter 9.226 kr.
 ·  

  

 	  

 Fradrag for maling og tapet ejendommen X er  

 alene godkendt med skønsmæssigt 50 %. Forhøjelse herefter 4.773 kr.
 ·  

  

 	  

 Ikke godkendt fradrag for underskud af  

 udlejning af  

 lejligheden Y, da  

 udlejningen ikke er anset for erhvervsmæssig 5.716 kr.
Kapitalindkomst Ansat overskud ved udlejning af lejligheden Y 3.800 kr.
 Landsskatteretten stadfæster skatteankenævnets afgørelse.
Ad diverse udgifter vedr.  

 ejendommen X Sagens oplysninger Det fremgår, at klageren har drevet en mindre virksomhed med  

 udlejning af ejendommen, fortrinsvis enfamilieshuse.
Klageren erhvervede ejendommen X den 1. maj 1996. Ejendommens  

 stueetage og have blev indtil oktober 1997 udlejet til den tidligere ejer.
I  

 perioden fra den 1. august 1998 og til den 1. juni 1999 var stueetagen og  

 haven  

 udlejet til B.
Ejendommens kælder var udlejet til tredjemand.
 Ejendommens stueetage og have blev herefter annonceret til  

 udlejning til anden side, men klageren og hans hustru flyttede selv ind i  

 ejendommen den 1. juli 1999 i forbindelse med, at familiens tidligere bolig  

 blev solgt.
 Klageren har over for skattemyndighederne forklaret, at de  

 foretagne fradrag vedrører udgifter, der er afholdt i forbindelse med  

 Bs  

 fraflytning fra lejemålet, idet B nærmest har vandaliseret ejendommen i hans  

 lejeperiode.
Skattemyndighedernes  

 afgørelse Skattemyndighederne har ved opgørelsen af klagerens indkomst for  

 1999 alene anset klageren for berettiget til at foretage fradrag for en del  

 af  

 de selvangivne udgifter, jf. statsskattelovens § 6, stk. 1, litra a.
 Myndighederne har som begrundelse for afgørelsen henvist til  

 punkt 6.2.3 til og med punkt 6.2.8 i skatteforvaltningens revisionsrapport:
6.2 Reparation efter lejer Der er fra A oplyst, at lejerne for stueetagen havde raseret  

 lejligheden.
Gulvtæpperne havde de af A fået lov til at rive af såfremt, at  

 de  

 lagde nye gulvtæpper på.
Det havde de ikke gjort.
Et af de skabe, som  

 tilhørte  

 lejligheden havde de taget med, da de flyttede.
Desuden havde de ikke  

 vedligeholdt haven.
De fratrukne udgifter har A og hans revisor skønnet at det ville  

 løbe op i såfremt, at der evt. skulle en anden lejer ind i lejligheden.
A har  

 desuden oplyst, at han har brugt mange flere penge på at få huset i samme  

 stand, som det var før de flyttede ind.
 Der er ikke fremlagt nogen form for dokumentation eller  

 sandsynliggørelse for de nævnte ødelæggelser.
6.2.1 Køkken I regnskabet er der fratrukket en udgift til køkken for i alt  

 kr. 3.049. Udgiften vedrører diverse håndgreb m.v. købt hos  

 trælastforretning.
 Intet at bemærke.
6.2.2 Vinduer i kælderen Der er efterfølgende fra A begæret fradrag for ikke fratrukket  

 udgift til isættelse af nye vinduer i kælderen.
Samlet udgift fra vinduer og  

 døre lyder på kr. 11.992.
Henset til vejledende retningslinier udarbejdet af T og S-  

 Regionen  

 er levetiden for plastikvinduer  

 50 år.
Set i forhold til ejertiden gives der et fradrag på 4/50- del af kr.  

 11.992. Godkendt skønnet fradrag for afholdt udgifter til vinduer i kælderen  

 på  

 kr. 1.000.
Ændringen giver en nedsættelse af indkomsten på kr. 1.000 6.2.3 Antenneanlæg Der er oplyst, at det daværende antenneanlæg var så dårligt, at  

 det bedste var at lave det fra bunden.
Afholdt udgift på i alt kr. 8.500.
 I henhold til afskrivningslovens § 15 stk. 4 er der ikke fradrag  

 for særlige installationer i en- og tofamilieejendomme.
Ændringen giver en forhøjelse af indkomsten på kr. 8.500 Ifølge A burde der gives fradrag på kr. 2.500, som svarer til  

 køb af en ny antenne.
Den samlede udgift på kr. 8.500 er incl. parabolanlæg.  

 Fordelerkassen og ledningerne var ødelagt af lejerne.
Det virkede ikke.
 Henset til ejertiden på 4 år og den manglende dokumentation for,  

 at det er lejer, der har ødelagt antenneinstallationen, anses der ikke at  

 være  

 grundlag for at indrømme fradrag for udgiften eller dele heraf.
6.2.4 Tæpper og skab De fraflyttede lejere havde faet lov til at rive de daværende  

 tæpper af, såfremt at de lagde nye gulvtæpper på.
Dette havde de ikke gjort,  

 hvilket forårsagede, at brædderne i stueetagen blev ramponeret.
På baggrund  

 af  

 dette skulle A have lagt nye brædder på, men valgte i stedet at lægge nye  

 tæpper  

 ovenpå de ramponerede brædder.
 Der er ifølge regnskabet fratrukket en samlet udgift på i alt  

 kr. 29.812. Heraf er de kr. 22.212 vedrørende pålægning af gulvtæpper incl. 2  

 garderobeskabe for kr. 5.190.
 Derudover er der en udgift på kr. 1.500 til køb af et skab, som  

 er erstatning for det skab, som lejerne tog med da de flyttede.
 Det resterende beløb vedrørende køb af diverse materiale.
Idet ejendommen ikke var nyistandsat ved udlejningens  

 påbegyndelse (ifølge lejeaftalen) godkendes et skønnet fradrag på 10 % af de  

 afholdte udgifter.
Det vil sige, at fradraget bliver kr. 2.981.
Ændringen giver en forhøjelse af indkomsten på kr. 26.831 Der er oplyst, at ca. ½-delen af stueetagen var pålagt med  

 tæpper, den resterende del var brædder.
Disse brædder var ødelagt af lejer.
A  

 ville have haft afslebet brædderne, men disse var så ramponeret og samtidig  

 med  

 at dette ville "løbe op" i samme beløb som nye tæpper, valgte de at  

 pålægge tæpper  ca. 100 m2.
 Både A og hans revisor ytrede mening om, at der minimum skulle  

 gives fradrag for nye tæpper, svarende til værdien af tæpper ved  

 genudlejning,  

 mellem kr. 12.000  15.000.
 Vort oprindelige opfattelse fastholdes, idet der ikke er  

 fremlagt nogen form for dokumentation for at lejer har forårsaget  

 ekstraordinære ødelæggelser.
6.2.5 Lofter Ifølge regnskabet er der fratrukket en udgift til lofter på kr.  

 9.001.
I henhold til ejendomsregistreret ses at ejendommen er opført i  

 1937. Lofterne har derfor en levetid på 62 år.
Sammenholdt med den tid du har  

 udlejet! ejet ejendommen, hvilket er 4 år, gives der et skønnet fradrag på  

 4/62- del afkr. 9.001. Godkendt skønnet fradrag for afholdte udgifter til  

 loft  

 bliver så kr. 580.
 Ændringen giver en forhøjelse af indkomsten på kr. 8.421.
Der blev på mødet oplyst, at det tidligere loft havde siddet der  

 i ca. i 8 år.
Det var tidligere ejer, der havde sat nyt op.
Loftet var rustik  

 loft.
Loftet var plettet, men kunne dog evt, males.
Simon oplyste, at ved en  

 evt. genudlejningen ville disse være blevet udskiftet.
 Eftersom loftet alene er udskiftet på grund af pletter, som  

 kunne males, fastholdes vort oprindelige forslag.
6.2.6 Døre Udgiften til køb af døre lyder ifølge regnskabet på kr. 4.200.
I henhold til ejendomsregistreret ses at ejendommen er opført i  

 1937. Dørene har derfor en levetid på 62 år.
Sammenholdt med den tid du har  

 udlejet/ejet ejendommen, hvilket er 4 år, gives der et skønnet fradrag på  

 4/62- del af kr. 4.200. Godkendt skønnet fradrag for afholdte udgifter til  

 loft  

 bliver så kr. 270.
Ændringen giver en forhøjelse af indkomsten på kr. 3.930 Ved en evt. genudlejning ville 4 døre være blevet udskiftet.
A  

 oplyste, at der tidligere havde siddet mahognidøre i.
Disse ville man gerne  

 have ladet sidde i, men dørene var ødelagt af lejeren.
A og hans revisor  

 mener,  

 at der skulle være fuld fradrag for udgiften.
 Henset til ejertiden på 4 år og den manglende dokumentation for  

 at det er lejer, der har ødelagt dørene, anses der ikke at være grundlag for  

 at  

 indrømme fradrag for udgiften eller dele heraf.
6.2.7 El-installationer Der er ifølge regnskabet fratrukket en udgift til  

 el-installationer på i alt kr. 12.000. Beløbet er ifølge A et skøn over, hvad  

 det har kostet at lave de gamle installationer.
Skønnet er udarbejdet af et  

 elfirma.
I henhold til ejendomsregistreret ses at ejendommen er opført i  

 1937. El-installationerne har derfor en levetid på 62 år.
Sammenholdt med den  

 tid du har udlejet! ejet ejendommen, hvilket er 4 år, gives der et skønnet  

 fradrag på 4/62-del af kr. 12.000. Godkendt skønnet fradrag for afholdt  

 udgifter til el-installationer bliver så kr. 774.
Skrivelse fra advokat C modtaget den 2 0/4-2001. Ifølge  

 skrivelsen har A angiveligt haft udgifter til indkøb af komfur og køleskab  

 til  

 erstatning for det den tidligere lejer fraflyttede (umuligt at rengøre).  

 Udgiften kan dog ikke overstige det indkøb af tilsvarende brugt materiel  

 ville  

 koste.
Vi godkender derfor et skønsmæssigt udgift på køb af en brugt komfur  

 og  

 køleskab på kr. 2.000, som yderligere fradragsberettiget.
Den skønsmæssige  

 værdi er ansat med udgangspunkt i markedspriserne for brugte hårde hvidevarer  

 (gul og gratis).
Ændringen giver en forhøjelse af indkomsten på 9.226 Udgiften til el-installationer lød samlet på kr. 60.000. En  

 fagmand havde vurderet, at 115 del af udgiften ville svarer til de ting man  

 ville  

 have lavet, såfremt ejendommen skulle genudlejes.
De tidligere installationer  

 var ca. 25-30 år gamle, men disse var ødelagt af lejeren.
Lejeren havde sågar  

 klippet nogle ledninger over.
 Henset til ejertiden på 4 år og den manglende dokumentation for  

 at det er lejer, der har ødelagt el-installationen, anses der ikke at være  

 grundlag for at indrømme yderligere fradrag for udgiften eller dele heraf end  

 hvad, der ovenstående er anført.
6.2.8 Maling og tapet Udgiften til maling og tapet er ifølge regnskabet på kr. 9.547.
Idet ejendommen ikke var nyistandsat ved udlejningens  

 påbegyndelse (ifølge lejeaftalen) godkendes et skønnet fradrag på 50 % af de  

 afholdte udgifter.
Det vil sige, at fradraget bliver kr. 4.774.
 Ændringen giver en forhøjelse af indkomsten på kr. 4.773.
A oplyste, at udgiften alene vedrørte køb af materialer.
A har  

 selv malet og tapetseret.
Udgiften ville også have været endnu højere,  

 såfremt  

 at han havde haft en fagmand til det.
De mente ikke, at udgiften var  

 urealistisk.
Vort oprindelige opfattelse fastholdes, idet der ikke er  

 fremlagt nogen form for dokumentation for at lejer har forårsaget  

 ekstraordinære ødelæggelser. Efterfølgende har skattemyndigheden under hensyntagen til  

 omstændighederne ved den tabte mulighed for at tilbagetage lejerens depositum  

 på 10.800 kr. og de udokumenterede oplysninger om den fraflyttede lejers  

 ødelæggelser m.v. accepteret et skønnet fradrag for tab svarende til  

 depositummet på 10.800 kr.  yderligere accepteret fradrag på 2.000 kr.  

 i  

 forbindelse med udskiftning af hvidevarer, pkt. 6.2.7. Der er herefter  

 godkendt  

 yderligere fradrag på 8.800 kr.
Klagerens påstand og  

 argumenter Klagerens repræsentant har over for Landsskatteretten nedlagt  

 påstand om, at følgende fradrag godkendes:
Udgift til antenneanlæg 8.500 kr.
Udgift til tæpper og skabe 26.831 kr.
Udgift til lofter 8.421 kr.
Udgift til døre 3.930 kr.
Udgift til el-installationer 9.226 kr.
Udgift til maling og tapet 4.773 kr.
 Repræsentanten har nedlagt subsidiær påstand om, at  

 Landsskatteretten godkender udgiftsfradrag efter et skøn.
Det er forklaret, at klageren havde lejet lejligheden på  

 ejendommen X ud til B, og at klageren i forbindelse med Bs fraflytning  

 konstaterede, at lejligheden var blevet meget medtaget grænsende til det  

 vandaliserende.
Klageren gik herefter i gang med at opgøre de  

 erstatningskrav,  

 han skulle gøre gældende over for B.
Der var tale om beskadigelser på lofter  

 /  

 etageadskillelse, indvendig trapper og døre, vinduer / udvendig døre og  

 gulve.
Desværre var klageren ikke opmærksom på 14-dages reglen i  

 lejelovens § 98, stk. 2. Først da klageren efterfølgende rettede henvendelse  

 til advokat om sit krav mod lejeren blev klageren opmærksom på lejelovens  

 regler.
Der blev forsøgt fremsat et så stort krav, at klageren kunne modregne  

 i  

 det ved lejemålets etablering indbetalte depositum.
Som følge af, at fristen  

 i  

 lejeloven var overskredet, udtog B stævning mod klageren for at få  

 tilbagebetalt depositum, hvilket klageren ikke kunne undgå pga. lejelovens §  

 98, stk. 2. En vurdering af Bs økonomi og holdning førte til, at en  

 civil  

 retssag aldrig ville kunne betale sig.
Klageren forsøgte at leje lejeligheden ud igen og indrykkede i  

 den forbindelse en annonce i lokalavisen.
Midt i bestræbelserne på at leje  

 lejligheden ud til en ny lejer, blev klageren kontaktet af en person, som  

 søgte  

 en tilsvarende bolig som den bolig klageren boede i med sin familie.
Klageren  

 forlangte 1.250.000 kr. for boligen og køberen accepterede.
Klageren og  

 familien ville herefter flytte til lejligheden på ejendommen X.
 Repræsentanten har gjort gældende, at det ikke skattemæssigt bør  

 komme klageren til skade, at han ikke var opmærksom på de civilretlige regler  

 i  

 lejelovens § 98, at Landsskatterettens kendelse af 25. september 1997, TfS  

 1997.785, støtter klagerens sag, at der ifølge ligningsvejledningen E.K.2.3  

 gives fradrag i den personlige indkomst for faktiske  

 vedligeholdelsesudgifter,  

 der relaterer sig til udlejningsperioden samt at klageren i den foreliggende  

 sag med meget stor sandsynlighed ville have kunne fået erstatning efter  

 lejelovens regler, hvis kravet var fremsat indenfor tidsfristen.
 Klageren har henvist til diverse erklæringer m.m., herunder:
 ·  

  

 	  

 Erklæring fra den tidligere lejer af  

 ejendommen, hvor det erklæres, at lejligheden og haven var pæn og velholdt,  

 da  

 denne blev overtaget af de nyere lejere men ramponeret, da disse fraflyttede.
 ·  

  

 	  

 Erklæring fra lejeren af ejendommens  

 kælder, hvor det erklæres, at der i den sidste lejers tid var meget uro og at  

 lejligheden og haven ikke blev passet, hvorved lejligheden blev meget  

 ramponeret.
 ·  

  

 	  

 Erklæringer fra diverse håndværkere, som  

 skulle foretage udbedringerne efter den fraflyttede lejer.
 ·  

  

 	  

 Redegørelse af 19. april 2001 fra advokat  

 C, hvoraf det fremgår, at klageren på grund af lejelovens § 98, stk. 2, ikke  

 kunne komme igennem med sine krav over for den tidligere lejer vedrørende de  

 skader, der var udøvet på ejendommen i udlejningsperioden.
·  

  

 	  

 Stævning udtaget på vegne af B mod  

 klageren.
Klageren søges tilpligtet at anerkende, at tilbageholdt depositum  

 skal tilbagebetales til B.
 ·  

  

 	  

 Fotografier af boligen ejendommen X.
 ·  

  

 	  

 Tilstandsrapport fra april 1996.
Landsskatterettens  

 bemærkninger og begrundelse Det følger af statsskattelovens § 6, stk. 1, litra a, at der er  

 fradragsret for udgifter til vedligeholdelse af den skattepligtiges  

 indkomstgivende ejendele, hvorimod udgifter til forbedringer ikke er  

 fradragsberettigede, jf. statsskattelovens § 6, stk. 2.
Ved sondringen mellem vedligeholdelse og forbedring gælder, at  

 udgifter der er medgået til at sætte ejendommen i bedre stand, end den var i  

 ved erhvervelsen ikke anses for fradragsberettigede forbedringsudgifter.  

 Derimod anses udgifter, der er afholdt til genopretning af den forringelse af  

 ejendommen, der er sket i ejertiden, for fradragsberettigede  

 vedligeholdelsesudgifter.
Der vil herefter alene kunne godkendes fradrag for  

 den del af udgifterne til istandsættelse af ejendommen X, der kan anses for  

 medgået til vedligeholdelse af ejendommen i udlejningsperiode eller  

 reetablering af ejendommen efter lejerens fraflytning.
Landsskatteretten finder ikke grundlag for at godkende fradrag  

 for udgifter udover de af skattemyndighederne allerede godkendte  

 udgiftsfradrag.
Retten har herved henset til, at det ud fra de foreliggende  

 oplysninger må antages, at langt hovedparten af udgifterne er medgået til  

 egentlig forbedring af den pågældende ejendom, idet det ikke ved det  

 fremlagte  

 materiale kan anses for dokumenteret eller tilstrækkeligt sandsynliggjort, at  

 der i udlejningsperioden er forvoldt så omfattende skader og ødelæggelser på  

 det  

 udlejede som påstået.
 Den påklagede afgørelse vil herefter være at stadfæste på disse  

 punkter.
 Ad lejligheden Y.
Sagens oplysninger Det fremgår af sagens oplysninger, at klageren ejer lejligheden  

 Y.
Ifølge vedtægterne for Ejersammenslutningen skal Ejersammenslutningen  

 drive  

 motelvirksomhed og varetage medlemmernes interesse som ejerlejlighedsejere.  

 Det  

 fremgår videre af vedtægterne, at medlemmerne er forpligtet til at stille  

 deres  

 ejerlejlighed til rådighed for udlejning i forbindelse med moteldrift gennem  

 Ejersammenslutningen.
Ejerne kan reservere deres lejlighed til eget brug, men skal  

 være opmærksomme på, at der ikke er lige gode muligheder herfor på alle  

 tidspunkter af året (højsæson m.v.). Ejeren kan ikke regne med altid at få  

 sin  

 egen lejlighed  det tilstræbes dog.
Hvis der i højsæsonen ønskes  

 booking-garanti, betales 75 % af den til enhver tid fastsatte udlejningspris.  

 Bortset fra rengøring og el betaler ejeren ikke for brug af lejligheden.  

 Ejersammenslutningen omfattede i alt 42 lejligheder.
 Samtlige indtægter og udgifter i ejersammenslutningen fordeles  

 efter fordelingstal med 1/42.
Klageren medregnede ved opgørelsen af sin personlige indkomst  

 for indkomståret 1999  

 underskud  

 vedrørende udlejning af lejligheden med 5.716 kr.
Det selvangivne underskud  

 af  

 udlejningen er opgjort som følger:
Samlet resultat før afskrivning,  

 -71.826 / 25 iflg. særskilt regnskab for  

 ejersammenslutningen -2.873 kr.
-renteudgifter Underskud ifølge regnskab -2.843 kr -5.716 kr.
 Endvidere har klageren selvangivet overskud af egen bolig med  

 1.700 kr.
Skattemyndighedernes afgørelse Skattemyndighederne har skattemæssigt anset lejligheden for at  

 være en privat bolig, hvorved udlejningsresultatet er kapitalindkomst.
Der er  

 til støtte herfor henvist til revisionsrapporten, hvoraf fremgår:
Ejendommen Y Der er for ejersammenslutningen lavet et særskilt regnskab.  

 Regnskabet er udarbejdet af et revisionsfirma.
 Der er ifølge regnskabet fratrukket et negativt resultat på kr.  

 5.716 incl. renteudgifter.
 Opgørelse af resultat ved udlejning af lejlighed Y er opgjort  

 som følgende:
Samlet resultat før afskrivninger -71.826: 25 kr.  

 -2.873 - renteudgifter kr.  

 -2.843 Negativ resultat / underskud (fremgår af regnskabet) kr.  

 -5.716 Lejligheden Y er skattemæssigt at se for at være en privat  

 bolig.
Der er selvangivet korrekt overskud af ejerbolig.
Udlejningsresultatet  

 skal derfor indgå/ beskattes som kapitalindkomst.
 Da en opgørelse og fordeling af faktiske udgifter anses for at  

 være yderst svært at håndtere, bør det tilbydes A at anvende den såkaldte kr.  

 7.000/ 40 %- regel i forbindelse med opgørelse af overskuddet ved udlejning  

 jf.  

 ligningslovens § 15 0:
Samlet bruttolejeindtægt 451.821: 25 = 18.072 kr.
- skattefri bundfradrag -7.000 kr.
-40 % af rest kr. 11.072 -4.429 kr- 6.643 kr.
- renteudgifter -2.843 kr.
Ny ansat overskud ved udlejning 3.800 kr.
 Da vi er bekendt med at bruttolejeindtægten kan være  

 fejlbehæftet (forbrugsindtægter indgår som et nettobeløb), tages der  

 forbehold  

 for, at en anden opgørelsesmetode kan kræves anvendt fremover.
Der er fra A oplyst, at der ligger ansøgninger hos kommunen til  

 bedømmelse af om lejlighederne kunne få sommerhusstatus.
Dette er dog ikke  

 endelig afgjort.
Senere indgår alle lejligheder under samme vedtægter.  

 Angående, om ovenstående opgørelsesmetode vil accepteres fra deres side  

 vender  

 revisoren tilbage med.
Efter aftale med revisor den 7/6-01 accepteres efter  

 omstændighederne ovenstående opgørelse, men der tages forbehold for anmodning  

 om genoptagelse inden for gældende 3 års forældelsesregler jf.  

 skattestyrelseslovens § 4 stk. 3. Klagerens påstand og argumenter Klagerens repræsentant har over for Landsskatteretten nedlagt  

 påstand om, at der er tale om erhvervsmæssig udlejning, hvorved resultatet af  

 ejendommen Y -5.716 kr. er personlig indkomst.
Repræsentanten har særligt  

 henset til, at lejlighederne ikke har sommerhusstatus, at lejlighederne skal  

 udlejes gennem Ejersammenslutningen, at ejerne ingen fortrinsret har til brug  

 af lejlighederne samt at anvendelse af lejlighederne i højsæsonen medfører  

 lejebetaling til Ejersammenslutningen.
 Der er til støtte for påstanden videre henvist til følgende  

 bilag:
 Generalforsamlingsprotokol af 24.02.2001 hvor det  

 fremgår, at området er reguleret af Hotel- og  

 Restaurationslovgivningen og at en ændring af ejerlejlighedernes status til  

 sommerhuse ikke er forenelig med Hotel- og Restaurationslovgivningen.
 Vedtægter for ejersammenslutningen, hvoraf fremgår, at der er  

 tale om en erhvervsvirksomhed.
 Byplanvedtægt nr. xx for Kommunen.
Landsskatterettens bemærkninger og begrundelse Bestemmelsen i personskattelovens § 4, stk. 1, nr. 10, 1. led,  

 vedrørende anpartsvirksomhed omfatter indkomst ved selvstændig  

 erhvervsvirksomhed. når antallet af ejere er større end 10, og den  

 skattepligtige ikke deltager i virksomhedens drift i væsentligt omfang.  

 Ifølge  

 vedtægterne for ejersammenslutningen fordeles lejeindtægterne og  

 vedligeholdelsesudgifter, såvel indvendige som udvendige, mellem de 42  

 lejligheder.
Investeringen i ejersammenslutningen er derfor omfattet af  

 anpartsreglerne, herunder underskudsbegrænsningsreglen i personskattelovens §  

 13, stk. 6, hvilket dog forudsætter, at investors udlejningsvirksomhed er  

 erhvervsmæssig.
Landsskatteretten er enig med skattemyndighederne i, at der ikke  

 er grundlag for at anse udlejningen af lejligheden Y, for at være  

 erhvervsmæssig udlejningsvirksomhed, idet klageren ifølge vedtægterne for  

 ejersammenslutningen, ikke har været afskåret fra at disponere over  

 lejligheden, ligesom det ikke er godtgjort, at den ikke har været benyttet  

 privat af klageren.
Det forhold, at lejligheden ikke har haft status som  

 sommerhus ændrer ikke herved.
Klageren er herefter ikke omfattet af  

 anpartsreglerne.
Da retten endvidere kan tilslutte sig myndighedernes  

 opgørelse  

 af overskuddet efter ligningslovens § 15 O, stadfæstes den påklagede  

 afgørelse  

 også på dette punkt.
