Bilag 1 Bekendtgørelse om betaling for kontrol med skovfrø og -planter m.m.
 I medfør af § 1, stk. 3, nr. 9, i lov om frø, kartofler og planter, jf. lovbekendtgørelse nr. 261 af 26. april 1999, og efter bemyndigelse fastsættes:
 § 1. Virksomheder, der er registreret efter bekendtgørelse om skovfrø og planter, skal betale gebyrer som fastsat i bilag 1 til dækning af Plantedirektoratets udgifter til administration og kontrol m.m. i henhold til den nævnte bekendtgørelse.
 Stk. 2. Gebyrerne, jf. bilag 1, nr. 1 og 2, beregnes for finansåret 2008 forholdsmæssigt, idet gebyret for perioden 1. januar 2008 til 1. maj 2008 beregnes på grundlag af takster i bekendtgørelse nr. 1718 af 21. december 2006 om betaling for kontrol med skovfrø og -planter.
 § 2. Uanset bestemmelserne i § 1 skal en virksomhed der har betalt registreringsgebyr, og som omregistreres i forbindelse med ejerskifte, ikke betale nyt registreringsgebyr.
 § 3. Virksomheder, der kun er registreret en del af året, kan ikke kræve tilbagebetaling eller afkortning af det årlige registreringsgebyr.
 § 4. Gebyrer forfalder ved påkrav, og betaling skal ske senest 30 dage efter fakturaens dato.
 Stk. 2. Betales forfaldne gebyrer ikke rettidigt, skal der betales en årlig rente svarende til renten i henhold til rentelovens § 5. Den tillagte rente udgør dog mindst 50 kr.
 Stk. 3. For erindringsskrivelser betales et rykkegebyr på 100 kr.
 Stk. 4. Der er udpantningsret for gebyrer og renter.
 § 5. Bekendtgørelsen træder i kraft den 1. maj 2008.
 Stk. 2. Bekendtgørelse nr. 1718 af 21. december 2006 om betaling for kontrol med skovfrø og -planter m.m. ophæves.
