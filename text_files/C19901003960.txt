(julebrev) I forbindelse med aflæggelse af årsregnskabet for 1990 herunder  

 indsendelse af foreløbigt resultatopgørelse og status m.v., skal tilsynet  

 meddele følgende til bankerne samt de øvrige pengeinstitutter med en  

 arbejdende kapital (det vil sige indlån + ansvarlig indskudskapital +  

 egenkapital) på mindst 100 mio.kr. ultimo 1989:
 1. GENERELT VEDRØRENDE ÅRSREGNSKABET FOR 1990.
 1.1. Regnskabsbekendtgørelsen:
 Den 31. december 1990 træder en ændringsbekendtgørelse til  

 regnskabsbekendtgørelsen af 28. november 1988 i kraft.
Denne ændringsbekendtgørelse, der er udstedt den 10. december 1990,  

 medfører alene en ændring af skema F.B. 11, hvor passivpost 1.5.  

 »Særlige indlånsformer« får en ny underpost 1.5.10.  

 »Gevinstopsparingskonti«.
Bekendtgørelsens tekstdel er ligeledes  

 ændret i overensstemmelse hermed.
 Bestemmelserne i den nye ændringsbekendtgørelse finder kun anvendelse på  

 pengeinstitutternes årsregnskaber for 1990.
Den 1. januar 1991 træder en ny regnskabsbekendtgørelse om  

 regnskabsaflæggelse m.v. for pengeinstitutter m.v. i kraft.
Denne  

 bekendtgørelse, der implementerer Rådets direktiv af 8. december 1986 om  

 bankers og andre penge- og finansieringsinstitutters årsregnskaber og  

 konsoliderede regnskaber (86/635/EØF) i dansk regnskabslovgivning, erstatter  

 alle nugældende regnskabsbekendtgørelser.
 Tilsynet vil i januar måned 1991 udsende en vejledning til institutterne  

 vedrørende månedsbalancerne/månedsstatistikken.
 1.2. Indsendelse til tilsynet:
 1.2.1. Foreløbige årsregnskaber:
Et af formålene med indberetning af foreløbig resultatopgørelse og status  

 m.v. (FB-regnskab) er at give tilsynet mulighed for at gennemse, om  

 opstillingen er i overensstemmelse med de fastsatte fællesformer og god  

 regnskabsskik.
Det er derfor vigtigt, at det indberettede materiale er  

 forsynet med de noter ud over standardnoterne, som pengeinstituttet agter at  

 medtage i det endelige årsregnskab.
 Pengeinstitutterne skal indsende foreløbige årsregnskaber for:
a. pengeinstituttet selv.
Skemaerne F.B. 1-29 indberettes maskinelt.  

 Skemaerne F.B. 30-35 samt noter ud over standardnoterne indberettes på papir  

 i 2 eksemplarer.
b. pengeinstitutkoncernen, hvis pengeinstituttet er moderselskab i en  

 koncern.
Regnskabet indberettes på papir i 2 eksemplarer og udarbejdes i  

 overensstemmelse med reglerne i bekendtgørelse om pengeinstitutters  

 aflæggelse af koncernregnskab af 20. december 1985.
 Pengeinstitutterne skal ikke:
 a . indberette foreløbige årsregnskaber for eventuelle datterselskaber.
 b . indberette F.B. 8-14 for instituttets udenlandske filialer.
 c . indberette F.B. 8-14 for instituttet eksklusive udenlandske filialer.
Tilsynet vil inden 8 bankdage efter at have modtaget de(t) foreløbige  

 årsregnskab(er) kontakte pengeinstituttet, såfremt der skal foretages  

 ændringer i resultatopgørelse og status.
Dette gælder, uanset om de(t)  

 pågældende årsregnskab(er) måtte være offentliggjort.
Fristen løber fra det tidspunkt, hvor tilsynet har modtaget det senest  

 fremsendte/indberettede materiale.
Det skal i denne forbindelse oplyses, at  

 tilsynet først har det maskinelt indberettede materiale i hænde 1 arbejdsdag  

 efter, at det er indberettet til CMA.
 Såfremt pengeinstituttet foretager ændringer i et allerede indberettet  

 foreløbigt årsregnskab, løber påny en 8-dages frist fra det tidspunkt,  

 tilsynet har modtaget det senest indberettede materiale.
Tilsynet skal henstille, at mindre ændringer/rettelser til skemaerne F.B.  

 1-29 indberettes på vedlagte rettelsesskema.
Kun større ændringer/rettelser  

 til skemaerne bør indberettes maskinelt.
Alle ændringer/rettelser til F.B.  

 30-35 indberettes på papir.
 1.2.2. Endelige årsregnskaber og revisionsprotokollater:
Til tilsynet skal pengeinstituttet inden udgangen af marts måned 1991  

 indsende et revideret og af bestyrelsen godkendt endeligt årsregnskab samt  

 eet af bestyrelsen underskrevet revisionsprotokollat vedrørende årsregnskabet  

 1990 udarbejdet af de valgte revisorer (jf. iøvrigt lovens § 37, stk. 1).  

 Pengeinstitutter, der har intern revision skal herudover indsende en kopi af  

 det interne revisionsprotokollat vedrørende årsregnskabet.
Regnskabet  

 indsendes på FC-formularerne underskrevet af direktionen, bestyrelsen og  

 revisionen bilagt erklæring om, at det endelige årsregnskab er i  

 overensstemmelse med det indberettede foreløbige årsregnskab (se  

 følgeskrivelse). Underskrifterne må ikke være fotokopierede.
 For pengeinstitutkoncerner indsendes ligeledes inden udløbet af marts  

 måned 1991 et revideret og af bestyrelsen godkendt endeligt årsregnskab.  

 Regnskabet udarbejdes i overensstemmelse med forskrifterne i  

 koncernregnskabsbekendtgørelsen.
Endelig indsendes for såvel indenlandske som udenlandske datterselskaber  

 inden udgangen af marts måned 1991 et revideret og af datterselskabets  

 bestyrelse godkendt endeligt årsregnskab.
Regnskabet indsendes på  

 FC-blanketter.
Regnskabet skal være underskrevet af selskabets bestyrelse, direktion og  

 valgte revisorer.
Dette indebærer, medmindre instituttet af tilsynet har fået  

 meddelt dispensation fra lovens § 36, stk. 2, at de samme revisorer, der  

 underskriver pengeinstituttets regnskab, også skal underskrive  

 datterselskabets regnskab.
Dette gælder også for udenlandske datterselskaber.
 Der skal ikke indsendes revisionsprotokollater for datterselskaberne.
 For børsmæglerselskaber, der er datterselskaber af pengeinstitutter, skal  

 ikke indsendes regnskab på FC-blanketter. Årsregnskaber for datterselskaber,  

 der er børsmæglerselskaber, udarbejdes og indsendes i overensstemmelse med  

 reglerne i regnskabsbekendtgørelsen for børsmæglerselskaber.
 Det henstilles, at alle underskrifter i de endelige årsregnskaber  

 suppleres med navnet i maskinskrift.
 1.2.3. Generalforsamling/repræsentantskabsmøde:
Dirigenten for generalforsamlingen eller i sparekasser det  

 repræsentantskabsmøde, hvor årsregnskabet/koncernregnskabet er forelagt til  

 godkendelse, skal umiddelbart efter forsamlingens/mødets afholdelse overfor  

 tilsynet give oplysning om årsregnskabet/koncernregnskabet er vedtaget uden  

 ændringer.
Den samme pligt påhviler dirigenten for den generalforsamling/det  

 repræsentantskabsmøde, hvor datterselskabsregnskaberne forelægges til  

 godkendelse.
 Hvis forsamlingen/mødet har vedtaget ændringer i det af bestyrelsen  

 godkendte regnskab, skal dirigenten inden 8 dage efter forsamlingens/mødets  

 afholdelse til tilsynet indsende det endelige regnskab, således som det er  

 godkendt af generalforsamlingen eller repræsentantskabet, med angivelse af de  

 ændringer, der er foretaget (jf. lovens § 37, stk. 2).
 1.4. Trykte årsregnskaber.
 Såfremt pengeinstituttet lader årsregnskabet (for pengeinstituttet,  

 koncernen, datterselskaber) trykke, skal tilsynet anmode om at få tilsendt 2  

 eksemplarer af de trykte årsregnskaber.
 2. STATUS.
 2.1. Værdiansættelsen af aktiver:
 Værdiansættelsen af aktiver skal med de præciseringer, der fremgår af dels  

 regnskabsbekendtgørelsen og dels denne vejledning, foretages under  

 iagttagelse af reglerne i bank- og sparekasselovens §§ 31 og 32.
 Værdiregulering af fastforrentede aktiver herunder udlån kan kun undlades  

 i de tilfælde, hvor disse aktiver såvel økonomisk som juridisk kontraktligt  

 er knyttet til tilsvarende passiver på en sådan måde, at pengeinstituttets  

 gældsforpligtelse i en likvidationssituation fuldt ud vil kunne indfries ved  

 realisation   

 af de modsvarende aktiver.
 Ved værdiansættelse af papirer, der er noteret på Københavns Fondsbørs,  

 anvendes »alle handler« som den officielt noterede kurs.
 2.1.1. Obligationer:
 Obligationer kan ifølge bank- og sparekasselovens § 32, stk. 1, højst  

 optages til kursværdien ultimo.
 2.1.2. Pantebreve:
Pantebreve må ifølge bank- og sparekasselovens § 32, stk. 5, højst optages  

 til deres værdi i handel og vandel.
En vejledning til værdiansættelsen kan  

 findes i pengeinstitutternes pantebrevsstatistik, der oplyser om effektive  

 rentesatser for nyudstedte standardpantebreve.
Statistikken udsendes gennem  

 Finansrådet.
 2.1.3. Unoterede aktier:
Unoterede aktier værdiansættes højst til indre værdi, jf. reglerne i  

 regnskabsbekendtgørelsen.
Tilsynet kan dog acceptere, at aktier erhvervet som  

 led i medvirken ved omstrukturering af erhvervsvirksomheder (jf.
BSL § 1,  

 stk. 4) i erhvervelsesåret og næstfølgende år optages til anskaffelseskursen,  

 såfremt denne af pengeinstituttets eksterne revisorer vurderes som en  

 realistisk handelspris under hensyntagen til en forsigtig vurdering af  

 indtjeningspotentialet i virksomheden.
I en note til aktivpost 7 angives værdien af disse unoterede aktier  

 fordelt på erhvervelsesår.
Endvidere angives i noten forskellen mellem de  

 nævnte aktiers bogførte værdi og indre værdi.
 2.1.4. Faste ejendomme:
 Med hensyn til vurderingen af ejendomme henvises til bank- og  

 sparekasselovens § 31, herunder bestemmelsen i stk. 1, hvorefter en ejendom  

 ikke må optages til en højere værdi end anskaffelsesprisen med tillæg af  

 beløb, der er anvendt til forbedringer, og stk. 3, hvorefter god  

 regnskabsskik er afgørende for, om en ejendom skal nedskrives.
En ejendom kan opskrives til den offentlige ejendomsværdi eller  

 kontantværdien, som den fremgår af den seneste årsregulering, såfremt  

 værdiforøgelsen må antages at være af varig karakter.
I tilfælde, hvor  

 pengeinstituttet har foretaget opskrivninger af en eller flere af sine  

 ejendomme, og den offentlige kontante ejendomsværdi (eller kontantværdien,  

 som den fremgår af en efterfølgende årsregulering), for de pågældende  

 ejendomme er lavere end den bogførte værdi ultimo foregående regnskabsår,  

 skal der foretages nedskrivning af ejendommen(e) til den nye lavere  

 ejendomsværdi.
I tilfælde, hvor et pengeinstitut har indgået et »sale and lease  

 back« arrangement, og hvor lejen må skønnes at være højere end en normal  

 markedsleje, skal denne merforpligtelse tilbagediskonteret til  

 opgørelsestidspunktet afskrives og passiveres.
Denne afskrivning kan  

 foretages som en kapitalbevægelse analogt med nedskrivning af fast ejendom.
 2.1.5. Goodwill:
 Tilsynet kan acceptere, at de pengeinstitutter, der måtte ønske det, i  

 årsregnskabet for 1990 opløser deres pengeinstitutrelevante goodwillposter  

 over kapitalbevægelser.
 2.1.6. Udækkede positioner:
 Der skal erindres om, at tilsynet skal have skriftlig meddelelse før et  

 pengeinstitut begynder at opgøre de udækkede positioner fra uafviklede  

 fondsterminsforretninger m.v. på grundlag af retningslinierne i afsnit 2 i  

 regnskabsbekendtgørelsens bilag 1 underbilag 3.
 2.2. Værdiansættelsen af passiver.
 2.2.1. Indlån:
 Kursregulering af uopsigelige fastforrentede indlån denomineret i kroner  

 må ikke finde sted.
 Valutakursregulering af indlån skal finde sted som anført i  

 regnskabsbekendtgørelsens bilag 1.
 2.2.2. Vedtægtshjemlede kursreguleringsfonde og andre reservationer:
 Tilsynet skal anmode de pengeinstitutter, der stadig har vedtægtshjemlede  

 kursreguleringsfonde om at opløse disse ved aflæggelsen af årsregnskabet for  

 1990.
 Begrundelsen er, at resultatopgørelsens post 10 »Overført til  

 vedtægtshjemlet kursreguleringsfond« ikke indgår i den nye  

 regnskabsbekendtgørelse, der træder i kraft 1. januar 1991.
 Tilsynet skal med tilsvarende begrundelse henstille til de  

 pengeinstitutter, der har uopløste kursreservationer på noterede obligationer  

 og aktier henholdsvis på valutamellemværender, om at tilbageføre disse over  

 post 11.1. respektive post 11.2 i resultatopgørelsen.
 3. RESULTATOPGØRELSEN.
 3.1. Arbejdsmarkedsbidrag:
 Pengeinstituttets udgift til arbejdsmarkedsbidrag skal i 1990 udgiftsføres  

 under resultatopgørelsens post 5.2. »Lønninger m.v. til personale«.
 3.2. Indskydergarantifonden:
 Indbetalinger til indskydergarantifonden i 1990 samt reguleringer  

 vedrørende tidligere års indbetalinger skal i årsregnskabet føres under  

 resultatopgørelsens post 7.3. »Ekstraordinære udgifter«.
 Hvis pengeinstituttet ikke har foretaget indbetalinger, men afgivet  

 forskrivning for egenkapital, skal denne bogføres som en garanti.
 3.3. Afskrivninger og hensættelser:
 3.3.1. Generelt:
 Tilsynet skal alvorligt indskærpe nødvendigheden af, at såvel store som  

 små engagementer nøje gennemgås med henblik på at vurdere, hvilken risiko for  

 tab, der hviler på dem.
 Ved vurderingen skal der ikke alene tages hensyn til den øjeblikkelige  

 situation, men også virksomhedens/låntagerens fremtidsudsigter.
Hensættelsesbehovet skal særligt nøje vurderes i situationer, hvor  

 pengeinstituttet har nedsat eller nulstillet renten på kreditter m.v. som  

 følge af debitors økonomiske problemer.
Dette gælder, hvad enten kunden har  

 fået meddelelse om denne nedsættelse eller ej.
 3.3.2. Mindre og ensartede engagementer:
 Med hensyn til mindre og ensartede engagementer kan tilsynet acceptere, at  

 hensættelserne foretages på basis af statistiske beregninger over  

 debitorrisikoen.
 Kravet om ensartethed går både på debitorkategori og lånekategori.
 Hvis et pengeinstitut vælger at estimere hensættelsesbehovet på mindre og  

 ensartede engagementer på basis af statistiske metoder, skal pengeinstituttet  

 overfor tilsynet, f.eks. i forbindelse med en inspektion, kunne dokumentere,  

 at disse hensættelser er tilstrækkelige til at dække den på engagementerne  

 hvilende risiko.
 Den statistiske metode må kun anvendes, såfremt foretagelse af direkte  

 individualiserede hensættelser vil være forbundet med meget store  

 omkostninger.
 3.3.3. Konstaterede tab:
 Tilsynet skal vedrørende konstaterede tab bemærke, at:
 3.3.4. Tilgodehavender i udlandet:
Pengeinstituttet skal gennemgå disse fordringer for at afdække en eventuel  

 risiko på den enkelte korrespondent og det enkelte land med henblik på at  

 foretage de nødvendige hensættelser.
Opmærksomheden henledes på, at der skal  

 hensættes tilstrækkeligt til imødegåelse af tab på grund af de særlige risici  

 (landerisici) på fordringer i gældstruede lande.
Risikoen på fordringer i  

 disse lande består dels i risikoen på debitor eller udsteder og dels i  

 risikoen for, at debitor eller udsteder ikke kan honorere sine forpligtelser  

 på grund af valutarestriktioner eller andre transfereringsproblemer (country  

 transfer risk).
Afgørende for, om der er tale om en landerisiko, er den geografiske  

 lokalisering af låntagers eller udsteders aktiver, som skal anvendes til at  

 servicere lånet.
En oversigt over gældstruede lande vedlægges som bilag 1.
Størrelsen af landerisikoen afhænger af erfaringerne med og  

 forventningerne om betalingsforsinkelser, gældssaneringsaftaler, moratorier  

 etc.
Ved fordringer forstås i denne forbindelse udlån, garantier,  

 værdipapirer og finansielle instrumenter med modparter i gældstruede lande.  

 Der kan ses bort fra handelsfinansiering med en løbetid på under eet år.
 Pengeinstitutter med fordringer i gældstruede lande anmodes om sammen med  

 indsendelse af FB-regnskabet til tilsynet at indsende følgende oplysninger på  

 koncernniveau opgjort land for land:
 1. Bruttofordring (udlån, garantier, korrespondenter  

 og værdipapirer) eksklusive handelsfinansiering < 1 år.
 2. Pengeinstituttets hensættelse (inkl. underkurs på  

 værdipapirer) pr. 31. december 1990 på denne fordring i kr.
 3. Pengeinstituttets hensættelse og underkurs pr. 31.  

 december 1990 i % af fordringen.
 Lande, hvor den samlede fordring er mindre end 1 mio.USD., kan opgøres  

 under eet.
 3.3.5. Tilbageføring af tilskrevne renter:
Ifølge regnskabsbekendtgørelsen må tilbageføring af tilskrevne renter ikke  

 finde sted, idet tilskrevne renter altid skal tages til indtægt i  

 resultatopgørelsen.
For debitorer, der har standset betalingerne eller er  

 erklæret konkurs, bør indtægtsføring af renter dog ophøre i det omfang,  

 renten kan anses for uerholdelig.
Indgår renten alligevel på et senere  

 tidspunkt, skal den indtægtsføres under resultatopgørelsens post 1.1 Rente og  

 provision af udlån.
 4. BOGFØRING AF SPECIELLE FORRETNINGER.
 4.1. NIF/RUF/MOFF's m.fl.:
 I tilfælde, hvor et pengeinstitut står som »underwriter« på en  

 sådan facilitet, skal pengeinstituttets forpligtelse bogføres efter følgende  

 retningslinier:
 Hvis faciliteten har form af en tegningsgaranti, det vil sige  

 pengeinstituttet forpligter sig til at aftage værdipapirer, som debitor ikke  

 kan afsætte på markedet, skal hele forpligtelsen bogføres som en garanti  

 analogt med en tegningsgaranti.
 Hvis faciliteten derimod har karakter af en kassekreditlignende  

 kreditfacilitetsramme, skal pengeinstituttet kun bogføre det faktiske trukne  

 beløb på faciliteten.
 I »blandede« faciliteter, det vil sige faciliteter, hvor der  

 både indgår en tegningsgaranti og en kassekreditlignende kreditfacilitet,  

 bogføres »delfaciliteterne« efter ovenstående regler.
 4.2. Swaps:
 Rentebetalinger i renteswap- respektive valutaswapforretninger må ikke  

 modregnes i renter af de forretninger, som de er indgået til dækning af.
 Rente af rente- og valutaswapforretninger periodeafgrænses og posteres  

 brutto under »øvrige renteindtægter« respektive under »øvrige  

 renteudgifter«.
 Hovedstolen i en valutaswapforretning behandles som en  

 valutaterminsforretning.
 De enkelte swapkontrakter kursreguleres opgjort til markedsværdien  

 (»mark-to-market«).
Markedsværdien føres i balancen under »andre aktiver« respektive  

 »andre passiver«.
Markedsværdien opgøres som forskelsbeløbet mellem  

 den tilbagediskonterede nutidsværdi af swapforretningens fremtidige  

 rentebetalinger (til etableringstidspunktets rente/valutakurser) og af en  

 tilsvarende swapforretnings rentebetalinger indgået på opgørelsesdagens  

 rente/valutakurser.
Ved en tilsvarende swapforretning forstås en  

 swapforretning med samme hovedstol, restløbetid og rente-cash flow.
 Denne kursregulering foretaget for hele swapporteføljen posteres under  

 resultatopgørelsens post 8.3. Kursgevinst/tab på pantebreve m.v.
 Pengeinstitutter, der har indgået swapforretninger, og hvor  

 kursreguleringen på disse numerisk er større end kursreguleringerne på  

 pantebrevsbeholdningen, kan i det offentliggjorte og trykte regnskab betegne  

 resultatopgørelsens post 8.3. som »Resultat af finansielle  

 instrumenter«.
 Pengeinstituttet kan undlade at kursregulere swap-forretninger, der  

 opfylder følgende betingelser:
A.
Swap-forretningen er indgået til dækning af renterisikoen på et fast  

 forrentet passiv.
B.
Kursreguleringen på swap-forretningen opgjort efter reglerne i afsnit  

 4.2.1. ækvivalerer en kursregulering af det pågældende passiv, hvis dette  

 blev opgjort mark-to-market.
Tilsynet forudsætter herved, at det pågældende  

 passiv ikke efter reglerne i vejledningens afsnit 2 er matchet med et  

 fastforrentet aktiv, således at pengeinstituttet undlader at kursregulere  

 aktivet, jf. bemærkningerne i afsnit 2.1. om fastforrentede aktiver.
 Pengeinstitutter, der har indgået swapaftaler, skal i noter til  

 resultatopgørelsens post 1.6 Øvrige renteindtægter, post 2.5. Øvrige  

 renteudgifter, post 8.3. Kursgevinst/kurstab på pantebreve m.v., aktivpost 12  

 respektive passivpost 6, specificere:
 a . Den samlede bruttovolumen af instituttets swapportefølje.
 b . Markedsværdien af instituttets swapportefølje.
 c . Hvor stor en del af swapporteføljen, der er kursreguleret efter  

 reglerne i afsnit 4.2.1.
 d . Den borførte renteindtægt henholdsvis renteudgift fra instituttets  

 swapforretninger.
 e . Den bogførte kursregulering af swapporteføljen.
 4.3. Forward Rate Agreements (FRA).
 For pengeinstitutternes handler med Forward Rate Agreements (» f  

 remtidige r ente a ftaler«) i danske kroner gælder indtil udløbetaf 1990  

 følgende regler:
5. DISPENSATIONER FOR DATTERSELSKABER 5.1. Generelt:
 Efter bank- og sparekasselovens § 48a, stk. 3, finder de for  

 pengeinstitutterne gældende regnskabsbestemmelser tillige anvendelse på  

 pengeinstitutternes datterselskaber, medmindre der i henhold til § 48a, stk.  

 6 er givet dispensation.
Pengeinstitutterne skal således for hvert enkelt datterselskab til  

 tilsynet indsende et FC-regnskab.
Endvidere skal indsendes 2 eksemplarer af  

 det trykte regnskab, hvis instituttet lader datterselskabets regnskab trykke.
 Pengeinstitutterne skal derimod ikke indsende FB-regnskaber for  

 datterselskaberne.
 Datterselskaberne har mulighed for at opnå dispensation fra BSL kapitel 7  

 (afsnit 5.2), dispensation fra BSL § 36, stk. 1 (afsnit 5.3) samt  

 dispensation fra BSL § 36, stk. 2 (afsnit 5.4).
 5.2. Dispensation fra BSL kapitel 7:
 Tilsynet vil på baggrund af konkrete og individuelle ansøgninger være  

 positivt indstillet på at meddele datterselskaber, der er ejendomsselskaber,  

 og selskaber omfattet af BSL § 1, stk. 4, dispensation fra  

 regnskabsbestemmelserne i BSL kapitel 7 bortset fra BSL § 36 og § 37, stk. 1,  

 1-2 pkt. (for så vidt angår dispensation fra BSL § 36 se afsnittene 5.3-5.4).
Såfremt der meddeles dispensation, skal datterselskaber med hjemsted i  

 Danmark aflægge årsregnskab under iagttagelse af reglerne i Årsregnskabsloven  

 af 10. juni 1981 med senere ændringer.
Datterselskaber med hjemsted i  

 udlandet skal, hvis dispensation gives, aflægge regnskab efter lovgivningen  

 på hjemstedet.
 Med hensyn til datterselskaber, der er ejendomsselskaber, vil tilsynet  

 betinge dispensation af, at bank- og sparekasselovens regler om  

 værdioptagelsen af faste ejendomme samt afsnit 2.1.4. i denne vejledning  

 finder anvendelse.
 For så vidt angår selskaber, der af pengeinstituttet er overtaget i  

 henhold til BSL § 1, stk. 4, er det tilsynets praksis, at dispensation kun  

 gives for det regnskabsår, hvori overtagelsen finder sted.
 Tilsynet skal fremhæve, at de nævnte dispensationer kun vil være gældende  

 til og med udgangen af 1990.
Efter 1. januar 1991 vil virksomheder omfattet af bank- og  

 sparekasselovens § 1a, stk. 1, kunne friholdes fra at indgå i  

 koncernregnskabet medmindre Finanstilsynet i medfør af lovens § 37a, stk. 10,  

 har resolveret, at datterselskaber omfattet af § 1a, stk. 1, skal indgå i  

 koncernregnskabet.
Datterselskaber, der driver forsikringsvirksomhed eller  

 accessorisk virksomhed kan friholdes fra at indgå i koncernregnskabet, hvis  

 tilsynet ud fra en konkret ansøgning har meddelt dispensation i medfør af  

 lovens § 37a, stk. 11.
 5.3. Dispensation fra BSL § 36, stk. 1:
 Tilsynet er endvidere indstillet på at give dispensation fra kravet i  

 bank- og sparekasselovens § 36, stk. 1 om to revisorer, når der er tale om  

 datterselskaber af ubetydelig størrelse i forhold til moderselskabet  

 (pengeinstituttet) under forudsætning af, at datterselskabets regnskab  

 revideres af en af pengeinstituttets statsautoriserede revisorer.
 Tilsynet skal oplyse, at dispensationer fra lovens § 36, stk. 1, kun vil  

 være gældende efter 1. januar 1991, hvis datterselskabet iøvrigt eller efter  

 meddelt dispensation ikke omfattes af lovens § 37a, stk. 8, jf. iøvrigt  

 bemærkningerne i afsnit 5.2.2.
 5.4. Dispensation fra BSL § 36, stk. 2:
 Endeligt vil tilsynet, når ganske særlige forhold gør sig gældende, kunne  

 meddele dispensation fra kravet i bank- og sparekasselovens § 36, stk. 2, om  

 at revisionen af datterselskaber udføres af moderselskabets revisorer.
 Meddelte dispensationer fra lovens § 36, stk. 2, vil også være gyldige  

 efter 1. januar 1991, idet indholdet af den nye lovs § 34, stk. 2 og stk. 3  

 er helt identisk med den gamle lovs § 36, stk. 2 og 3.
 5.5. Andre dispensationer:
 Andre ansøgninger om dispensation fra bank- og sparekasselovens § 48a,  

 stk. 3, vil tilsynet tage stilling til ud fra en nærmere vurdering af de  

 enkelte ansøgninger.
 5.6. Vejledning i øvrigt:
 En af tilsynet meddelt dispensation vil blive meddelt skriftligt.
 Ved alle dispensationsansøgninger skal datterselskabets vedtægter og  

 årsregnskab for 1989 vedlægges.
 Det skal bemærkes, at årsregnskaber for 1990 skal indsendes til tilsynet  

 også for de selskaber, der får meddelt en eller flere af ovennævnte  

 dispensationer.
 6. KONCERNREGNSKAB.
 Selskaber, der i henhold til bekendtgørelse om bankers og sparekassers  

 aflæggelse af koncernregnskab omfattes af koncernbegrebet, skal medtages i  

 koncernregnskabet.
 Hvis et pengeinstitut imidlertid kun har et enkelt eller flere  

 datterselskaber, som alle for så vidt angår vurderings- og regnskabsregler  

 har fået meddelt dispensation fra BSL kapitel 7 bortset fra §§ 36 og 37, stk.  

 1, 1-2 pkt. (jf. afsnit 5.2), så kan § 4 i bekendtgørelse om  

 pengeinstitutters aflæggelse af koncernregnskab finde anvendelse, det vil  

 sige koncernregnskabet udarbejdes som en koncernredegørelse.
 Hvis et pengeinstitut har flere datterselskaber, hvor eet eller flere, men  

 ikke alle datterselskaber har fået meddelt nævnte dispensation, skal følgende  

 regler iagttages:
a.
For moderselskabet og de »ikke-fritagne« datterselskaber  

 udarbejdes et koncernregnskab i overensstemmelse med reglerne i  

 koncernregnskabsbekendtgørelsens §§ 2 og 3.
b.
For de i litra nævnte virksomheder og de »fritagne«  

 virksomheder udarbejdes en koncernredegørelse i overensstemmelse med reglerne  

 i bekendtgørelsens § 4, dog således at der i denne sammenhæng ved  

 »moderselskaber« i § 4, stk. 2, forstås »de virksomheder, der  

 indgår i koncernregnskabet udarbejdet efter bekendtgørelsens § 3«.
c.
I en note til koncernredegørelsen angives for hvert enkelt  

 »fritaget« datterselskab begrundelserne for, at dette ikke indgår i  

 regnskabet udarbejdet efter bekendtgørelsens § 3.
 Også koncernregnskabet skal indsendes til tilsynets forudgående  

 gennemgang, jf. bemærkningerne under afsnit 1.2.
Konsolideringen skal udover iagttagelse af reglerne i  

 koncernregnskabsbekendtgørelsen foretages i overensstemmelse med de regler  

 der iøvrigt gælder for pengeinstitutter.
Eksempelvis skal kursreguleringen af  

 hele koncernens obligationsbeholdning indgå under resultatopgørelsesposten  

 »Kursreguleringer«.
 Det skal dog bemærkes, at hvis datterselskaber i medfør af de  

 regnskabsbestemmelser, de er underkastet, er fritaget for at foretage en  

 opsplitning af kursreguleringen af obligationsbeholdningen på en  

 renteniveauafhængig del respektive en løbetidsafhængig del, skal hele  

 kursreguleringen af datterselskabets obligationsbeholdning betragtes som  

 renteniveauafhængig.
 Opmærksomheden skal henledes på, at i fodnoten til koncernregnskabets  

 status, skal første punkt: »Koncernen har mellemværender, der indgår i  

 Danmarks internationale likviditet med ...« ikke udfyldes.
7. REVISIONEN 7.1. Revisionens gennemførelse:
 Tilsynet skal her henvise til bestemmelserne i bekendtgørelse nr. 746 af  

 5. december 1989 om revisionens gennemførelse i pengeinstitutter, der afløser  

 bekendtgørelse nr. 585 af 29. november 1974 om revisionens gennemførelse i  

 banker og sparekasser.
 Tilsynet skal anmode om, at beskrivelsen af de 10 største engagementer, af  

 andre engagementer, der overstiger 15 % af instituttets egenkapital og af  

 øvrige engagementer, der har givet anledning til væsentlige bemærkninger (jf.  

 bekendtgørelsens § 4, stk. 3-5) som minimum bør omfatte følgende faktuelle  

 oplysninger:
a.
Tilsagt kredit- og garantiramme b.
Aktuelt træk c.
Tilsagt ramme for terminsforretninger m.v.
d.
Urealiseret tab på fonds- og valutaterminsforretninger e.
Sikkerhedsstillelse f.
Hensættelse.
 Denne beskrivelse skal suppleres med en verbal beskrivelse af hvert enkelt  

 engagement omfattende som minimum revisors vurdering af:
a.
Værdien af de stillede sikkerheder b.
Debitors økonomiske forhold såfremt den tillægges betydning ved  

 engagements vurderingen c.
Om der er behov for hensættelse/hensættelse udover det allerede  

 foretagne til afdækning af den på engagementet hvilende risiko.
 Engagementsbeskrivelserne skal afsluttes med revisors vurdering af,  

 hvorvidt instituttets samlede hensættelser er tilstrækkelige til at dække den  

 på engagementerne hvilende risiko.
 7.2. Indskydergarantifonden:
Tilsynet skal endvidere henvise til § 3, stk. 6 i bekendtgørelse om  

 indskydergarantifonden af 7. marts 1988, hvorefter det påhviler instituttets  

 valgte revisorer at foretage en påtegning i revisionsprotokollen om  

 bekendtgørelsens § 3, stk. 5 overholdes.
Det vil sige en påtegning om, at  

 instituttet kan beregne den enkelte kundes af indskydergarantiordningen  

 dækkede nettoindlån, eller at pengeinstituttet er tilsluttet et edb-system,  

 der kan foretage beregningen.
8. OFFENTLIGGØRELSESREGLER Såvel pengeinstituttets som koncernens resultatopgørelse og status skal  

 offentliggøres i et eller flere dagblade, som udkommer på pengeinstituttets  

 hjemsted.
Det er således ikke tilstrækkeligt at offentliggøre årsregnskabet i  

 Statstidende.
 Den i bank- og sparekasselovens § 37, stk. 3, omtalte godkendte fællesform  

 for pengeinstitutternes årsregnskaber er fællesform FC.
 For koncernerne er den godkendte fællesform indeholdt i bilaget til  

 koncernregnskabsbekendtgørelsen.
 Tilsynet dispenserer indtil videre fra kravet om offentliggørelse af  

 datterselskabsregnskaber.
 Erhvervs- og selskabsstyrelsen har overfor tilsynet oplyst, at  

 pengeinstitutterne til styrelsen kun skal fremsende regnskaber for de  

 selskaber, som pengeinstitutterne driver i medfør af bank- og  

 sparekasselovens § 1, stk. 4.
 9. VEJLEDNING VEDRØRENDE FORELØBIGT OG ENDELIGT ÅRSREGNSKAB.
 FØLGESKRIVELSE VEDRØRENDE FORELØBIGT ÅRSREGNSKAB.
 Den vedhæftede følgeskrivelse vedrørende foreløbigt årsregnskab  

 (Fællesform B) m.m. skal vedlægges i udfyldt stand.
 FØLGESKRIVELSE VEDRØRENDE ENDELIGT ÅRSREGNSKAB.
 Den vedhæftede følgeskrivelse vedrørende endeligt årsregnskab (Fællesform  

 C) m.m. skal vedlægges i udfyldt stand.
FINANSTILSYNET -------------------------------------------------------------------- -------------------------------------------------------------------- Eventuel henvendelse vedr. regnskabet kan ske til:
-------------------------------------------------------------------- -------------------------------------------------------------------- Eventuel henvendelse vedr. regnskabet kan ske til:
-------------------------------------------------------------------- 4. Bogføringspraksis:
 Det ønskes oplyst, hvilket afkastningsprincip der benyttes for  

 tilskrivning af afkast til puljedeltagerne (lagerprincip/modificeret  

 realisationsprincip).
Ad punkt 2 Aktiverne skal ansættes til den værdi, de indgår med i status  

 (lagerprincippet). Summen af posterne under punkt 2 skal stemme overens med  

 punkt 1 (en eventuel forskelsværdi skal føres under post 2.5 Beholdning af  

 andet).
Bilag 1 Oversigt over gældstruede lande.
Algeriet, Angola, Argentina, Bangladesh, Benin, Bolivia, Brasilien, Bulgarien, Cameroon, Chile, Columbia, Congo, Costa Rica, Cuba, Ecuador, Elfenbenskysten, Etiopien, De Forenede Arabiske Republikker, Filippinerne, Gabon, Gambia, Ghana, Guiana, Honduras, Indien, Indonesien, Irak, Iran, Israel, Jamaica, Jordan, Jugoslavien, Kenya, Kuwait, Liberia, Libyen, Madagaskar, Malawi, Marokko, Mexico, Mozambique, Myanmar, Nicaragua, Nigeria, Nord Korea, Pakistan, Panama, Papua Nyguinea, Paraguay, Peru, Polen, Qatar, Somalia, Sovjetunionen, Saudi Arabien, Sierra Leone, Sri Lanka, SydAfrika, Syrien, Tanzania, Trinidad og Tobago, Tunis, Ungarn, Uruguay, Venezuela, Vietnam, Yemen, Zaire, Zambia og Ægypten.
Bilag 2 -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- -------------------------------------------------------------------- Som felt nr. anføres det ud for hvert beløbsfelt i skemaerne (FB) anførte  

 nummer.
Såfremt en rettelse medfører konsekvensrettelser i totaler, skal alle  

 konsekvensrettelser tillige indberettes.
