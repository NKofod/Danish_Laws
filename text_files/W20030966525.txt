Landsskatteretskendelse af 4. marts 2003 vedr.
Rentefiksering  

  mellemregning mellem koncernselskaber A ApS klager for indkomstårene 1999 og 2000 over, at de stedlige  

 skattemyndigheder har fikseret renteindtægt vedr.
B ApS, hhv. 43.174 og  

 53.944  

 kr.
For indkomståret 2000 tillige over, at de stedlige skattemyndigheder ikke  

 har godkendt fradrag for tab på tilgodehavende, 251.853 kr.
A ApS ejede hele anpartskapitalen i det sambeskattede selskab B  

 ApS.
Selskabernes regnskabsår strakte sig over perioden 1. maj til 30. april.  

 Der var etableret en mellemregningskonto mellem selskaberne, som pr. 30.  

 april  

 i årene 1998-2000 udviste en saldo på henholdsvis 651.121 kr., 730.456 kr. og  

 757.657 kr. i A ApS favør.
Mellemregningskontoen henstod uforrentet.  

 Det  

 fremgår endvidere af sagens oplysninger, at selskabet var medejer af I/S C,  

 der  

 i regnskabet for indkomståret 2000 fratrak ekstraordinære udgifter på 503.707  

 kr., hvoraf de 251.853 kr. blev fratrukket i selskabets skattepligtige  

 indkomst.
 Ad forrentning af mellemregningskonto:
De stedlige skattemyndigheder har ikke anerkendt den manglende  

 forrentning af mellemregningskontoen, idet aftalen herom ikke svarede til,  

 hvad  

 der kunne være opnået, såfremt der havde været tale om uafhængige parter, jf.  

 ligningslovens § 2, stk. 1. Myndighederne har konstateret, at parterne var  

 interesseforbundne, hvorfor betingelsen for at gribe korrigerende ind efter  

 ligningslovens § 2 har været opfyldt.
Skattemyndighederne har på baggrund  

 heraf  

 fikseret en renteindtægt i selskabet på henholdsvis 43.174 kr. og 53.944 kr.  

 for indkomstårene 1999-2000, hvilket svarede til en forrentning på diskontoen  

 med tillæg af 4 pct.
 Selskabets repræsentant har nedlagt påstand om, at selskabets  

 skatteansættelse foretages i overensstemmelse med det selvangivne, idet der  

 med  

 henvisning til at selskaberne var sambeskattede ikke har været grundlag for  

 at  

 fiksere en renteindtægt i selskabet.
 Landsskatteretten skal  

 udtale:
Det bemærkes, at selskabet ved opgørelsen af den skattepligtige  

 indkomst skal anvende priser og vilkår for økonomiske transaktioner i  

 overensstemmelse med, hvad der kunne være opnået, hvis transaktionerne var  

 afsluttet mellem uafhængige parter, jf. ligningslovens § 2, stk. 1. Det  

 bemærkes endvidere, at ligningslovens § 2 er en lovfæstelse af den praksis  

 vedrørende rentefiksering, som lå forud for Højesterets dom trykt i TfS  

 1998.199, hvorfor denne praksis er tilsigtet opretholdt.
Det bemærkes  

 endvidere, at selskaber, der har opnået tilladelse til sambeskatning, skal  

 opgøre den skattepligtige indkomst for hvert selskab efter de almindelige  

 regler, jf.
Ligningsvejledningen S.D.4.
Retten finder herefter, at mellemregningskontoen må sidestilles  

 med et anfordringstilgodehavende, samt at en manglende forrentning af en  

 sådan  

 fordring ikke kan anses for at svare til markedsmæssige vilkår.
I  

 overensstemmelse med ligningslovens § 2, stk. 1, må der herefter ske en  

 korrektion af forrentningen.
Under hensyn til det oplyste om  

 mellemregningskontoen, og at selskabet ikke har dokumenteret eller på anden  

 måde sandsynliggjort, at den manglende forrentning var forretningsmæssigt  

 begrundet, finder retten ikke grundlag for at tilsidesætte den af  

 skattemyndighederne anvendte rentesats.
 Der er herefter adgang til at foretage betalingskorrektion, jf.  

 ligningslovens § 2, stk. 4, i det omfang de øvrige betingelser herfor er  

 opfyldt.
Ad fradrag vedr.
I/S C:
Selskabet var sammen med D ApS interessenter i I/S C med 50 pct.  

 hver.
Selskaberne ejede endvidere hver 50 pct. af anpartskapitalen i E ApS,  

 der  

 drev en dyrehandel.
Butikken blev imidlertid lukket den 15. marts 2000, og  

 selskabet gik umiddelbart herefter konkurs.
En del af likviditetsbehovet i E  

 ApS blev dækket over mellemregningskontoen med I/S C.
I forbindelse med  

 konkursen i E ApS blev tabet på mellemregningskontoen opgjort til 503.707 kr.  

 der blev fratrukket regnskabsmæssigt i interessentskabet.
A ApS foretog  

 fradrag  

 for 50 pct. af beløbet ved indkomstopgørelsen for indkomståret 2000.
 De stedlige skattemyndigheder har i medfør af kursgevinstlovens  

 § 4, stk. 1 nægtet selskabet fradrag for tabet på fordringen., idet der var  

 tale om pengeudlån mellem koncernforbundne selskaber, jf. kursgevinstlovens §  

 4, stk. 2. Til uddybning heraf har myndighederne anført, at der havde været  

 den  

 samme anpartshaverkreds bag selskaberne siden fordringens stiftelse.  

 Selskabet  

 har herefter ikke kunnet foretage fradrag for de 251.853 kr.
 Selskabets repræsentant har nedlagt påstand om, at selskabet  

 havde fradrag for tabet vedrørende mellemregningskontoen i medfør af  

 kursgevinstlovens § 4, stk. 3, 4 eller 5, idet fordringen vedrørte beløb, der  

 tidligere var blevet beskattet hos A ApS i form af husleje eller beregnede  

 renter af samme.
 Landsskatteretten skal  

 udtale:
Gevinst og tab på fordringer medregnes som udgangspunkt ved  

 opgørelsen af den skattepligtige indkomst, jf. kursgevinstlovens § 3. Tab på  

 fordringer på koncernforbundne selskaber kan imidlertid ikke fradrages, jf.  

 kursgevinstlovens § 4, stk. 1. Retten bemærker imidlertid, at I/S C i  

 juridisk  

 forstand betragtes som transparent, hvorfor A ApS betragtes som kreditor for  

 50  

 pct. af gælden.
Idet A ApS alene ejede 50 pct. af anpartskapitalen i E ApS  

 kan  

 disse selskaber ikke betragtes som koncernforbundne, jf. kursgevinstlovens §  

 4,  

 stk. 2. Selskabet kan herefter foretage fradrag for tabet på fordringen på E  

 ApS, jf. kursgevinstlovens § 3.
