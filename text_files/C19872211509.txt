(Til alle amtsråd og  

 kommunalbestyrelser) I henhold til § 18, stk. 3, i lov om uddannelse af lærere til folkeskolen,  

 jfr. lovbekendtgørelse nr. 334 af 4. juli 1985, fastsættes herved følgende  

 regler om statens tilskud til kommunerne til drift af faste øvelsesskoler og  

 supplerende øvelsesskoler:
I.
Tilskud til lærerlønsudgifter § 1. Til dækning af forøgelsen i lønudgifterne som følge af  

 øvelsesskolevirksomheden ydes følgende tilskud (jfr. dog § 2 og § 3):
 1. Lærere/overlærere i lønrammerne 18/26:
 2. Lærere/overlærere i lønrammerne 13/21/23/24 (eller tilsvarende):
 For hver ugentlig reduktionstime, som skyldes praktiklærervirksomhed,  

 herunder nedsættelsen af det normale antal pligtige undervisningstimer fra  

 26,32 til 23,40, ydes 1/26,32 af lønnen på skalatrin 29 i kommunen.
 3. Skoleinspektører og viceskoleinspektører ved faste  øvelsesskoler:
 4. Særlig feriegodtgørelse, uddannelsesudgifter m.v.:
 Der ydes et tilskud på 5% af tilskudsbeløbene i henhold til nr. 1 - 3.
 § 2. I Københavns kommune og de øvrige kommuner i Københavns-området,  

 hvor der ydes kommunale løntillæg, som er godkendt i henhold til  

 tjenestemandslovens § 37, anvendes skalatrin 30 i stedet for skalatrin 29 ved  

 beregningen af tilskud efter § 1, nr. 1 og 2.
 § 3. Kommunalbestyrelsen kan bestemme, at tilskuddene efter § 1, nr. 1 og  

 2, jfr. § 2, skal opgøres individuelt på følgende måde:
 1. Lærere/overlærere i lønrammerne 18/26:
I stedet for skalatrin 32 anvendes det skalatrin (inkl. tillæg), hvorpå  

 den enkelte lærer er placeret den 1. februar i vedkommende skoleår.
I stedet  

 for skalatrin 29 (eller 30, jfr. § 2) anvendes det skalatrin i lønrammerne  

 13/21/23/24 (eller i det særlige lønrammeforløb i Københavns-området), som  

 ifølge nedenstående oversigt svarer til den enkelte lærers placering den 1.  

 februar i vedkommende skoleår:
 2. Lærere i lønrammerne 13/21/23/24 (eller tilsvarende):
 I stedet for skalatrin 29 (eller 30, jfr. § 2) anvendes det skalatrin  

 (inkl. tillæg), hvorpå den enkelte lærer er placeret den 1. februar i  

 vedkommende skoleår.
II.
Andre tilskud § 4. Til dækning af forøgelsen i udgifter til kontorhold og  

 undervisningsmaterialer ydes til faste øvelsesskoler et tilskud på 119 kr.  

 årlig for hver lærerstuderende, der pr. 1. september er optaget i seminariets  

 klasser i de 3 første uddannelsesår.
 Stk. 2. Beløbet efter stk. 1 reguleres med 3% for hver fulde 3 points,  

 hvormed månedsprisindekset (januar 1980 = 100) overstiger 100. Reguleringen  

 foretages pr. 1. august i forhold til det på dette tidspunkt gældende  

 pristal, og beløbet afrundes til nærmeste hele kronebeløb.
 § 5. Såfremt en lærer ved en øvelsesskole efter seminarierektorens  

 anbefaling optages på et praktiklærerkursus, afholder seminariet de hermed  

 forbundne vikarudgifter, en eventuel kursusafgift (ekskl. opholdsudgifter)  

 samt udgiften til befordringsgodtgørelse efter de for staten gældende regler.
 § 6. Til dækning af udgifter til lokaler, som på den faste øvelsesskole  

 overvejende er til rådighed for de lærerstuderendes aktiviteter på skolen,  

 ydes et årligt tilskud på 104 kr. pr. m2.
 Stk. 2. Beløbet efter stk. 1 reguleres som angivet i § 4, stk. 2.
 Stk. 3. I særlige tilfælde kan det efter anmodning fra  

 kommunalbestyrelsen tages i betragtning, at undervisningslokalerne af hensyn  

 til de lærerstuderende er større, end hvad der er almindeligt i nyere  

 folkeskoler.
III. Øvelsesskolelæreres undervisning på seminariet § 7. Overtager en lærer ved øvelsesskolen undervisningstimer ved  

 seminariet inden for sit pligtige timetal, godtgør seminariet kommunen en  

 andel af den pågældendes løn svarende til undervisningens omfang.
IV.
Seminarielæreres undervisning på øvelsesskolen § 8. Overtager en seminarielærer undervisningstimer ved øvelsesskolen  

 inden for sit pligtige timetal, godtgør kommunen seminariet 1/26,32 af lønnen  

 på skalatrin 35 i vedkommende kommune for hver løntime.
V.
Opgørelse og afregning § 9. Opgørelse foretages halvårsvis for perioderne 1. august til 31.  

 januar og 1. februar til 31. juli.
Afregning sker midt i perioderne,  

 henholdsvis senest 1. november og senest 1. maj.
VI.
Ikrafttræden § 10. Cirkulæret træder i kraft straks og har virkning fra den 1. februar  

 1987.
 Stk. 2. Undervisningsministeriets cirkulære af 12. marts 1987 om statens  

 tilskud til drift af kommunale øvelsesskoler m.v. ophæves.
Undervisningsministeriet, Direktoratet for Folkeskolen og  

 Seminarier m.v., den 29. maj 1987.
 P.d.v.
