Bekendtgørelse  

 om en mellem Danmark og Tyskland  

  

 afsluttet Voldgifts- og Forligstraktat.  

(* 1) Under 2. Juni 1926 er der  

 mellem  

 den danske og den tyske Regering afsluttet følgende Voldgifts- og  

 Forligstraktat:
DANSK-TYSK VOLDGIFTS- OG  

 FORLIGSTRAKTAT Kongeriget Danmark og det  

 tyske Rige, som er opfyldt af Ønsket om  

 at fremme Udviklingen af Fremgangsmaaden til fredelig Bilæggelse af  

 mellemfolkelige Tvistigheder, er kommet overens om at afslutte en almindelig  

 Voldgifts- og Forligstraktat.
I dette Øjemed er udnævnt  

 til Befuldmægtigede af Hans Majestæt Kongen af  

 Danmark og Island:
Hr.
Kammerherre  

  

 Herluf Zahle,  

  

 overordentlig Gesandt og befuldmægtiget Minister i  

 Berlin, og af den tyske Rigspræsident:
Hr.
Dr.
GUSTAV STRESEMANN,  

 Rigsudenrigsminister.
 der, efter at have prøvet  

 hinanden Fuldmagter og befundet disse i god og behørig Form, er kommet  

 overens  

 om følgende Bestemmelser:
 Artikel 1.
 De kontraherende Parter  

 forpligter sig til at undergive alle Tvistigheder af hvilkensomhelst Art, der  

 maatte opstaa mellem Danmark og Tyskland og ikke indenfor en passende Frist  

 kan  

 løses ad diplomatisk Vej, og som ikke med begge Parters Samtykke bliver  

 forelagt for den faste Domstol for mellemfolkelig Retspleje, enten en  

 Voldgiftsbehandling eller en Forligsbehandling i Overensstemmelse med  

 nærværende Traktat.
 Tvistigheder, med Hensyn  

 til hvis Løsning de kontraherende Parter ved andre mellem dem bestaaende  

 Aftaler er  

 bundet til en særlig Fremgangsmaade, skal behandles i Overensstemmelse med  

 Bestemmelserne i saadanne Aftaler.
Artikel 2 Voldgiftsbehandling  

 undergives paa Forlangende af en af Parterne de Tvistigheder, ved hvilke  

 Parterne  

 indbyrdes er i Tvist om en Ret, navnlig de Tvistigheder, der angaar:
for det første: Bestaaen,  

 Fortolkning og Anvendelse af en mellem de to Parter afsluttet statlig  

 Overenskomst; for det andet: et  

 hvilketsomhelst Spørgsmaal vedrørende mellemfolkelig Ret; for det tredje:  

 Tilstedeværelsen af en Kendsgerning, der, saafremt den godtgøres, udgør en  

 Krænkelse af en  

 mellemfolkelig Forpligtelse; for det fjerde: Omfanget og  

 Arten af Godtgørelsen i Tilfælde af en saadan Krænkelse.
 Bestaar der mellem Parterne  

 Meningsforskelle om, hvorvidt en Tvistighed hører til de ovenfor betegnede  

 Arter, afgøres dette foreløbige Spørgsmaal ved Voldgiftsbehandling.
 Artikel 3.
Ved Spørgsmaal, der ifølge  

 Landets Love i den Stat, mod hvilken et Krav fremsættes, skal afgøres af de  

 dømmende Myndigheder, derunder indbefattet Forvaltningsretter, kan denne Stat  

 forlange, at Tvistighederne først underkastes Voldgiftsbehandling, efter at  

 der  

 er blevet fældet en endelig Afgørelse ved Domstolsbehandling, samt at  

 Paakaldelse af Voldgiftsretten finder Sted senest seks Maaneder efter denne  

 Afgørelse.
Dette gælder ikke, naar det drejer sig om et Tilfælde af  

 Retsnægtelse, og de i Lovgivningen forudsete Ankemyndigheder har været  

 paakaldt.
 Opstaar der mellem Parterne  

 en Meningsforskel om Anvendelsen af foranstaaende Bestemmelser, træffes  

 Afgørelse  

 herom ved Voldgiftsbehandling.
 Artikel 4.
 Voldgiftsretten lægger til  

 Grund for sine Afgørelser:
for det første: de mellem  

 Parterne gældende Overenskomster af almindelig eller særlig Art og de  

 Retsregler, der fremgaar deraf, for det andet: den  

 mellemfolkelige Sædvaneret som Udtryk for en almindelig, som Ret anerkendt  

 Praksis; for det tredje: de  

 almindelige, af Kulturstaterne anerkendte Retsgrundsætninger; for det fjerde:  

 Resultaterne af anerkendt Teori og Domspraksis som Hjælpemiddel for  

 Fastsættelsen af  

 Retsnormerne.
 Med begge Parters Samtykke  

 kan Voldgiftsretten træffe sin Afgørelse efter billigt Skøn i Stedet for at  

 støtte  

 den paa Retsgrundsætninger.
 Artikel 5.
 Saafremt ikke Parterne i  

 det enkelte Tilfælde træffer anden Aftale, nedsættes Voldgiftsretten paa  

 følgende  

 Maade:
 Dommerne vælges paa  

 Grundlag af Fortegnelsen over Medlemmerne af den ved Haagerkonventionen af  

 18. Oktober 1907  

 om fredelig Bilæggelse af Mellemfolkelige Tvistigheder skabte staaende  

 Voldgiftsret i Haag.
Hver Part udnævner to  

 Voldgiftsdommere, hvoraf kun den ene maa være dens egen Statsborger.
I  

 Fællesskab udnævner Parterne den femte Dommer, der tillige er  

 Voldgiftsrettens  

 Formand.
Formanden skal have en anden Nationalitet end de andre  

 Voldgiftsdommere.
Han maa ikke have sin Bopæl paa Parternes Omraade og ikke  

 staa eller have staaet i deres Tjeneste.
Valget af Dommere finder  

 Sted paany for hvert enkelt Stridstilfælde.
De kontraherende Parter  

 forbeholder sig  

 dog efter fælles Aftale at gaa frem paa den Maade, at for visse Arter af  

 Tvistigheder de samme Dommere i et bestemt Tidsrum skal tilhøre  

 Voldgiftsretten.
 Medlemmer af  

 Voldgiftsretten, der af en hvilkensomhelst Grund udtræder, erstattes paa  

 samme Maade som de er  

 blevet valgt.
 Artikel 6.
De kontraherende Parter vil  

 ved Anvendelsen af nærværende Traktat i hvert enkelt Tilfælde fastsætte en  

 særlig  

 Voldgiftsordning.
Deri bestemmes Stridsgenstanden de eventuelle særlige  

 Beføjelser for Retten, dennes Sammensætning og Sæde, Størrelsen af det Beløb,  

 som hver af Parterne skal deponere som Forskud paa Omkostningerne, de Regler,  

 der skal iagttages med Hensyn til Procedurens Form og Frister, samt de  

 iøvrigt  

 nødvendige Enkeltheder.
 Meningsforskelle om  

 Bestemmelserne i Voldgiftsordningen skal, med Forbehold af Forskriften i  

 Artikel 7, afgøres af Voldgiftsretten.
 Artikel 7.
Saafremt der ikke inden  

 seks Maaneder, efter at en af Parterne overfor den anden har fremsat Begæring  

 om  

 voldgiftsmæssig Bilæggelse af en Tvistighed, kommer en Voldgiftsordning  

 istand  

 mellem dem, kan hver Part paakalde det i Artikel 13 omhandlede staaende  

 Forligsnævns Bistand til Fastsættelse af Voldgiftsordningen.
Dette skal inden  

 to Maaneder efter Paakaldelsen fastsætte Voldgiftsordningen, hvorved  

 Stridsgenstanden udfindes paa Grundlag af Parternes Paastande.
 Samme Fremgangsmaade kommer  

 til Anvendelse, saafremt en af Parterne ikke har udpeget de Dommere, som det  

 paahviler den at udpege, eller saafremt Parterne ikke er enige med Hensyn til  

 Udnævnelsen af Formanden.
 Det staaende Forligsnævn er  

 endvidere beføjet til, indtil Voldgiftsretten er nedsat, at træffe Afgørelse  

 af  

 enhver anden Tvistighed, der har Hensyn til Voldgiftsordningen.
 Artikel 8.
Voldgiftsretten træffer  

 sine Afgørelser med simpel Stemmeflerhed.
Den afvigende Mening hos et Medlem,  

 der er  

 forblevet i Mindretal, skal efter dets Begæring fastslaas.
 Artikel 9.
 Voldgiftsafgørelsen skal  

 indeholde Angivelse af Maaden for dens Udførelse, særlig af de Frister, som  

 derved skal iagtages.
 Saafremt det i en  

 Voldgiftsafgørelse fastslaas, at en af en Domstol eller en anden Myndighed i  

 en  

 af Staterne truffet Afgørelse eller Foranstaltning helt eller delvis er i  

 strid  

 med Folkeretten, og saafremt efter den paagældende Parts Forfatning Følgerne  

 af  

 Afgørelsen eller Foranstaltningen ikke eller ikke fuldstændigt kan fjernes ad  

 Forvaltningsvejen, skal der ved Voldgiftsafgørelsen paa anden Maade tilkendes  

 den krænkede Part en passende Godtgørelse.
 Artikel 10.
Med Forbehold af anden  

 Aftale i Voldgiftsordningen kan enhver af Parterne overfor den Voldgiftsret,  

 som har  

 afsagt Kendelsen, fremsætte Anmodning om Revision af denne.
Anmodningen kan  

 kun  

 begrundes med Fremkomsten af en Kendsgerning, som vilde have været egnet til  

 at  

 udøve en afgørende Indflydelse paa Kendelsen, og som ved Afslutningen af  

 Forhandlingen var ubekendt saavel for Voldgiftsretten selv som for den Part,  

 der har anmodet om Revision, uden dens egen Skyld.
Paa Forlangende af en af  

 Parterne skal Voldgiftsretten først træffe Afgørelse om, hvorvidt disse  

 Forudsætninger for Anmodningen om Revision af Voldgiftskendelsen er opfyldt.
 Medlemmer af  

 Voldgiftsretten, der af en hvilkensomhelst Grund ikke deltager i  

 Revisionsbehandlingen, erstattes  

 paa samme Maade som de er blevet valgt.
 Den frist, indenfor hvilken  

 den i 1. Stykke omtalte Anmodning kan fremsættes, skal fastsættes i  

 Voldgiftsafgørelsen, saafremt dette ikke er sket i Voldgiftsordningen.
 Artikel 11.
Alle Tvistigheder, der  

 matte opstaa mellem Parterne angaaende Fortolkning og Gennemførelse af  

 Voldgiftsafgørelsen,  

 skal med Forbehold af anden Aftale afgøres af den Voldgiftsret, der har  

 afsagt  

 Kendelsen.
Derved finder bestemmelsen i Artikel 10, 2. Stykke tilsvarende  

 Anvendelse.
 Artikel 12.
 Alle Tvistigheder, der ikke  

 ifølge de foranstaaende Artikler i denne Traktat er underkastet  

 Voldgiftsbehandling, og som ikke med begge Parters Samtykke bliver ordnet ad  

 fredelig Vej paa anden Maade, skal paa Forlangende af en af Parterne  

 undergives  

 Forligsbehandling.
 Paastaar den anden Part, at  

 den til Forligsbehandling forelagte Tvist skal afgøres af den faste Domstol  

 for  

 mellemfolkelig Retspleje, Voldgiftsretten eller ved en særlig Behandling  

 ifølge  

 Artikel 1, 2. Stykke, træffes Afgørelsen af dette foreløbige Spørgsmaal af  

 det  

 Organ, hvis Kompetence gøres gældende.
 De kontraherende Parters  

 Regeringer kan ved fælles Aftale henskyde en Tvistighed, for hvilken ifølge  

 nærværende Traktat den faste Domstol for mellemfolkelig Retspleje, eller en  

 Voldgiftsret kan paakaldes, til Forligsbehandling enten definitivt eller  

 under  

 Forbehold af senere Paakaldelse af den faste Domstol for mellemfolkelig  

 Retspleje eller en Voldgiftsret.
 Artikel 13.
 For Forligsbehandlingen  

 oprettes der et staaende Forligsnævn.
Det staaende Forligsnævn  

 bestaar af fem Medlemmer.
Enhver af de kontraherende Parter udnævner to  

 Medlemmer, af  

 hvilke den kan vælge det ene blandt sine egne Statsborgere.
I Fællesskab  

 udnævner Parterne det femte Medlem, der indtager Forsædet.
Formanden skal  

 have  

 en anden Nationalitet end de øvrige Medlemmer.
Han maa ikke have sin Bopæl  

 paa  

 Parternes Omraade og ikke staa eller have staaet i deres Tjeneste.
Medlemmerne af det staaende  

 Forligsnævn udnævnes for et Tidsrum af tre Aar.
I mangel af anden Aftale  

 mellem  

 de kontraherende Parter kan deres Udnævnelse ikke tilbagekaldes, saalænge  

 deres  

 Hverv vedvarer.
Saafremt et Medlem af det staaende Forligsnævn ikke ved  

 Hvervets Udløb er blevet erstattet, gælder dets Hverv som fornyet for et  

 Tidsrum af tre Aar.
Dog fratræder Formanden ved Udløbet af sit Hverv,  

 saafremt  

 dette forlanges af en af de kontraherende Parter.
Et Medlem hvis Hverv  

 udløber  

 under en svævende Sags Behandling, deltager fremdeles i den paagældende  

 Tvistigheds Behandling indtil dennes Afslutning, uanset om hans Efterfølger  

 allerede er udnævnt eller ej.
 Inden Udløbet af fjorten  

 Dage fra den Dag at regne, paa hvilken en af de kontraherende Parter har  

 indbragt et  

 Stridsspørgsmaal for det staaende Forligsnævn, kan enhver af Parterne for  

 Behandlingen af det paagældende Stridsspørgsmaal, med Forbehold af den i 2.  

 Stykke indeholdte Grundsætning, erstatte det ene af de af Parten udnævnte  

 Medlemmer af det staaende Forligsnævn med en Person, der har særlig  

 Sagkundskab  

 i det paagældende Anliggende.
 Den part, der gør Brug af  

 denne Ret, underretter derom uopholdelig den anden Part, hvem det derpaa  

 staar aabent  

 at gøre det samme inden Udløbet af fjorten Dage fra den Dag, paa hvilken  

 Underretningen er tilgaaet den.
Det staaende Forligsnævn  

 oprettes inden Udløbet af seks Maaneder efter Udvekslingen af  

 Ratifikationsinstrumenterne til denne Traktat.
Afgaaende Medlemmer erstattes  

 saa hurtigt som muligt i Overensstemmelse med Reglerne for det første Valg.
 Saafremt Udnævnelsen af  

 Formanden ikke har fundet Sted inden Udløbet af seks Maaneder efter  

 Udvekslingen af Ratifikationsinstrumenterne eller, i Tilfælde af Nyvalg, ikke  

 inden tre Maaneder efter den tidligere Formands Afgang, skal i Mangel af  

 anden  

 Aftale Hans Majestæt Kongen af Sverige anmodes om at foretage den nødvendige  

 Udnævnelse.
 Artikel 14.
Det staaende Forligsnævn  

 træder i Virksomhed, saasnart det paakaldes af en af Parterne.
Denne retter  

 sin  

 Anmodning samtidig til Formanden for det staende Forligsnævn og til den anden  

 Part.
Formanden skal indkalde det staaende Forligsnævn med kortest mulig  

 Frist.
De kontraherende Parter  

 forpligter sig til i alle Tilfælde og i enhver Henseende at fremme det  

 staaende  

 Forligsnævns Arbejder samt til navnlig at yde det enhver Retshjælp gennem de  

 kompetente Myndigheder.
De vil træffe alle nødvendige Foranstaltninger, for  

 at  

 det kan gøres det staaende Forligsnævn muligt paa deres Omraade at afhøre  

 Vidner og Sagkyndige samt at optage Syn.
Det staaende Forligsnævn kan optage  

 Bevis, enten naar samtlige Medlemmer er tilstede, eller ved Formanden.
 Artikel 15.
Det staaende Forligsnævn  

 bestemmer sit Sæde.
Det kan forlægge dette efter frit Skøn.
Det staaende Forligsnævn  

 opretter om fornødent et Kontor.
Saafremt det i Kontoret ansætter  

 Statsborgere  

 fra Parterne, skal det derved tage ligeligt Hensyn til Parterne.
 Artikel 16.
 Det staaende Forligsnævn er  

 beslutningsdygtigt, naar alle Medlemmer er indkaldt behørigt, og naar  

 Formanden  

 samt i det mindste et af hver Part valgt Medlem er tilstede.
Det staaende Forligsnævn  

 træffer sine Beslutninger ved simpel Stemmeflerhed.
I Tilfælde af  

 Stemmelighed har  

 Formanden dobbelt Stemme.
 Artikel 17.
Det paahviler det staaende  

 Forligsnævn at udarbejde en beretning, som fastslaar Sagens Sammenhæng, og  

 som,  

 medmindre dette efter de særlige Omstændigheder i det paagældende Tilfælde  

 ikke  

 synes hensigtsmæssigt, indeholder Forslag til Tvistighedens Bilæggelse.
I  

 beretningen skal den afvigende Mening hos et Medlem som er forblevet i  

 Mindretal, efter dets Begæring fastslaas.
Beretningen skal afgives inden  

 Udløbet af seks Maaneder efter den Dag, paa hvilken Tvistigheden blev  

 forelagt  

 det staaende Forligsnævn, medmindre Parterne ved fælles Aftale forlænger  

 denne  

 Frist eller inden det staaende Forligsnævns Sammentræden forkorter den.  

 Beretningen skal affattes i tre Eksemplarer, hvoraf hver af Parterne erholder  

 et, medens det tredje opbevares af det staaende Forligsnævn.
Beretningen har hverken i  

 Henseende til kendsgerningerne eller i Henseende til de retlige Betragtninger  

 Betydningen af en endelig bindende Afgørelse.
Ved Beretningens Tilstilling  

 kan  

 det staaende Forligsnævn henstille til Parterne indenfor en Frist, der  

 fastsættes i Beretningen, at erklære, om og i hvilket Omfang de anerkender  

 Beretningens Fremstilling og antager dens Forslag.
Det tilkommer Parterne ved  

 fælles Aftale at bestemme, om Beretningen uopholdelig skal offentliggøres  

 eller  

 ikke.
Saafremt Aftale herom ikke kommer istand, kan det staaende Forligsnævn  

 af  

 særlige Grunde paa egen Haand foranledige Beretningens umiddelbare  

 Offentliggørelse.
 Artikel 18.
 Hver Part udreder  

 Vederlaget for de af den selv til det staaende Forligsnævn udnævnte  

 Medlemmers Virksomhed samt  

 Halvdelen af Vederlaget for Formandens Virksomhed.
 Hver Part bærer de af den  

 selv foranledigede Omkostninger ved behandlingen samt Halvdelen af de  

 Omkostninger,  

 der af det staaende Forligsnævn betegnes som fælles.
 Artikel 19.
 Den ved Voldgiftsbehandling  

 afsagte Kendelse skal af Parterne opfyldes paa Tro og Love.
 De kontraherende Parter  

 forpligter sig til, saalænge Voldgifts- eller Forligsbehandling staar paa,  

 efter Evne at undgaa enhver Foranstaltning, der kunde have ufordelagtigt  

 Indflydelse paa Opfyldelsen af Voldgiftskendelsen eller paa Antagelsen af det  

 staaende Forligsnævns Forslag.
 Voldgiftsretten kan paa  

 Forlangende af en af Parterne anordne forberedende Forholdsregler, forsaavidt  

 saadanne kan gennemføres af Parterne ad Forvaltningsvejen; ligeledes kan det  

 staaende Forligsnævn stille Forslag i samme Øjemed.
 Artikel 20.
 Med Forbehold af modsatte  

 Bestemmelser i nærværende Traktat eller i Voldgiftsordningen, er  

 Haagerkonventionen  

 af 18. Oktober 1907 til fredelig Bilæggelse af mellemfolkelige Stridigheder  

 afgørende for Voldgifts- og Forligsbehandlingen.
 I det Omfang, hvori  

 nærværende Traktat henviser til Bestemmelserne i Haagerkonventionen, finder  

 de Anvendelse  

 i Forholdet mellem de kontraherende Parter, selv naar disse eller en af dem  

 maatte være fratraadt Konventionen.
 Saafremt hverken nærværende  

 Traktat eller Voldgiftsordningen eller de iøvrigt mellem de kontraherende  

 Parter bestaaende Overenskomster fastsætter Fristerne og andre Enkeltheder  

 for  

 Voldgifts- og Forligsbehandlingen, er Voldgiftsretten eller det staaende  

 Forligsnævn selv beføjet til at træffe de fornødne Bestemmelser.
 Artikel 21.
Nærværende Traktat skal  

 ratificeres snarest muligt.
Ratifikationsinstrumenterne skal udveksles i  

 Berlin.
 Traktaten træder i Kraft en  

 Maaned efter Udvekslingen af Ratifikationsinstrumenterne.
Traktaten gælder for et  

 Tidsrum af ti Aar.
Såfremt den ikke opsiges seks Maaneder inden Udløbet af  

 dette  

 Tidsrum, forbliver den i Kraft for yderligere fem Aar.
Det samme gælder,  

 saafremt Traktaten ikke opsiges med den angivne Frist, ogsaa senere hen.
 En Voldgiftsbehandling  

 eller Forligsbehandling, som maatte være svævende ved nærværende Traktats  

 Udløb,  

 føres videre efter Bestemmelserne i denne Traktat eller anden Overenskomst,  

 som  

 af de kontraherende Parter maatte blive aftalt i dennes Sted.
 Til Bekræftelse heraf har  

 de Befuldmægtigede undertegnet nærværende Traktat.
Udfærdiget i to Originaler  

 i det danske og det tyske Sprog i Berlin, den 2. Juni 1926 sign: Herluf Zahle.
 sign: Stresemann.
SLUTNINGEPROTOKOL til den dansk-tyske  

 Voldgifts- og Forligstraktat.
 1.  

  

 De kontraherende Parter gaar ud fra den Opfattelse, at de  

 enkelte Bestemmelser i Traktaten i Tvivlstilfælde skal fortolkes til Gunst  

 for  

 Anvendelsen af Grundsætningen om voldgiftsmæssig Afgørelse af Tvistigheder.
2.  

  

 De kontraherende Parter erklærer, at Traktaten ogsaa skal finde  

 Anvendelse i Tilfælde af, at en Tvistighed har sin Oprindelse i begivenheder,  

 der er indtruffet i Tiden forinden dens Afsluttelse.
Undtagne herfra er dog  

 Tvistigheder angaaende Erstatningskrav, der afledes af Krigshandlinger, som  

 er  

 foretagne under Verdenskrigen.
3.  

  

 Den Kendsgerning, at tredje Stater er delagtige i en Tvistighed,  

 udelukker ikke Traktatens Anvendelse.
De kontraherende Parter vil i givet  

 Tilfælde virke for at foranledige, at de paagældende tredje Stater slutter  

 sig  

 til Voldgifts- eller Forligsbehandlingen.
For dette Tilfælde forbeholdes det  

 de  

 to Regeringer at træffe indbyrdes Aftale om en særlig Sammensætning af  

 Voldgiftsretten eller det staaende Forligsnævn.
Saafremt der ikke kan  

 tilvejebringes Forstaaelse med de paagældende tredje Stater om deres  

 Tilslutning indenfor en passende Frist, gennemføres Behandlingen mellem de  

 kontraherende Parter med Virkning kun for disse paa den i Traktaten  

 foreskrevne  

 Maade.
4.  

  

 For det Tilfælde, at Tyskland tiltræder den faste Domstol for  

 mellemfolkelig Retspleje i Haag eller bliver Medlem af Folkenes Forbund, skal  

 Retstvistigheder, ved hvilke Parterne ikke har kunnet enes om, hvorvidt disse  

 Tvistigheder skal forelægges for den faste Domstol for mellemfolkelig  

 Retspleje  

 eller en Voldgiftsret, efter Anmodning af en af Parterne umiddelbart kunne  

 indbringes for den faste Domstol for mellemfolkelig Retspleje en Maaned efter  

 Meddelelse herom til den anden Part.
Det samme gælder, saafremt en almindelig  

 Voldgiftstraktat, der indeholder en tilsvarende Bestemmelse, skulde træde i  

 Kraft mellem Tyskland og en tredje Stat.
 sign: Herluf Zahle.
 sign: Stresemann.
 Noter, udvekslede mellem den danske og tyske  

 Regering samtidig med Undertegnelsen af den dansk-tyske Voldgifts- og  

 Forligstraktat af 2. Juni 1926.
 KONGELIG DANSK GESANDTSKAB.
__________ Berlin, den 2. Juni 1926.
Hr.  

 Rigsminister, Under Henvisning til den Dags Dato stedfundne Undertegnelse af den  

 dansk-tyske Voldgifts- og Forligstraktat har jeg den Ære efter Ordre fra min  

 Regering at meddele Dem følgende:
 Saafremt Tyskland bliver Medlem af Folkenes Forbund,  

 skal Traktatens Bestemmelser om Forligsbehandling betragtes som supplerede  

 med  

 følgende yderligere Bestemmelse:
 »Dersom Parterne ikke er kommet til Enighed inden Udløbet af en  

 Maaned efter Afslutningen af det staaende Forligsnævns Arbejder, forelægges  

 Spørgsmaalet efter Anmodning fra en af Parterne for Folkenes Forbunds Raad,  

 der  

 træffer Afgørelse i Overensstemmelse med Art. 15 i Forbundspagten«.
Der bestaar endvidere Enighed om, at Tvistigheder mellem Tyskland  

 og en tredje Stat, i hvilke Danmark kunde blive delagtig i sin Egenskab af  

 Medlem af Folkenes Forbund, ikke kan anses som Tvistigheder mellem de  

 kontraherende Parter i Traktatens Betydning.
Det samme gælder, saasnart  

 Tyskland er blevet Medlem af Folkenes Forbund, for Tvistigheder mellem  

 Danmark  

 og en tredje Stat, i hvilke Tyskland kunde blive delagtig i sin Egenskab af  

 Medlem af Folkenes Forbund.
Modtag, Hr.
Rigsminister, Forsikringen om min mest  

 udmærkede Højagtelse.
 sign:  

  

 Herluf Zahle.
Hr.
Dr.  

  

 Gustav  

 Stresemann, Rigsudenrigsminister.
 Berlin.
Det bemærkes, at Ratifikationerne til Traktaten under 9.  

 April d.
A. er blevet udvekslet i Berlin, samt at Traktaten i  

 Overensstemmelse  

 med Art. 18 i Pagten for Folkenes Forbund under 20. s.
M. er blevet  

 registreret  

 ved Folkeforbundssekretariatet under Nr. 1444.
 Hvilket herved bringes til almindelig Kundskab.
