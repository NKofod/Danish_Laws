Landsskatteretskendelse vedr.
Momspligt - kommunes indtægter  

 fra betalingsparkering - ekstraordinær genoptagelse Klagen skyldes, at X Kommunes  

 indtægter fra betalingsparkeringsordning er anset for momspligtige.
Landsskatterettens  

 afgørelse Den  

 påklagede afgørelse er ikke ugyldig.
 Regionens  

 afslag på ekstraordinær genoptagelse efter dagældende skattestyrelseslovs §  

 35  

 C, stadfæstes.
 Regionens  

 afgørelse, hvorefter ordinær genoptagelse efter skattestyrelseslovens § 35 B,  

 stk. 2, kan ske vedrørende perioderne 1. juni 2001 til og med maj 2004 samt  

   

 efter overgangsreglen i § 6, stk. 4, i lov nr. 410 af 2. juni 2003  fra  

 1.  

 juni 1999 til og med 30. juni 2000, stadfæstes.
Regionens afgørelse  

 vedrørende sagens realitet ændres, således at X Kommunes indtægter vedrørende  

 betalingsparkering, jf. lov om offentlige veje § 107, stk. 2, ikke er  

 momspligtige.
For så vidt angår parkeringsindtægter omfattet af vejlovens §  

 107, stk. 1, stadfæstes regionens afgørelse.
 De fornødne talmæssige  

 opgørelser overlades til regionen.
Sagens oplysninger X Kommune  i det følgende  

 klageren  opkræver betaling for parkering på offentlige veje og særligt  

 indrettede parkeringsanlæg i kommunen i medfør af vejlovens § 107, stk. 1, og  

 stk. 2.
 Det fremgår af klagerens  

 hjemmeside, at takstsystemet er følgende:
Takster ved  

 parkometerbetaling Parkometre: 1 kr. pr. 6  

 minutter (10 kr. pr. time) Parkomater (billetautomater):
1. time: 1 kr. pr. 6 minutter  

 (10 kr. pr. time) 2. time: 1 kr. pr. 5 minutter  

 (12 kr. pr. time) 3. og følgende timer: 1 kr.  

 pr. 4 minutter (15 kr. pr. time) Månedskort Der kan ved henvendelse til  

 Vej & Kloak købes månedskort til de kommunale parkeringsanlæg forskellige  

 steder.
Prisen er 700 kr. inkl. moms.
Beboerparkering For beboere i indre by, hvor  

 der enten er betalingsparkering eller tidsrestriktioner, kan der ved  

 henvendelse  

 til Vej & Kloak købes et beboerparkeringskort, så køretøjer kan parkeres  

 uden at der skal betales parkeringsafgift eller at tidsbegrænsningen skal  

 overholdes.
Prisen er 240 kr. pr. år.
Ombytning af kort ved bilskifte  

 foretages  

 uden beregning mod forevisning af ny registreringsattest samt returnering af  

 det gamle P-kort.
 Den indre by er opdelt i 5  

 zoner:
 1.:
 I dette område giver et  

 beboerparkeringskort adgang til gratis parkering på offentlige  

 betalingspladser  

 samt til ubegrænset parkering på offentlige parkeringspladser med  

 tidsbegrænsning mandag til fredag i tidsrummet 17.00 - 09.00 samt i  

 weekenden.
 2.:
I dette område giver et  

 beboerparkeringskort ubegrænset adgang til offentlige parkeringspladser -  

 trods  

 skiltet tidsbegrænsning.
Virksomheder o.lign. kan efter nærmere aftale købe  

 op  

 til 5 parkeringskort til deres medarbejdere.
 3.:
I dette område giver et  

 beboerparkeringskort ubegrænset adgang til offentlige parkeringspladser -  

 trods  

 skiltet tidsbegrænsning.
Virksomheder o.lign. kan efter nærmere aftale købe  

 op  

 til 5 parkeringskort til deres medarbejdere.
 4.:
 I dette område giver et  

 beboerparkeringskort ubegrænset adgang til offentlige parkeringspladser (1  

 parkeringsanlæg er dog undtaget) - trods skiltet tidsbegrænsning.  

 Virksomheder  

 o.lign. kan efter nærmere aftale købe op til 5 parkeringskort til deres  

 medarbejdere.
 5.:
I dette område giver et  

 beboerparkeringskort ubegrænset adgang til offentlige parkeringspladser -  

 trods  

 skiltet tidsbegrænsning.
Virksomheder o.lign. kan efter nærmere aftale købe  

 op  

 til 5 parkeringskort til deres medarbejdere.
Gæstekort Beboere i zone 2, 3, 4 og 5  

 kan købe gæstekort hos Vej & Kloak, der ophæver tidsbegrænsningen i  

 bopælsområdet.
Der kan købes kort, som er  

 gyldige 5 selvvalgte dage eller 5 éndagskort.
Prisen er 120 kr.
Håndværkerparkering Håndværkere, der skal udføre  

 arbejder i indre by kan købe et parkeringskort hos Vej & Kloak.
Kortet  

 giver adgang til gratis parkering på alle offentlige betalingspladser samt  

 til  

 ubegrænset parkering på offentlige parkeringspladser med tidsbegrænsning.
Der kan købes kort, som er  

 gyldige 5 selvvalgte dage samt halv- eller helårskort.
Prisen er henholdsvis  

 120 kr., 960 kr. og 1.920 kr., ekskl. moms.
 Ved parkering, hvor der er  

 parkeringsforbud, skal der indhentes dispensation samt benyttes p-kort.
X Passet X Passet, der udstedes i samarbejde  

 med X Sporveje, giver adgang til 1, 2 eller 7 dages parkering i 1 bestemt  

 parkeringsanlæg.
 Det er oplyst, at der tillige  

 findes private udbydere af parkeringspladser i parkeringshuse i X Kommune.
 Af Københavns Byrets  

 upåankede dom af 8. marts 2004 fremgår i en sag vedrørende lovligheden af  

 Københavns Kommunes parkeringsafgifter anlagt af FDM som mandatar for  

 sagsøger  

 følgende:
( ) Rettens bemærkninger:
Det fremgår af forarbejderne  

 til den tidligere gældende bestemmelse i § 56 i lov nr. 95 af 29. marts 1957  

 om  

 bestyrelsen af offentlige veje, hvilken bestemmelse er uændret videreført ved  

 lov om offentlige veje § 107, stk. 2, at baggrunden for indførelsen af  

 hjemlen  

 for vejbestyrelserne til at opkræve parkeringsafgift var et ønske om at kunne  

 begrænse og regulere parkeringen i de centrale byområder, navnlig således at  

 gadearealerne og de centralt beliggende parkeringspladser friholdes for  

 langtidsparkeringen til gavn for den ud fra et samfundssynspunkt langt mere  

 påkrævede korttidsparkering.
Efter bestemmelsens ordlyd kan  

 parkeringsafgifter  

 indføres, hvor en begrænsning af adgangen til at parkere er ønskelig.
Det  

 fremgår tillige af forarbejderne, at parkeringsafgiften kun bør opkræves i  

 tilfælde, hvor der af færdselsmæssige hensyn er særligt behov derfor.
Der er  

 ved bestemmelsen overladt vejbestyrelsen en betydelig skønsmargen med hensyn  

 til, i hvilket omfang færdselsmæssige hensyn kan begrunde anvendelsen af  

 parkeringsafgifter, herunder på hvilke gader og pladser adgangen til at  

 parkere  

 bør begrænses.
Det bemærkes herved, at udtrykket færdselsmæssige  

 hensyn må  

 anses for en henvisning til den til enhver tid gældende færdselslovgivning og  

 de muligheder, der efter denne lovgivning er for at træffe bestemmelser om  

 begrænsning af parkering mv.
Efter færdselslovens § 92, stk.1, kan der ved  

 beslutninger om foranstaltninger efter denne bestemmelse også tages hensyn  

 til  

 andet end de rent færdselsmæssige forhold, f.eks. miljømæssige forhold.
Det  

 fremgår af tilkendegivelser fra Københavns Kommune, at parkeringsordningen er  

 indført dels for at begrænse den langtidsparkering, som foretages af  

 pendlere,  

 som arbejder i brokvartererne eller indre by, dels for at begrænse  

 parkeringen  

 på gaderne i brokvarterernes boligområder til et både færdselsmæssigt og  

 miljømæssigt acceptabelt niveau.
Retten finder på den baggrund, at  

 parkeringsordningen må anses for begrundet i færdselsmæssige  

 hensyn",  

 således som udtrykket efter det ovenfor anførte må forstås.
De motorkørendes  

 egen interesse findes tillige tilgodeset ved parkeringsordningen, idet  

 ordningen må antages at afhjælpe problemerne med at finde en  

 (kort)tidsparkeringsplads i de centrale områder af København.
Efter de  

 oplysninger, der foreligger om Politiets inddragelse i parkeringsordningens  

 indførelse, tiltrædes det endvidere, at ordningen er indført i samråd med  

 Politiet.
Det bemærkes herved, at baggrunden for, at Politiet skal inddrages  

 må  

 antages at være, at Politiet skal erklære sig enig i, at færdselsmæssige  

 hensyn  

 kan begrunde en parkeringsafgift.
Parkeringsordningen omfatter efter det  

 oplyste ca. 50 % af kommunens offentlige veje.
Den grænse for  

 parkeringsordningens udstrækning, som muligt kan ligge deri, at  

 parkeringsafgifter  

 efter forarbejderne kun kan opkræves, hvor der er et særligt behov derfor,  

 findes ikke at være overskredet ved den udformning, som parkeringsordningen  

 har  

 fået.
På denne baggrund finder retten, at der i lov om offentlige veje § 107,  

 stk. 2, sammenholdt med færdselslovens § 92, stk. 1, er den fornødne hjemmel  

 til den indførte parkeringsordning.
Som  

 nævnt er formålet med bestemmelsen i lov om offentlige veje § 107, stk. 2, at  

 give vejbestyrelserne adgang til ved fastsættelse af parkeringsafgifter at  

 begrænse parkeringen i byernes centrale områder, navnlig langtidsparkeringen.  

 Det fremgår ikke af bestemmelsen, hvorledes afgiftens størrelse skal  

 fastsættes, eller med hvilket beløb parkeringsafgifter kan opkræves, men det  

 er  

 anført, at parkeringsafgiften kan sættes i forhold til det tidsrum, i hvilket  

 motorkøretøjet holder parkeret.
Det fremgår endvidere af forarbejderne, at  

 parkeringsafgifterne kan være progressive, og at de kan ansættes til  

 forskellig  

 højde på forskellige steder i byen, alt efter behovet for at begrænse  

 parkeringen.
Efter det anførte må fastsættelsen af afgiftens størrelse anses  

 for  

 overladt til vejbestyrelsens rimelige skøn.
Det er for retten oplyst, at  

 afgiften for beboerlicens ikke overstiger Københavns Kommunes samlede  

 udgifter  

 ved administration af tilladelserne.
Hjemlen for vej bestyrelsen til  

 fastsættelse af parkeringsafgifter findes imidlertid ikke at være begrænset  

 til  

 fastsættelse af afgifter, hvis størrelse modsvares af kommunens udgifter ved  

 administration af billet- og licensordningen, idet afgiften også kan have et  

 videre formål.
Det findes heller ikke uforeneligt med grundlovens § 43, at  

 det  

 er overladt til vejbestyrelsen at fastsætte størrelsen af afgiften.
Retten  

 finder herefter, at Københavns Kommune har været berettiget til efter et skøn  

 over vej- og trafikforholdene i kommunen at fastsætte afgiften for  

 dagbilletter  

 og skrabebilletter til 50 kr. henholdsvis 20 kr., idet retten ikke finder  

 grundlag for at tilsidesætte kommunens skøn, hvorefter alene afgifter af  

 denne  

 størrelse vil kunne motivere pendlerne til undlade at parkere bilen i  

 Københavns centrum eller brokvartererne i længere tid.
På samme måde finder  

 retten, at Københavns Kommune har været berettiget til efter et skøn over  

 vej-  

 og trafikforholdene sammenholdt med en vurdering af intensiviteten i de  

 erhvervsdrivendes anvendelse af parkeringspladserne i brokvartererne og deres  

 tilknytning til kvarteret har været berettiget til at fastsætte  

 erhvervslicensen til oprindeligt 1.180 kr. og efterfølgende 1.120 kr. for de  

 to  

 første biler, og således at licens til yderligere biler koster 4.800 kr. pr.  

 bil, idet retten ikke finder grundlag for at tilsidesætte kommunens skøn,  

 hvorefter  

 alene afgifter af denne størrelse vil kunne motivere erhvervsdrivende til at  

 begrænse parkeringen i brokvartererne.
Bestemmelsen  

 i lov om offentlige veje § 107, stk. 2, findes ikke at være til hinder for,  

 at  

 prisen for beboerlicenser og erhvervslicenser fastsættes efter forskellige  

 kriterier og til forskellige beløb, når blot de anvendte kriterier er saglige  

 og relevante.
Det er ikke godtgjort, at Københavns Kommune ved fastsættelsen  

 af  

 erhvervslicensen har inddraget usaglige hensyn, hvorved bemærkes, at  

 erhvervslicensen er fastsat på ensartet grundlag for samtlige  

 erhvervsdrivende.  

 Der er herefter ikke grundlag for at tilsidesætte kommunens skønsmæssige  

 afgørelse om fastsættelse af erhvervslicensens størrelse.
Den  

 omstændighed, at køb af dagbillet henholdsvis skrabebillet eller erhvervelse  

 af  

 beboer- eller erhvervslicens ikke ubetinget giver ret til at parkere, men kun  

 adgang til at parkere, hvis den pågældende bilist kan finde en  

 parkeringsplads,  

 findes ikke at betage ordningens dens karakter af en parkeringsafgift.
Retten  

 har herved lagt vægt på, at det må anses for usandsynligt, at den pågældende  

 ikke skulle kunne finde en parkeringsplads inden for det område, som er  

 omfattet af parkeringsordningen, således at der reelt stilles en modydelse  

 til  

 rådighed for den pågældende trafikant.
( ) Klageren har bl.a. fremlagt  

 dom afsagt af Den tyske Forbundsskatteret (Bundesfinanzhof) den 27. februar  

 2003. Dommen vedrører en tilsvarende problemstilling vedrørende momsspørgsmål  

 i  

 forbindelse med en tysk kommunes betalingsparkeringsordning.  

 Forbundsskatteretten udtalte bl.a., at udøvelsen af den pågældende kommunes  

 virksomhed udgjorde offentlig myndighed og derfor skete indenfor rammerne af  

 retsregler for offentligretlige organer.
Kommunen var ansvarlig for  

 færdselsafvikling  

 med hertil knyttede reguleringsmuligheder, og anførtes herved at adskille sig  

 fra en privat virksomhed.
En abstrakt mulighed for konkurrenceforvridning  

 fandtes ikke at udgøre en tilstrækkelig begrundelse for at afgiftspålægge  

 offentlige myndigheder.
Herefter bemærkede retten  i dansk oversættelse  

   

 følgende:
( ) Derimod skal det  

 principielt ved hjælp af konkrete konklusioner kontrolleres, om der er tale  

 om  

 et konkurrencerelevant marked for den offentlige juridiske persons pågældende  

 virksomhed. ( ) I nærværende sag kan en  

 potentiel konkurrence (ligeledes) udelukkes, da de i overensstemmelse med §  

 45  

 i StVO til afvikling af ro og orden tilvejebragte korttidsparkeringspladser  

 ikke  

 indebærer et konkurrencerelevant marked.
 I denne henseende adskiller  

 de faktiske omstændigheder i den nærværende sag sig fra en, også  

 længerevarende,  

 tilvejebringelse af parkeringspladser i P-huse. ( ).
I sagen foreligger desuden  

 dom afsagt af Højeste Forvaltningsret i Portugal (Acordão do Supremo Tribunal  

 Administrativo) den 12. oktober 2003. Retten udtalte bl.a., at  

 kommunalbestyrelsen i Porto ved en lignende parkeringsordning som den danske  

 havde handlet med beføjelser som offentlig myndighed, og at pålæg af betaling  

 af moms var uberettiget.
Den Portugisiske stats anbringende om, at  

 kommunalbestyrelsen havde haft status som enhver anden aktør på markedet,  

 blev  

 afvist.
Klageren har endvidere  

 fremlagt Indenrigs- og Sundhedsministeriets udtalelse af 15. november 2004  

 vedrørende lovligheden af Høje-Taastrup Kommunes undladelse af at opkræve  

 betaling for brug af et parkeringsanlæg for bilister, der bor i kommunen.
Det  

 fremgår af udtalelsen, at administrationen af ordningen er underlagt de  

 almindelige krav om sagligheden af anvendte kriterier, som stilles til  

 offentlige myndigheders administration.
 Af en fremlagt udtalelse fra  

 Trafikministeriet af 18. september 1996 rettet til Odense Kommune fremgår  

 bl.a., at en vejbestyrelse efter ministeriets opfattelse ikke med hjemmel i  

 lov  

 om offentlige veje kan delegere sin kompetence efter lovens § 107 til en  

 privat  

 virksomhed eller i øvrigt udleje offentlige vejarealer til en privat  

 virksomhed  

 med den virkning, at den private virksomhed kan administrere arealet.
 Klageren, der siden 1. januar  

 1999 har haft månedsafregning af moms, henvendte sig den 28. juni 2004 til  

 ToldSkat med anmodning om tilbagebetaling af moms vedrørende  

 betalingsparkering.
ToldSkats afgørelse Ved den påklagede afgørelse  

 har regionen meddelt klageren afslag på ekstraordinær genoptagelse af  

 tidligere  

 afgiftsperioder.
 Regionen har samtidig meddelt  

 klageren adgang til ordinær genoptagelse for perioden 1. juni 2001 til og med  

 maj 2004. Forældelsen af tilbagebetalingskravet anses for berostillet for  

 momsperioderne 1. april 1999 til og med 30. juni 2000.
 Regionen har i øvrigt meddelt  

 klageren afslag på tilbagebetaling af opkrævet moms, idet klageren er anset  

 for  

 momspligtig af indtægter ved betaling for parkering.
 For så vidt angår ekstraordinær  

 genoptagelse har regionen bl.a. henvist til, at der ikke foreligger en  

 fornøden  

 underkendelse af en administrativ praksis, som nævnt i skattestyrelseslovens  

 §  

 35 C, stk. 1, nr. 1, og at der i øvrigt ikke foreligger særlige  

 omstændigheder.
Vedrørende ordinær  

 genoptagelse har regionen bl.a. henvist til, at klageren overgik fra  

 kvartalsvis momsafregning til månedsvis afregning pr. 1. januar 1999.  

 Klageren  

 havde således månedsafregning i 2001, hvilket betyder, at angivelsesfristen  

 er  

 den 25. i måneden efter afgiftsperiodens udløb efter momslovens § 57. Ved  

 ændring af afgiftsperioder er afgiftsperioden på genoptagelsens  

 begyndelsestidspunkt  

 afgørende.
Ved anmodningen om genoptagelse d. 28. juni 2004, kan der således  

 ske genoptagelse tilbage til og med juni 2001, efter skattestyrelseslovens §  

 35  

 B, idet angivelsesfristen for juni 2001 var 25. juli 2001. Fristen efter § 35  

 B  

 udløb for juni 2001 d. 25. juli 2004.
Vedrørende genoptagelse efter  

 overgangsreglen for skattestyrelseslovens § 35 B har regionen henvist til §  

 6,  

 stk. 4, i lov nr. 410 af 2. juni 2003 om ændring af fristreglerne i  

 skattestyrelsesloven.
Herefter har skattestyrelseslovens § 35 B virkning for  

 anmodning om genoptagelse, som modtages den 12. marts 2003 eller senere.
Er  

 anvendelsen af bestemmelserne i skattestyrelseslovens § 35 B til ugunst for  

 den  

 afgiftspligtige i forhold til de tidligere gældende regler (1908-loven),  

 finder  

 bestemmelsen først anvendelse på afgiftstilsvar, hvor angivelsesperioden  

 udløber den 1. juli 2000 eller senere.
 Da der er tale om  

 månedsafregning, omfatter skattestyrelseslovens § 35 B juli 2000. Med andre  

 ord  

 forekommer der i dette tilfælde en mellemperiode, hvor der ikke kan ske  

 genoptagelse efter § 35 B og heller ikke efter 1908 loven.
 1908 loven finder således  

 anvendelse på angivelsesperioder før 1. juli 2000, hvilket betyder, at der  

 kan  

 ske genoptagelse 5 år tilbage og frem til og med juni 2000, jf. 1908 loven.
Krav på tilbagebetaling er  

 omfattet af § 1, nr. 6, i 1908 loven, hvorefter den 5 årige forældelse finder  

 anvendelse på betalinger ydet i urigtig formening om skyld.  

 Forældelsesfristen  

 efter 1908 loven løber fra forfaldstidspunktet.
I tilfælde af  

 tilbagebetalingskravets opretholdelse anses forældelse efter 1908 loven  

 herefter for berostillet fra regionens modtagelse af  

 tilbagebetalingsanmodningen den 28. juni 2004, forudsat at  

 tilbagebetalingskravet forfølges uden unødigt ophold.
Med henvisning til ToldSkats  

 procesvejledning 2004-2, afsnit N3 har regionen videre bemærket, at 1908  

 loven  

 finder anvendelse på angivelsesperioder før 1. juli 2000, jf.  

 over-gangsreglen,  

 hvilket betyder der kan ske genoptagelse 5 år tilbage til forfaldstidspunktet  

 og frem til og med juni 2000. Forfaldstidspunktet er den 1. i den måned, hvor  

 indbetalingen af momsen skal foretages, jf. momsloven § 59 nu  

 opkrævningsloven  

 § 2, stk. 4. Indbetaling skal foretages senest samtidig med  

 angivelsesfristens  

 udløb, jf. momsloven § 59 nu opkrævningsloven § 2, stk. 4. Månedsafregnende i  

 1999 har ifølge Momsvejledning 1999, afsnit P.1.2.1., en angivelsesfrist  

 senest  

 den 1. dag i den tredje måned efter momsperiodens udløb.
F.eks. skal  

 momsangivelsen for januar måned afgives senest 1. april.  

 Det betyder at månedsafregnende i 1999 har  

 forfaldstidspunkt den 1. dag i den tredje måned efter momsperiodens udløb.  

 Momsangivelsen for april måned 1999 forfalder således d. 1.juli 1999. Der er  

 således adgang til genoptagelse 5 år tilbage til forfaldstidspunktet, dvs.  

 der  

 kan ske genoptagelse fra april 1999 og frem til og med juni 2000 efter 1908  

 loven og overgangsreglen.
I tilfælde af tilbagebetalingskravets  

 opretholdelse,  

 anser regionen herefter forældelse efter 1908 loven for berostillet, forudsat  

 tilbagebetalingskravet forfølges uden unødigt ophold for perioden 1. april  

 1999  

 frem til og med 30. juni 2000.
Regionen har vedrørende  

 sagens realitet bl.a. henvist til, at klagerens opkrævning af  

 parkeringsafgifter  

 anses for momspligtig efter momslovens § 4, stk. 1, og at ingen af  

 fritagelserne i lovens § 13 kan finde anvendelse.
Klageren anses i denne  

 sammenhæng for en afgiftspligtig person som defineret i lovens § 3, stk. 2,  

 nr.  

 3, der leverer ydelser i konkurrence med erhvervsvirksomheder.
Den danske  

 momslov må på de relevante punkter i denne sag anses for overensstemmende med  

 6. momsdirektiv.
Regionen har anset forholdet for omfattet af Told- og  

 Skattestyrelsens præciseringer af momsreglerne vedrørende kommuners  

 opkrævning  

 af betaling for parkeringsafgifter ved meddelelse i SKM2002.166.TSS.
Der er  

 endvidere henvist til SKM 2004.206 TSS.
 Klageren kan ikke fritages for  

 moms af parkeringsindtægter, selv om tilvejebringelse af offentlige  

 parkeringspladser er en kommunal opgave, da offentlige virksomheder er  

 afgiftspligtige i det omfang de leverer varer og ydelser i konkurrence med  

 erhvervs-virksomheder.
Udgangspunktet efter 6.  

 momsdirektivs artikel 4, stk. 5, 1. og 2. afsnit er, at offentlige  

 myndigheder,  

 der udøver offentlig myndighedsudøvelse ikke er momspligtige.
Dette  

 udgangspunkt fraviges, hvis fritagelse for afgiftspligten ville føre  

 til  

 konkurrencefordrejning af en vis betydning, jf. artikel 4, stk. 5, 2.  

 afsnit.
 Dette skal forstås således,  

 at selvom ydelserne sker i institutionens egenskab af offentlig myndighed, er  

 der momspligt, når fritagelse for afgiftspligten ville føre til  

 konkurrencefordrejning af en vis betydning.
 Som det fremgår af  

 SKM2002.166.TSS er formålet med bestemmelsen, at sikre at det offentlige  

 konkurrerer med erhvervsvirksomheder på lige vilkår, og en offentlig  

 institution er derfor momspligtig, når andre end den offentlige institution  

 vil  

 kunne være leveringsdygtig i en tilsvarende vare eller ydelse.
 Det ses ikke at have nogen  

 betydning, at der er et monopol på de offentlige veje, således at der  

 geografisk  

 ikke er nogen sammenblanding mellem betalingsparkering på offentlige veje og  

 privatretlig udlejning af parkeringspladser.
Regionen er ikke enig i, at  

 der i indre By, hvor betalingsparkeringen er beliggende, er en sådan  

 parkeringsknaphed,  

 at prisen på de offentlige veje ikke har betydning for de private  

 erhvervsdrivendes prisfastsættelse på de private parkeringspladser, der  

 forefindes i indre by.
Offentlige institutioner leverer varer og ydelser i  

 konkurrence med erhvervsvirksomheder, når disse institutioner leverer varer  

 og  

 ydelser, der faktisk leveres af andre.
 ToldSkat er endvidere af den  

 opfattelse, at fritagelse for afgiftspligten ville føre til  

 konkurrencefordrejning  

 af en vis betydning, henset til kommunens ikke ubetydelige indtægter.
EF domstolens dom i  

 Porto-sagen tager ikke stilling til om kommunens udlejning af  

 parkerings-pladser  

 er momspligtig.
Dommen fastslår alene, at en offentlig myndigheds udlejning  

 af  

 parkeringspladser vil kunne anses for virksomhed udøvet i dets egenskab af  

 offentlig myndighed.
Det fremgår således af præmis 24, at udlejning af  

 pladser  

 til parkering af køretøjer er virksomhed, som - når den udøves af et  

 offentligretligt organ - udøves af det offentligretlige organ i dets egenskab  

 af offentlig myndighed i den forstand, hvori dette udtryk er anvendt i sjette  

 direktivs artikel 4, stk. 5, første afsnit.
Dette forudsat at virksomheden  

 udøves inden for rammerne af de særlige retsregler for offentligretlige  

 organer, hvilket er tilfældet, når virksomheden indebærer udøvelse af  

 offentlig  

 myndighed.
 Det fremgår af præmis 21, at  

 den forelæggende ret på grundlag af en gennemgang af alle reglerne i national  

 ret om udøvelse af den omhandlede virksomhed må fastslå, om virksomheden  

 udøves  

 inden for rammerne af de særlige retsregler for offentligretlige organer,  

 eller  

 om den derimod udøves på samme retlige vilkår som for private virksomheder.
 Regionen anser den danske  

 momslov og praksis hvad angår opkrævning af moms på kommuners indtægter ved  

 parkering for at være i overensstemmelse med EF-domstolens fortolkning af 6.  

 momsdirektiv, jf. bl.a. præmis 31 i dommen.
Told- og Skattestyrelsen har  

 ikke bindende normeret skønsudøvelsen eller overtrådt det forvaltningsretlige  

 forbud mod skøn under regel.
Meddelelserne nr. 2004.206 og 2002.166 er en  

 beskrivelse af den retlige subsumption og ikke en normering af  

 skønsudøvelsen.
SKATs, indstilling Skat har indstillet den  

 påklagede afgørelse stadfæstet.
Klagerens påstand og  

 argumenter Klageren har overfor  

 Landsskatteretten nedlagt påstand om, at klageren anses for ikke at være  

 forpligtet  

 til at betale moms af indtægter fra betalingsparkering på offentlige veje.  

 Endvidere har klageren nedlagt påstand om, at allerede betalt moms i videst  

 muligt omfang tilbagebetales klageren, herunder således at der sker  

 ekstraordinær genoptagelse i medfør af dagældende skattestyrelseslovs § 35 C.
Til støtte for påstanden har  

 klageren bl.a. gjort gældende, at offentlige myndigheders myndighedsudøvelse  

 som hovedregel ikke er momspligtig, jf. 6. momsdirektivs art. 4, stk. 5, 1.  

 afsnit, samt den danske momslovs § 3. Klagerens kompetence til at opkræve  

 betaling  

 for parkering følger af vejlovens § 107, og denne kompetence kan ikke udøves  

 af  

 private, heller ikke som følge af delegation.
Udøvelse af kompetencen på  

 koncessionsvilkår er således udelukket.
Den kommunale  

 parkeringsafgiftsordning  

 kan herefter ikke indebære en konkurrencemæssig påvirkning, da  

 parkeringsordningen  

 - på offentlige veje - udgør et eget retsområde.
Det er nærmere anført, at  

 retstilstanden i flere andre EU-medlemsstater  der har sammenlignelige  

 retsregler på området  er overensstemmende med klagerens påstand og  

 anbringender.
Særligt er der henvist til dommen afsagt af Den tyske  

 Forbundsskatteret den 27. februar 2003 og til dommen afsagt af Højeste  

 Forvaltningsret i Portugal den 12. oktober 2003.
Den nævnte tyske dom tog  

 stilling til, hvorvidt en tysk kommune var momspligtig af sine indtægter  

 hidrørende fra betalingsparkering på et offentligretligt grundlag.
Den tyske  

 ordning lignede den danske.
Kommunen kunne kun indføre  

 betalingsparkeringsordningen på et offentligretligt grundlag under  

 forudsætning  

 af, at ordningen var nødvendig af hensyn til varetagelsen af særlige  

 offentligretlige hensyn.
Forbundsskatteretten fandt, at kommunen ikke var  

 momspligtig af sine indtægter hidrørende fra den offentlige  

 parkeringsordning.  

 Retten lagde i denne forbindelse vægt på, at kommunens ordning skulle være  

 begrundet i særlige offentligretlige hensyn til "sicherheit und  

 ordnung".
 Det blev i dommen endvidere  

 fremhævet:
- At kommunen var en  

 offentlig myndighed - at parkeringsordningen  

 efter den tyske vej lovgivning skulle hvile på offentligretlige hensyn til  

 "sicherheit und ordnung" - at kommunen derfor ikke  

 kunne frit kunne bestemme, om den pågældende parkeringsordning skulle  

 indføres,  

 da den var bundet af, at ordningen skulle varetage sådanne offentligretlige  

 hensyn til "sicherheit und ordnung" - at indførelsen af  

 betalingsordningen måtte anses som et modificeret parkeringsforbud, idet den  

 frie adgang til vej arealerne herefter var afskaffet - at udgangspunktet på denne  

 baggrund er, at hensynet til afgiftsneutralitet ikke tilsiger momspligt i  

 forhold til disse indtægter - at dette udgangspunkt kun  

 kunne fraviges, hvis de tyske skattemyndigheder påviste, at  

 parkeringsordningen  

 faktisk eller potentielt medførte en konkurrencefordrejning af en vis betydning - at en abstrakt mulighed  

 for, at der skulle opstå en konkurrencesituation, ikke var tilstrækkeligt til  

 at bringe undtagelsen i artikel 4, stk. 5, 2. afsnit, i brug, hvorfor  

 kommunen  

 ikke skulle betale moms af indtægterne hidrørende fra parkeringsordningen.
 I medfør af færdselslovens §  

 121, stk. 1, nr. 9, er overtrædelse af de bestemmelser om benyttelse af  

 parkometre, parkeringsautomater eller lignende, der udfærdiges i medfør af §  

 107, stk. 2, i lov om offentlige veje, forbundet med en pønal sanktion.
Endvidere understreger den  

 fremlagte udtalelse fra Indenrigs- og Sundhedsministeriet til Høje-Taastrup  

 Kommune, at der er en betydelig forskel på det retlige grundlag for en privat  

 og en offentlig parkeringsordning.
Den offentlige myndighedsudøvelse er bl.a.  

 underlagt krav om saglighed i forvaltningen.
Højesterets nyere praksis  

 viser klart, at det kræver et særligt hjemmelsgrundlag at opkræve betaling  

 for  

 brug af offentlig vej til almindelig færdsel.
Højesteret fastslog således i U  

 2003.841 H, at kommunen også i andre tilfælde end i forhold til almindelig  

 færdsel, der må antages at være i kerneområdet af, hvad en vej skal anvendes  

 til, skulle have den fornødne offentligretlige hjemmel for opkrævning af  

 afgifter for brug af det offentlige vej areal.
Højesteret efterlader i den  

 nævnte dom ikke ud fra den anførte argumentation nogen tvivl om, at kommunen  

 alene kan opkræve betaling for almindelig brug af den offentlige vej som  

 infrastrukturareal, såfremt dette sker på et særligt offentligretligt  

 hjemmelsgrundlag, og dermed inden for de særlige retsregler, der gælder for  

 offentlige myndigheder.
En sådan virksomhed kan således ikke udøves på samme  

 retlige vilkår af private.
Bilister er som udgangspunkt  

 afskåret fra at anvende private områder til parkering.
Dette udgangspunkt kan  

 dog fraviges, hvis ejeren tillader en sådan parkering.
Når private vælger at  

 give en sådan tilladelse, er formålet typisk økonomisk indtjening.
Gives  

 tilladelse til parkering, uden at der opkræves penge/økonomiske ydelser  

 herfor,  

 vil der typisk være tale om et udlån.
Når tilladelsen til at parkere derimod  

 er  

 betinget af, at der betales penge/økonomiske ydelser for parkeringen, vil der  

 være tale om udlejning.
Som udgangspunkt kan bilister  

 frit anvende offentlige veje til parkering.
Formålet med klagerens drift af  

 offentlige veje er imidlertid at stille infrastruktur til rådighed for  

 borgerne, og i den forbindelse er klagerens varetagelse af en opgave af  

 hensyn  

 til et uhjemlet profitformål ulovligt.
Det kan dog være nødvendigt at  

 begrænse  

 borgernes adgang til at benytte denne infrastruktur, og der er derfor indført  

 en udtrykkelig hjemmel i vejlovens § 107, stk. 2, til ud fra et  

 adfærdsregulerende sigte at kræve betaling for parkering.
Der er altså ikke i  

 denne situation tale om, at man betaler for at få stillet en parkeringsplads  

 til rådighed, da disse som udgangspunkt står til rådighed for almenheden.
Man  

 betaler derimod alene for, at man i særligt belastede områder og på særlige  

 tidspunkter kan bortse fra de begrænsninger, der af hensyn til saglige,  

 almene  

 hensyn er fastsat i forhold til bilisternes anvendelse af området.
Forskellen på, hvordan  

 private parkeringsudlejere og kommunen reklamerer for, at bilister skal bruge  

 parkeringsfaciliteterne, taler også entydigt for, at der er store forskelle  

 på  

 de to områder.
Kommunens kampagner går normalt ud på, at bilisterne skal  

 bruge  

 kollektiv trafik, og dermed undlade at bruge de pågældende parkeringspladser.  

 Dette er formålet med de omhandlede parkeringsafgifter.
Private reklamerer  

 derimod typisk for at øge brugen af parkeringspladserne.
 For så vidt angår parkering  

 har EF-domstolen i en dom af 14. december 2001 i sag C-446/98, Camara  

 Municipal  

 do Porto, haft lejlighed til at tage stilling til, om administration af  

 offentlige parkeringspladser er myndighedsudøvelse i henhold til artikel 4,  

 stk. 5. Der er herved særligt henvist til præmis 24.
Parkeringsordningen er som  

 udgangspunktet efter EU-retspraksis undtaget fra momspligten efter 6.  

 momsdirektiv artikel 4, stk. 5, 1. afsnit.
Der er til støtte herfor henvist  

 til  

 EF-domstolens dom af 17. oktober 1989 i de forenede sager C-231/87 og  

 C-129/88,  

 præmis 22 og 23.
 AF EF- Domstolens dom i  

 C-446/98, præmis 31, fremgår følgende:
I overensstemmelse med denne  

 bestemmelse har Domstolen allerede udtalt, at sjette direktivs artikel 4,  

 stk.  

 5, andet afsnit, hvorefter medlemsstaterne har pligt til at sikre, at der  

 opkræves moms hos offentligretlige organer, såfremt afgiftsfritagelse for dem  

 vil kunne føre til konkurrencefordrejning af en vis betydning, dog ikke  

 pålægger medlemsstaterne en pligt til ordret at indføre dette kriterium i  

 national ret eller til kvantitativt at angive grænserne for afgiftsfritagelse  

 (dom af 17.10.1989 i sagen Comune di Carpaneto Piacentino m.fl., præmis  

 23). Præmis 31 indeholder en  

 henvisning til netop præmis 22 og 23, hvorfor disse præmisser må forstås i  

 overensstemmelse med hinanden.
Klagerens opkrævning af afgifter for parkering  

 er således kun momspligtig, hvis den manglende momspligt må antages at  

 medføre  

 manglende afgiftsneutralitet i et sådant omfang, at afgiftsfritagelsen i sig  

 selv medfører en konkurrencefordrejning af en vis betydning.
Dette er kun  

 tilfældet, hvis klagerens virksomhed tillige kan udøves af konkurrerende  

 private  

 erhvervsdrivende på privatretligt grundlag eller på koncessionsbasis.
Da  

 private ikke har denne mulighed, gælder allerede af den grund hovedreglen om,  

 at klageren ikke skal betale moms af sine indtægter fra en offentligretlig  

 reguleret betalingsparkeringsordning.
Hvis Landskatteretten finder,  

 at den af klageren udøvede virksomhed på parkeringsområdet tillige kan udøves  

 af konkurrerende private erhvervsdrivende på privatretligt grundlag eller på  

 koncessionsbasis, skal retten herefter foretage en konkret vurdering af, om  

 hovedreglen om offentligretlige organers fritagelse fra momspligt skal  

 fraviges.
Denne hovedregel fraviges kun, hvis manglende fritagelse vil  

 medføre  

 en konkurrencefordrejning af en vis betydning.
 Der kan under alle  

 omstændigheder alene statueres en sådan kvalificeret konkurrencefordrejning  

 ud  

 fra en nærmere undersøgelse af konkurrenceforholdene i de enkelte områder.
 Det er i øvrigt anført, at  

 den påklagede afgørelse lider af sagsbehandlingsmangler, da afgørelsen ikke  

 er  

 behørigt kritisk retligt begrundet, og at Told- og Skattestyrelsen ved  

 udsendelse af SKM2002.166.TSS har afskåret regionen fra pligtmæssig udøvelse  

 af  

 skøn, herunder i forhold til hvorvidt der foreligger konkurrencefordrejning  

 af  

 en vis betydning.
 Samtidig er det bemærket, at  

 det ikke ønskes, at sagen hjemvises på grund af forvaltningsretlige fejl.  

 Fejlene ønskes repareret i forbindelse med Landsskatterettens behandling af  

 sagen, idet der i øvrigt er anmodet om, at retten bortser fra disse mangler.
Landsskatterettens  

 bemærkninger og begrundelse For så vidt angår sagens  

 formalitet bemærkes, at der efter det foreliggende ikke er grundlag er for at  

 statuere, at den påklagede afgørelse ikke har været genstand for fornøden  

 undersøgelse og begrundelse, hvorfor afgørelsen ikke er ugyldig.
 Vedrørende  

 spørgsmål om genoptagelse og forældelse fremgik følgende af dagældende  

 skattestyrelseslovs § 35 B, stk.2:
Stk. 2. En afgiftspligtig, der ønsker  

 afgiftstilsvaret ændret, skal senest 3 år efter angivelsesfristens udløb  

 fremlægge oplysninger af faktisk eller retlig karakter, der kan begrunde  

 ændringen.
Tilsvarende skal en virksomhed eller person, der ønsker  

 godtgørelse  

 af afgift, senest 3 år efter det tidspunkt, hvor kravet om godtgørelse  

 tidligst  

 kan gøres gældende, fremlægge oplysninger af faktisk eller retlig karakter,  

 der  

 kan begrunde godtgørelse af afgiften Af  

 lovens § 35 C, stk. 1, nr. 1, fremgik følgende:
 Uanset  

 fristerne i § 35 B kan et afgiftstilsvar eller en godtgørelse af afgift  

 fastsættes eller ændres efter anmodning fra den afgiftspligtige henholdsvis  

 den  

 godtgørelsesberettigede eller efter told- og skattemyndighedernes bestemmelse  

 i  

 følgende tilfælde:
1)  

 Hidtidig praksis er endeligt underkendt ved en dom, en  

 landsskatteretskendelse,  

 skatteministerens beslutning efter § 32, 2. pkt., eller en praksisændring  

 offentliggjort af Skatteministeriet.
I disse tilfælde kan genoptagelse  

 foretages til gunst for den afgiftspligtige fra og med den afgiftsperiode,  

 der  

 er helt eller delvis sammenfaldende med den afgiftsperiode, der var til  

 prøvelse i den første sag, der resulterede i underkendelse af praksis, eller  

 den afgiftsperiode, der er påbegyndt, men endnu ikke udløbet, 5 år forud for  

 underkendelsen af praksis.
Tilsvarende kan genoptagelse ske til gunst for den  

 godtgørelsesberettigede vedrørende godtgørelse af afgift, der kunne være  

 gjort  

 gældende fra og med det tidspunkt, der var til prøvelse i den første sag, der  

 resulterede i underkendelse af praksis, eller 5 år forud for underkendelse af  

 praksis. Landsskatteretten  

 finder ikke, at der er grundlag for ekstraordinær genoptagelse efter § 35 C,  

 stk. 1, nr. 1, eller øvrige bestemmelser.
Der forelå bl.a. ikke på  

 genoptagelsestidspunktet nogen retskraftig kendelse, dom eller beslutning,  

 jf.  

 § 35 C, stk. 1, nr. 1, 1. pkt., som direkte og med fornøden entydighed har  

 underkendt dansk hidtidig momspraksis.
 Den  

 påklagede afgørelse stadfæstes på dette punkt.
 Vedrørende  

 spørgsmålet om ordinær genoptagelse efter dagældende skattestyrelseslovs § 35  

 B, stk. 2, bemærkes, at klageren ikke har bestridt den påklagede afgørelse,  

 hvorefter genoptagelse er anset at kunne ske vedrørende perioderne 1. juni  

 2001  

 til og med maj 2004 samt  efter overgangsreglen i § 6, stk. 4, i lov  

 nr. 410  

 af 2. juni 2003  fra 1. juni 1999 til og med 30. juni 2000.
 Den  

 påklagede afgørelse tiltrædes herefter på dette punkt.
 For så vidt angår realiteten  

 følger det af momslovens § 4, at der betales afgift af varer og ydelser, der  

 leveres mod vederlag her i landet.
 I henhold til momslovens § 3,  

 stk. 2, nr. 3, anses som afgiftspligtig person:
andre statslige, amtskommunale  

 og kommunale institutioner, for så vidt de leverer varer og ydelser i  

 konkurrence med erhvervsvirksomheder Efter bestemmelsen i  

 momslovens § 13, stk. 1, nr. 8, er udlejning af parkeringspladser ikke  

 fritaget  

 for moms.
 Den bagvedliggende bestemmelse i 6. momsdirektiv for  

 momslovens § 3, stk. 2, nr. 3, findes i direktivets artikel 4. Det fremgår af  

 artikel 4, stk. 5, 1. afsnit:
 Stater, regioner, amter, kommuner og andre  

 offentligretlige organer anses ikke som afgiftspligtige personer for så vidt  

 angår  

 virksomheder eller transaktioner, som de udøver eller foretager i deres  

 egenskab af offentlig myndighed, også selv om de i forbindelse med denne  

 virksomhed eller disse transaktioner modtager gebyrer, afgifter, bidrag eller  

 vederlag.
 Af artikel 4, stk. 5, 2. afsnit, følger:
Når de udøver sådanne former for virksomhed eller  

 foretager sådanne transaktioner, skal de dog betragtes som afgiftspligtige  

 personer for så vidt angår disse former for virksomhed eller disse  

 transaktioner, såfremt deres fritagelse for afgiftspligten ville føre til  

 konkurrencefordrejning af en vis betydning. EF-domstolen har for så vidt  

 angår fortolkningen af 6. momsdirektivs art. 4, stk. 5, 2. afsnit, udtalt i  

 C-231/87 og C-129/88, præmis 22, at Det må dernæst fastslås, at  

 bestemmelsens afsnit 2 gør en undtagelse fra reglen om afgiftsfritagelse for  

 offentligretlige organer, for så vidt angår former for virksomhed eller  

 transaktioner, de udfører i deres egenskab af offentlig myndighed i det  

 omfang,  

 hvori afgiftsfritagelse for dem vil føre til konkurrencefordrejning af en vis  

 betydning.
Dermed er der af hensyn til direktivets hovedformål, som er at  

 tilvejebringe afgiftsneutralitet, taget højde for den situation, hvor  

 offentligretlige organer på grundlag af deres særlige status udøver  

 virksomhed,  

 der også kan udøves af private konkurrerende erhvervsdrivende på  

 privatretligt  

 grundlag eller på koncessionsbasis. EF-domstolen har endvidere i  

 sag C-446/98 udtalt i præmis 24, at:
"... udlejning af  

 pladser til parkering af køretøjer er virksomhed, som - når den udøves af et  

 offentligretligt organ - udøves af det offentligretlige organ i dets egenskab  

 af offentlig myndighed i den forstand, hvori dette udtryk er anvendt i sjette  

 direktivs artikel 4, stk. 5, første afsnit, hvis virksomheden udøves inden  

 for  

 rammerne af de særlige retsregler for offentligretlige organer.
Dette er  

 tilfældet,  

 når virksomheden indebærer udøvelse af offentlig myndighed." Domstolen udtalte forud  

 herfor i dommens præmis 23, at :
Under hensyn til genstanden  

 for den gennemgang, der skal foretages, tilkommer det som Domstolen allerede  

 har udtalt den nationale ret at foretage en retlig bedømmelse af den  

 pågældende  

 virksomhed på grundlag af det af Domstolen fastlagte kriterium. Det følger af lov om  

 offentlige veje § 107:
 Stk. 1. For benyttelse af  

 særligt indrettede offentlige parkeringspladser og -anlæg for motorkøretøjer  

 kan vejbestyrelsen lade opkræve en afgift til dækning af udgifterne ved  

 indretningen og driften, herunder ved udøvelsen af tilsyn med de parkerede  

 motorkøretøjer.
Stk. 2. I øvrigt kan  

 vejbestyrelsen i samråd med politiet bestemme, at der på steder, hvor en  

 begrænsning  

 af adgangen til at parkere motorkøretøjer er ønskelig, opkræves en  

 parkeringsafgift, der kan sættes i forhold til det tidsrum, i hvilket  

 motorkøretøjerne holdes parkeret. Af færdselslovens § 121, stk.  

 1, nr. 9, følger, at Politiet kan pålægge en afgift for overtrædelse af de  

 bestemmelser om benyttelse af parkometre, parkeringsautomater eller lignende,  

 der udfærdiges i medfør af § 107, stk. 2, i lov om offentlige veje.
 Det lægges til grund, at  

 klagerens ordning vedrørende betalingsparkering har fornøden hjemmel i lov om  

 offentlige veje § 107, stk. 2.
Efter vejlovens § 107, stk.  

 2, kan vejbestyrelsen som offentlig myndighed  uden mulighed for  

 delegation  

 til private  i samråd med Politiet eksklusivt bestemme, at der opkræves  

 en  

 parkeringsafgift for parkering på offentlige veje.
Afgiften, der i tilfælde  

 af  

 manglende betaling er pønalafgiftsanktioneret i medfør af færdselslovens §  

 121,  

 stk. 1, nr. 9, skal på retligt grundlag være båret af en ønskelig begrænsning  

 af adgangen til parkering ud fra et skøn over vej- og trafikforholdene.  

 Ordningen  

 er i den henseende underlagt de almindelige forvaltningsretlige krav om  

 saglighed i anvendte kriterier for opkrævningen, og er undergivet  

 offentligretligt tilsyn og domstolskontrol.
Under disse omstændigheder er  

 klageren som offentlig myndighed ikke en afgiftspligtig person i relation til  

 opkrævning af den omhandlede adfærdsregulerende parkeringsafgift med hjemmel  

 i  

 vejlovens § 107, stk. 2, da der ikke foreligger en retlig mulig  

 konkurrencesituation i forhold til erhvervsvirksomheder.
De på offentlige  

 veje  

 i medfør den nævnte bestemmelse etablerede parkeringspladser udgør således  

 ikke  

 noget konkurrencerelevant marked for private udbydere, hvorfor fritagelse for  

 afgiftspligt ikke fører til konkurrencefordrejning af en vis betydning, jf.  

 6.  

 momsdirektiv art. 4, stk. 5, 2. afsnit.
 Herefter er der ikke hjemmel  

 for opkrævning af moms af indtægterne ved parkeringsordningen, jf. momslovens  

 §  

 3, stk. 2, nr. 3, samt jf. 6. momsdirektiv artikel 4, stk. 5, 1. afsnit.
 Den påklagede afgørelse  

 ændres i overensstemmelse hermed, jf. nærmere ndf.
For så vidt angår særligt  

 indrettede offentlige parkeringspladser- og anlæg i henhold til vejlovens §  

 107, stk. 1, bemærkes, at denne bestemmelse ikke på samme måde som § 107,  

 stk.  

 2, indeholder et retligt krav om, at parkeringsafgiften skal være begrundet i  

 hensynet til at begrænse adgangen til parkering.
Afgiften skal endvidere i  

 disse tilfælde ikke fastsættes i samråd med Politiet, og manglende betaling  

 af  

 parkeringsafgift er ikke pønalafgiftsanktioneret i henhold til lov.  

 Der er herefter ikke grundlag for at anse de  

 af klageren i medfør af vejlovens § 107, stk. 1, etablerede  

 parkeringspladser-  

 og anlæg for levering af ydelser, der ikke aktuelt og reelt sker i  

 konkurrence  

 med erhvervsvirksomheder.
Det bemærkes herved, at der i Aarhus Kommune  

 konkret  

 foreligger privat udbud af parkeringspladser i parkeringshuse.
 Klagerens udlejning af  

 parkeringspladser omfattet af vejlovens § 107, stk. 1, er herefter  

 momspligtig,  

 jf. momslovens § 3, stk. 2, nr. 3, idet der i øvrigt henvises til 6.  

 momsdirektivs art. 4, stk. 5, 1. og 2. afsnit.
 Den påklagede afgørelse  

 stadfæstes på dette sidstnævnte punkt.
