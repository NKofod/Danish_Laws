Lov om ændring af lov om Arbejdsmarkedets Tillægspension (Forlængelse af den midlertidige suspension af bidraget til Den Særlige Pensionsopsparing) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om Arbejdsmarkedets Tillægspension, jf. lovbekendtgørelse nr. 767 af 8. juli 2008, som ændret ved § 7 i lov nr. 515 af 17. juni 2008 og § 7 i lov nr. 517 af 17. juni 2008, foretages følgende ændringer:
 1. I § 17 f, stk. 1, 2. pkt . , ændres »2008« til: »2009«.
 2. § 17 f, stk. 3, 5. pkt., affattes således:
»De nævnte bidragssatser, jf. 1. og 3. pkt., er for 2004-2009 0,0 pct.« § 2 Stk. 1. Lovforslaget kan stadfæstes straks efter vedtagelsen.
 Stk. 2. Loven træder i kraft den 8. november 2008.
 Stk. 3. Ved opgørelsen af en kommunes slutskat og kirkeskat for kalenderåret 2009 efter § 16 i lov om kommunal indkomstskat korrigeres den opgjorte slutskat for den beregnede virkning af de ændringer i udskrivningsgrundlaget for kommuneskat og kirkeskat for 2009, der er en følge af suspension af bidraget til Den Særlige Pen­sions­opsparing i 2009, jf. § 17 f, stk. 1, i lov om Arbejdsmarkedets Tillægspension som ændret ved denne lovs § 1, nr. 1.
 Stk. 4. Den beregnede korrektion af kommunens og kirkens slutskat efter stk. 3 fastsættes af velfærdsministeren på grundlag af de oplysninger, der foreligger pr. 1. maj 2011.
