Nr BTL 58 Betænkning over Forslag til lov om erstatning for skader forårsaget af  

 stormflod   

 Nr L 58 1990-91, 2. samling Afgivet af Erhvervsudvalget Afgivet: 19910425 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt og i samråd.
 Endvidere har udvalget modtaget skriftlige og/eller mundtlige henvendelser  

 fra:
De danske Landboforeninger, Hansen, Ole Lennart, Varde, Petersen, Gustav, Varde, og Stormflodslauget for Varde by og Ådal.
 Der er af industriministeren stillet ændringsforslag, hvorom henvises til  

 de ledsagende bemærkninger.
 Et af udvalgets spørgsmål til industriministeren og dennes besvarelse  

 heraf er optrykt som bilag til betænkningen.
 Herefter indstiller udvalget lovforslaget til vedtagelse med  

 de stillede ændringsforslag.
 Udvalget læger vægt på de præciseringer af lovforslaget, der er en følge  

 af ændringsforslagene og af ministerens svar på udvalgets spørgsmål til  

 lovforslagets enkelte paragraffer, herunder:
- at det i relation til § 1 er præciseret, at Stormflodsrådet i sin  

 afgørelse om, hvornår der er tale om en stormflod, skal basere den på en  

 vurdering af de faktiske forhold ved den pågældende begivenhed.
Det vil sige,  

 at der kan indgå flere forhold ud over Kystinspektoratets udtalelse, - at det efter den foreslåede ændring til § 2 ikke kan komme på tale at  

 tilføje yderligere undtagelser uden en lovændring, - at der ikke som følge af loven må blive tale om at affolke  

 stormflodstruede områder, men at Stormflodsrådet i forbindelse med særligt  

 udsatte arealer kan erklære, at der ikke vil blive udbetalt  

 stormflodserstatning fremover til genopførte eller nyopførte ejendomme, - at § 5 vil blive fortolket lempeligt ved førstegangsskader efter lovens  

 ikrafttræden, og at der vil blive taget hensyn til den enkelte skadelidtes  

 vilje til at træffe forebyggende foranstaltninger, - at ministeren vil anmode Stormflodsrådet om hurtigst muligt at træffe en  

 foreløbig afgørelse om, hvilke ejendomme der kan blive omfattet af § 5, nr. 1  

 (særlig truet beliggenhed), og give meddelelse herom til ejerne, - at § 5 er tænkt som en motivation til ansvarlig adfærd, svarende til,  

 hvad der normalt gælder for nedsættelse og bortfald af erstatning ved egen  

 skyld, og som en forhindring mod en utilsigtet kapitalgevinst og sikring af,  

 at der gives erstatning for faste ejendomme, som rammes af stormflod, hvor  

 ejeren er i god tro om ejendommens beliggenhed.
Endelig indebærer § 5, at  

 erstatningen vil kunne nedsættes eller bortfalde, hvis der i byggetilladelsen  

 eller lignende er gjort opmærksom på, at der er risiko for stormflod i  

 området og ejeren således ikke er i god tro.
Dette forhold understreges,  

 fordi udvalget er opmærksomt på vanskeligheden ved at være ansvarlig i  

 relation til en stormflodsrisiko med tilbagevirkende kraft, - at der i relation til § 11 om pålæg om forebyggende foranstaltninger som  

 betingelse for erstatninger ved kommende stormfloder skal gives rimelig tid  

 til opfyldelse, og at pålægget ikke omfatter foranstaltninger, der ikke kan  

 opfyldes af skadelidte uden andres medvirken, men at Stormflodsrådet i  

 sådanne tilfælde kan stille forslag over for offentlige myndigheder om  

 foranstaltninger, som rådet anser for påkrævede for at begrænse følgerne af  

 stormflod, samt - at ministeren vil pålægge Stormflodsrådet at give indberetning til  

 industriministeren, når puljen har en tilstrækkelig størrelse, med henblik på  

 eventuelt at stoppe opkrævningen af afgiften på brandforsikringer.
Ændringsforslag Af industriministeren, tiltrådt af udvalget:
Til § 1 1) Efter stk. 3 indsættes som nyt stykke:
»Stk. 4. Stormflodsrådet træder sammen hurtigst muligt efter,  

 at en stormflodssituation er indtruffet.« Til § 2 2) Stk. 3 udgår.
Til § 16 3) I stk. 2 indsættes efter 1. pkt. som nyt punktum:
»Den i § 13, stk. 1, nævnte frist på 2 måneder regnes for skader  

 indtruffet inden lovens ikrafttræden fra ikrafttrædelsesdatoen.« Bemærkninger Til nr. 1 Ved den foreslåede ændring præciseres det, at Stormflodsrådet skal træde  

 sammen hurtigst muligt efter at have modtaget Kystinspektoratets udtalelse  

 med henblik på at træffe afgørelse om, hvorvidt der har været stormflod.
Til nr. 2 Det er fundet hensigtsmæssigt ikke at give ministeren en bemyndigelse til  

 at fastsætte andre undtagelser end de i loven nævnte.
Til nr. 3 Da Stormflodsrådet først efter lovens ikrafttræden kan træffe bestemmelse  

 om, hvorvidt der har været stormflod, jf. § 1, stk. 3, i perioden mellem den  

 1. oktober 1990 og lovens ikrafttræden, skal tomånedersreglen i § 13, stk. 1,  

 først gælde fra lovens ikrafttræden.
Lotte Henriksen (S) Ole Vagn Christensen (S) Sonja Mikkelsen (S)  

 Erling Olsen (S) Nyrup Rasmussen (S) fmd.
Løvig Simonsen (S) Tommy  

 Dinesen (SF) Rahbæk Møller (SF) Sonja Albrink (CD) Flemming Hansen (KF)  

 nfmd.
Kai Dige Bach (KF) Svend Heiselberg (V) Pia Larsen (V) Helge Sander  

 (V) Annette Just (FP) Lone Dybkjær (RV) Lysholm Christensen (KRF) Bilag Et af udvalgets spørgsmål til industriministeren og dennes besvarelse  

 heraf Spørgsmål:
Ad § 2, stk. 2, nr. 5 Kan ministeren bekræfte, at afgrøder vil være omfattet af  

 stormflodserstatningen? Svar:
Kun skader på jord er ifølge lovforslagets § 2, stk. 2, pkt. 5, undtaget  

 fra erstatning.
Afgrøder derimod, jf. betænkning nr. 1208 om Dækningsordning  

 for skader forårsaget af stormflod, side 16, er omfattet af ordningen, hvis  

 de er brandforsikret.
