 1. Højesteret har i nedennævnte afgørelser behandlet  

 spørgsmålet om statens modregningsadgang:
Dom af 13. november 1981, statsskattedirektoratet mod A/S Johs.
Andersens  

 Eftf., Entreprenører i likvidation, DSB-dommen, refereret i UfR 1982, side  

 24.
 Dom af 2. februar 1982, grosserer Henning Glahns konkursbo mod  

 Eksportkreditrådet, refereret i UfR 1982, side 315.
 Endvidere har justitsministeriet i cirkulæreskrivelse af 22. november 1983  

 fastsat retningslinier om begrænsning af statens modregningsret.
DSB-dommen Denne dom vedrørte en entreprenør, som udførte arbejde bl.a. for DSB.
Da  

 entreprenøren standsede sine betalinger, var han i restance med A-skatter,  

 hvorfor en kommune anmodede DSB om at modregne i udbetaling af  

 entreprisesummer.
Det beskikkede tilsyn protesterede over for DSB mod den  

 påtænkte modregning.
Efter nogle forhandlinger udbetalte DSB acontobeløb til  

 entreprenøren og modregnede først i den resterende entreprisesum, da  

 entreprisen var fuldført.
Denne modregning blev ophævet af højesteret, der  

 fastslog, at DSB ved sin optræden under forhandlingerne havde afskåret sig  

 fra modregning, men højesteret anerkendte principielt statens  

 modregningsadgang.
Ved landsretten var modregningen ligeledes blevet ophævet, men her især  

 under henvisning til at der ikke forelå gensidighed mellem entreprenørens  

 privatretlige krav mod DSB og statsskattedirektoratets offentligretlige krav  

 på A-skatter.
Denne del af landsrettens begrundelse blev afvist af  

 højesteret.
 I justitsministeriets cirkulæreskrivelse af 22. november 1983 om  

 begrænsning af statens modregningsret omtales DSB-dommen således:
"I retspraksis herunder ved højesterets dom af 13. november 1981 (U  

 82.24 H), er det fastslået, at en statsmyndighed, der skylder en borger eller  

 virksomhed et beløb, kan benytte en fordring mod borgeren eller virksomheden,  

 som tilkommer en anden statsmyndighed, til modregning i borgerens eller  

 virksomhedens krav.
Det gælder også, selv om statens fordring er af  

 offentligretlig karakter f.eks. skatte- eller momstilsvar, mens virksomhedens  

 fordring er opstået som følge af almindelig privatretlig samhandel med staten  

 som kontraktspartner.
I ovennævnte dom blev der fra højesterets side udtrykt tvivl om, hvorvidt  

 det er rimeligt at fastholde denne retstilstand fuldt ud." I ovennævnte cirkulæreskrivelse af 22. november 1983 har  

 justitsministeriet efter beslutning i regeringen anmodet styrelserne om  

 fremover at undlade modregning i visse tilfælde.
I overensstemmelse hermed pålægges det kommunerne at undlade at modregne  

 skatterestancer og bødekrav, herunder renter og sagsomkostninger i krav på  

 vederlag for leverancer, entrepriser og arbejds- og tjenesteydelser samt  

 andre formueretlige krav mod staten.
Kommunerne pålægges samtidig ikke at  

 aftale modregning mellem sådanne krav samt at undlade at håndhæve allerede  

 indgåede aftaler herom.
 Dommen vedrørende eksportkreditrådet.
Denne dom vedrørte et tilfælde, hvor skattevæsenet udbetalte overskydende  

 skat til en skatteyders konkursbo med forbehold om modregning.  

 Eksportkreditrådet påstod, at den overskydende skat ved modregning skulle  

 anvendes til dækning af Eksportkreditrådets krav i konkursboet.
Højesteret  

 fandt, at Eksportkreditrådet, selv om rådet er en selvstændig institution  

 under industriministeriet, i relation til modregning måtte opfattes som en  

 statsinstitution.
Konkursboets indsigelse om, at eksportkreditrådets krav var  

 af privatretlig karakter, mens skattevæsenets krav var offentligretligt, blev  

 ikke tillagt betydning af højesteret.
Herefter kunne modregningen  

 gennemføres.
Justitsministeriet anfører i ovennævnte cirkulæreskrivelse, at regreskrav  

 vedrørende indfriede eksportkreditkautioner og statsgaranterede lån samt  

 andre krav inden for formuerettens område ikke kan berøres af  

 cirkulæreskrivelsen.
Sådanne krav vil derfor fortsat kunne bringes i  

 modregning såvel i formueretlige krav mod staten som i krav mod staten uden  

 for formuerettens område, f.eks. i krav på tilbagebetaling af overskydende  

 skat eller moms.
 2. Modregningsforbehold ved udbetalinger til  

 skatteydere under betalingsstandsning, konkurs o.lign.
 Inden der udbetales et beløb til en skatteyder, skal det altid undersøges,  

 om der er registreret fordringer på skatteyderen i det centrale  

 fordringsregister (CFR). Hvis dette er tilfældet, skal fordringshaveren  

 spørges, om denne ønsker modregning gennemført.
Da der kan eksistere statskrav, som ikke er registreret i CFR, skal det,  

 inden der udbetales et beløb til en skatteyder (person, selskab m.v.), der er  

 under betalingsstandsning, konkurs eller konkurslignende ordning (f.eks.  

 tvangsakkord), skriftlig meddeles kurator eller den, der forestår  

 kreditorordningen, at der foreligger et beløb til udbetaling.
Samtidig skal  

 kurator eller den, der forestår kreditorordningen, anmodes om enten at  

 oplyse, om der findes statslige kreditorer eller fremsende en kreditorliste.
 Hvis det herved konstateres, at der foreligger et anmeldt statskrav, skal  

 modregning gennemføres, dog med den under pkt. 1 nævnte begrænsning.
 Hvis der herefter fortsat er et beløb til udbetaling, skal der af hensyn  

 til ukendte statskrav skriftligt tages forbehold om modregning ved enhver  

 udbetaling af skatter m.v. vedrørende skatteydere, som er under  

 betalingsstandsning, konkurs eller konkurslignende ordning.
 Modregningsforbeholdet kan udformes således:
 "Ved nærværende udbetaling tages forbehold om tilbagesøgning, idet  

 skattevæsenet forbeholder sig ret til at modregne i ethvert krav, som  

 skyldneren har eller måtte få på statskassen vedrørende tiden inden afsigelse  

 af konkursdekret (datoen for åbning af tvangsakkordforhandlinger/den vedtagne  

 frivillige kreditorordnings dato), således at det modregnede beløb vil blive  

 afskrevet på det skyldige beløb pr. skæringsdagen.
Ovenstående forbehold indebærer efter skattevæsenets opfattelse samme  

 fremgangsmåde, som er foreskrevet i konkurslovens § 44, vedrørende betingede  

 fordringer." Hans Westerberg Birthe Holm INGEN.
