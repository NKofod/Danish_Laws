 Herved bekendtgøres lov om skibes besætning, jf.  

 lovbekendtgørelse nr. 585 af 29. september 1988, med de ændringer, der følger  

 af lov nr. 911 af 8. december 1993 samt lov nr. 912 af 8. december 1993.
 Definitioner m.v.
 § 1.  Loven omfatter danske skibe bortset fra  

 krigsskibe og troppetransportskibe.
 § 2.  I denne lov forstås ved:
 § 3.  På ethvert skib skal der være en skibsfører,  

 ligesom der herudover skal være den af hensyn til sikkerhed for menneskeliv  

 på søen nødvendige besætning.
Handelsskibe § 4.  For passagerskibe uanset størrelse, for  

 lastskibe på 20 tons og derover og for lastskibe under 20 tons uden for  

 kystfart fastsættes besætningen af Søfartsstyrelsen.
For lastskibe under 20  

 tons i kystfart kan Søfartsstyrelsen fastsætte besætningen, såfremt hensynet  

 til sikkerheden for menneskeliv på søen gør det påkrævet.
Stk. 2.  Besætningen fastsættes for hvert enkelt skib  

 under hensyn til skibets type, indretning, udstyr, anvendelse og fartsområde,  

 således at besætningens størrelse og sammensætning gør det muligt at dække  

 alle opgaver af betydning for skibets og de ombordværendes sikkerhed,  

 herunder Stk. 3.  Ved fastsættelsen af besætningen skal der  

 endvidere tages hensyn til vagtordningen om bord, til holddrift, til de  

 enkelte besætningsgruppers faktiske arbejdstid, til gældende  

 hviletidsbestemmelser samt til anvendelse af enhedsmandskab.
 Stk. 4.  (Ophævet).
 Stk. 5.  (Ophævet).
 Stk. 6.  (Ophævet).
 § 5.  Dæks- og maskinmandskab skal opfylde de i  

 sønæringsloven foreskrevne uddannelseskrav for udmønstring som ubefaren  

 matros eller befaren matros, henholdsvis ubefaren motormand eller befaren  

 motormand.
 Stk. 2.  Enhedsmandskab skal opfylde de i sønæringsloven  

 foreskrevne uddannelseskrav for udmønstring som ubefaren skibsassistent eller  

 befaren skibsassistent.
 Stk. 3.  I besætningsfastsættelsen kan indgå personer  

 med anden uddannelse, der kan ligestilles med de i sønæringsloven  

 foreskrevne.
§ 6.  Skibsførere, navigations- og maskinofficerer  

 skal have sønæringsbevis med STCW-konventionspåtegning i overensstemmelse med  

 nedenstående skemaer.
Skibsføreren skal tillige have dansk indfødsret eller  

 adgang til lønnet beskæftigelse her i landet på samme vilkår som danske  

 statsborgere, jf. sønæringslovens § 41.
(* 1) Skibsførere og navigationsofficerer Skibe under 200 tons i kystfart Stk. 2.  I skibe registreret i Dansk Internationalt  

 Skibsregister kræves ikke danske beviser, men gyldigt sønæringsbevis med den  

 i skemaet i stk. 1 anførte konventionspåtegning.
Skibsførere skal dog have  

 dansk indfødsret eller have adgang til lønnet beskæftigelse her i landet på  

 samme vilkår som danske statsborgere, jf. sønæringslovens § 41.
 Stk. 3.  I tilfælde, hvor en person med duelighedsbevis  

 i motorpasning foreskrives, kan denne samtidig være ansat til anden tjeneste  

 om bord.
 § 7.  På skibe, der efter gældende forskrifter skal  

 være udstyret med radiotelegraf- eller radiotelefonstation, skal der til  

 betjening heraf være ansat henholdsvis skibsradiotelegrafist eller  

 skibsradiotelefonist med foreskrevet bevis.
 § 8.  En foreskreven kok eller hovmester skal have  

 bevis som skibskok.
 Stk. 2.  I skibe registreret i Dansk Internationalt  

 Skibsregister kan bevis som skibskok erstattes af en læretid i kokkefaget på  

 48 måneder, heraf mindst 24 måneder i søgående skibe.
 § 9.  For passagerskibe kan Søfartsstyrelsen forøge  

 eller formindske de i § 6 anførte kvalifikationskrav under hensyn til skibets  

 indretning, udstyr, fartsområde og passagerantal.
 § 10.  Skibe på 20 tons og derover samt skibe i  

 international fart skal være forsynet med et af Søfartsstyrelsen udstedt  

 certifikat indeholdende besætningsfastsættelsen.
 Stk. 2.  For skibe under 20 tons i indenrigsfart kan  

 besætningen fastsættes for grupper af skibe, og i stedet for udstedelse af  

 certifikat som omhandlet i stk. 1 kan meddelelse om fastsættelsen gives ved  

 bekendtgørelse i »Meddelelser fra Søfartsstyrelsen«.
Fiskeskibe § 11.  I fiskeskibe på 20 tons og derover, men under  

 500 tons, skal der være skibsfører og styrmand med sønæringsbevis i  

 overensstemmelse med nedenstående skema:
 Stk. 2.  For fiskeskibe på 500 tons og derover  

 fastsættes besætningen af Søfartsstyrelsen.
Stk. 3.  Til betjening af maskinen i fiskeskibe på 20  

 tons og derover med fremdrivningsmaskineri på 100 kW og derover, men under  

 750 kW, i hvilke maskinen kan reguleres og skruemanøvrer foretages fra  

 styrepladsen, skal der i nærfart være 1 person med duelighedsbevis i  

 motorpasning og uden for nærfart 2 personer med duelighedsbevis i  

 motorpasning.
For øvrige fiskeskibe på 20 tons og derover med  

 fremdrivningsmaskineri på 100 kW og derover fastsættes maskinbesætningen af  

 Søfartsstyrelsen.
 Stk. 4.  De i stk. 3 foreskrevne personer kan være ansat  

 til anden tjeneste om bord.
 Stk. 5.  Når Søfartsstyrelsen i henhold til stk. 2 og 3  

 fastsætter besætningen, skal § 4, stk. 2, iagttages.
 Stk. 6.  Industriministeren kan foreskrive  

 sikkerhedskurser for fiskere samt fastsætte kvalifikationskrav til  

 skibsførere af fiskeskibe under 20 tons og krav til maskinbetjeningen i  

 sådanne skibe.
Fritidsfartøjer § 12.  I fritidsfartøjer på 20 tons og derover, men  

 under 100 tons, skal der være skibsfører og styrmand med sønæringsbevis i  

 overensstemmelse med nedenstående skema:
 Stk. 2.  For fritidsfartøjer på 100 tons og derover  

 fastsættes besætningen af Søfartsstyrelsen.
 Stk. 3.  Til betjening af maskinen i fritidsfartøjer på  

 20 tons og derover med fremdrivningsmaskineri på 100 kW og derover, men under  

 750 kW, i hvilke maskinen kan reguleres og skruemanøvrer foretages fra  

 styrepladsen, skal der i fart øst for Ø. længde i Nordsøen og Østersøen være  

 1 person med duelighedsbevis i motorpasning for fritidssejlere og uden for  

 denne fart 2 personer med duelighedsbevis i motorpasning for fritidssejlere.  

 For øvrige fritidsfartøjer på 20 tons og derover med fremdrivningsmaskineri  

 på 100 kW og derover fastsættes maskinbetjeningen af Søfartsstyrelsen.
 Stk. 4.  Når Søfartsstyrelsen i henhold til stk. 2 og 3  

 fastsætter besætningen, skal § 4, stk. 2, iagttages.
 Stk. 5.  Industriministeren kan fastsætte  

 kvalifikationskrav til skibsførere af fritidsfartøjer under 20 tons samt krav  

 til maskinbetjeningen i sådanne skibe.
Almindelige bestemmelser § 13.  Enhver, der ansættes om bord i en stilling, der  

 er omfattet af denne lov, skal opfylde de uddannelseskrav, der er fastsat i  

 eller i medfør af sønæringsloven.
Endvidere skal krav, der er fastsat i eller  

 i medfør af denne lov, være opfyldt.
 Stk. 2.  Søfartsstyrelsen kan ved en fastsættelse af  

 besætningen foreskrive, at personer, der ansættes i stilling, for hvilken der  

 ikke i sønæringsloven er fastsat særlige uddannelseskrav, skal have  

 gennemgået et af Søfartsstyrelsen godkendt sikkerhedskursus, forinden  

 tjenesten tiltrædes.
 Stk. 3.  En styrmand eller maskinmester, der ansættes ud  

 over det fastsatte antal, må ikke benyttes til selvstændig vagt, medmindre  

 den pågældende er i besiddelse af sønæringsbevis af mindst samme grad som  

 fastsat for den laveste af de for skibet foreskrevne stillinger henholdsvis  

 for styrmænd og maskinmestre.
 § 13 a.  1) De i § 5, § 6, stk. 1, 1. pkt., § 7, § 8,  

 stk. 1, § 11 og § 12 anførte krav om danske uddannelser og sønæringsbeviser  

 finder ikke anvendelse på personer, der opfylder betingelserne i De  

 Europæiske Fællesskabers direktiver om indførelse af generelle ordninger for  

 gensidig anerkendelse af eksamensbeviser for erhvervskompetencegivende  

 uddannelser, jf. lov nr. 291 af 8. maj 1991 om adgang til udøvelse af visse  

 erhverv i Danmark for statsborgere i De Europæiske Fællesskaber og de  

 nordiske lande.
 Stk. 2.  Ansøgning om adgang til erhvervsudøvelse  

 indsendes til Erhvervs- og Selskabsstyrelsen.
 Stk. 3.  Søfartsstyrelsen træffer afgørelse om, hvorvidt  

 betingelserne for erhvervsudøvelsen her i landet er opfyldt, og underretter  

 ansøgeren herom.
§ 14.  Hvis et skib mister nogen del af den  

 foreskrevne besætning som følge af sygdom, død, rømning eller andre  

 skibsføreren eller rederiet utilregnelige årsager, skal krav fastsat i eller  

 i medfør af denne lov ikke være til hinder for, at skibsføreren under  

 fornøden hensyntagen til skibets sødygtighed kan fortsætte rejsen.  

 Besætningen skal dog snarest muligt kompletteres.
Skibsføreren skal om  

 forholdet indføre fornøden bemærkning i skibsdagbogen eller, hvor skibsdagbog  

 ikke føres, i tilsynsbogen.
 § 15.  Industriministeren kan efter samråd med  

 redernes og de søfarendes organisationer ændre de i loven indeholdte  

 tonnagegrænser til grænser fastsat i bruttotons eller anden måleenhed, samt  

 ændre de i loven indeholdte grænser for fremdrivningseffekt.
 § 15 a.  Henlægger industriministeren sine beføjelser  

 efter loven til Søfartsstyrelsen, kan ministeren fastsætte regler om  

 klageadgangen, herunder at klager ikke kan indbringes for højere  

 administrativ myndighed.
 § 16.  Søfartsstyrelsen kan under iagttagelse af § 4,  

 stk. 2, forøge eller formindske lovens kvalifikationskrav og besætningsregler  

 samt fastsætte særlige uddannelseskrav for skibe, hvor særlige forhold gør  

 sig gældende, for specialskibe og skibe af særlig konstruktion eller med  

 særligt udstyr samt for skibe, der anvendes i et geografisk begrænset  

 fartsområde.
 Stk. 2.  Endvidere kan Søfartsstyrelsen under særlige  

 omstændigheder og under iagttagelse af bindende internationalt vedtagne  

 bestemmelser tillade, at en person, der ikke er i besiddelse af det for den  

 pågældende stilling krævede bevis, anvendes i sådan stilling, dog kun for en  

 enkelt rejse eller for et bestemt tidsrum af ikke over 6 måneder.
 § 17.  Søfartsstyrelsen fastsætter efter anmodning  

 besætningen for et projekteret skib samt for et udenlandsk skib, der agtes  

 overført til dansk flag (forhåndsfastsættelse).
 Stk. 2.  Finder Søfartsstyrelsen, at en  

 forhåndsfastsættelse ikke med fornøden sikkerhed kan foretages, afvises  

 anmodningen med fornøden begrundelse.
 Stk. 3.  En forhåndsfastsættelse - eventuelt ændret ved  

 indbringelse for Besætningsnævnet - har bindende virkning, medmindre der er  

 sket ændringer i de forudsætninger, der har været afgørende for  

 fastsættelsen.
 § 18.  Afgørelser truffet af Søfartsstyrelsen i  

 henhold til denne lov kan af vedkommende rederi eller søfarendes organisation  

 indbringes for Besætningsnævnet, der træffer den endelige administrative  

 afgørelse.
 Stk. 2.  En afgørelse, der går ud på afvisning af en  

 forhåndsfastsættelse, kan dog ikke indbringes for nævnet.
 Stk. 3.  Når en af Søfartsstyrelsen foretaget  

 forhåndsfastsættelse ikke inden 1 måned har været indbragt for nævnet, kan en  

 afgørelse om den endelige besætningsfastsættelse i overensstemmelse med  

 forhåndsfastsættelsen kun indbringes for nævnet, når der er sket ændringer i  

 de forudsætninger, der har været afgørende for fastsættelsen.
----------------------- Stk. 4.  Besætningsnævnet består af en af  

 industriministeren udpeget formand, der skal opfylde de almindelige  

 betingelser for at blive udnævnt til landsdommer, samt en repræsentant for  

 hver af de søfarendes organisationer og et tilsvarende antal repræsentanter  

 for redernes organisationer, der alle udnævnes af ministeren efter  

 indstilling fra de pågældendes organisationer.
For hvert af medlemmerne  

 udnævnes stedfortrædere.
 Stk. 5.  Industriministeren fastsætter nævnets  

 forretningsorden.
 Stk. 6.  I nævnets behandling af en sag deltager  

 formanden og repræsentanter for de søfarendes organisationer og redernes  

 organisationer, således at disse er ligeligt repræsenteret.
 Stk. 7.  Indbringelse af en sag for nævnet har ikke  

 opsættende virkning.
 § 19.  Med bøde straffes den, der overtræder § 3, § 5,  

 stk. 1 og 2, § 6, stk. 1 og 2, § 7, § 8, § 10, stk. 1, § 11, stk. 1 og 3, §  

 12, stk. 1 og 3, § 13, stk. 1 og 3, og § 14, 2. og 3. punktum, eller  

 overtræder de i medfør af loven foretagne besætningsfastsættelser.
 Stk. 2.  I forskrifter, der fastsættes i medfør af § 11,  

 stk. 6, og § 12, stk. 5, kan der fastsættes straf af bøde for overtrædelse af  

 bestemmelserne i forskrifterne.
Stk. 3.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller på  

 tilsvarende måde af et kommunalt fællesskab, der er omfattet af § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
Ikrafttrædelses- og overgangsbestemmelser § 20.  Loven træder i kraft den 1. juli 1985.
Stk. 2.  Lov nr. 208 af 7. juni 1958 om skibes  

 bemanding, som ændret ved lov nr. 158 af 27. maj 1964, lov nr. 151 af 10. maj  

 1967 og lov nr. 316 af 26. juni 1975, ophæves.
Loven med ændringer forbliver  

 dog i kraft for Grønland.
 § 21.  Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de afvigelser, som  

 de særlige grønlandske forhold tilsiger.
 § 22.  Søfartsstyrelsen kan tillade personer, der ved  

 lovens ikrafttræden har ført eget last- eller passagerskib over 15 tons i  

 mindst 5 år i fart langs Grønlands kyster, at føre ikke-passagerskib mellem  

 20 og 50 tons i kystfart ved Grønland, forudsat at sådanne personer er i  

 besiddelse af duelighedsbevis i sejlads.
 § 23.  Sønæringsbeviser erhvervet før lovens  

 ikrafttræden hjemler deres indehavere samme ret som hidtil og tillægges de  

 yderligere sønæringsrettigheder, der følger af nedenstående skema:
 § 24.  Skibe, der er i fart på det tidspunkt, hvor  

 loven træder i kraft, og hvis besætning ikke er fastsat i loven, skal have  

 besætning i overensstemmelse med hidtil gældende bemandingsregler og  

 bemandingsfastsættelser, indtil ny besætning er fastsat.
Stk. 2.  Medfører besætningsfastsættelsen som omhandlet  

 i stk. 1 formindskede krav, må reduktion af besætningen inden for de første 6  

 måneder fra fastsættelsen kun foretages ved naturlig afgang eller ved ankomst  

 til dansk havn.
Færøsk eller grønlandsk havn anses kun for dansk havn,  

 såfremt vedkommende søfarende har bopæl på Færøerne eller i Grønland.
Lov nr.  

 857 af 23. december 1987 indeholder følgende ikrafttrædelsesbestemmelse:
 § 16.  Loven træder i kraft den 1. januar 1988. Lov  

 nr. 407 af 1. juli 1988 indeholder følgende ikrafttrædelsesbestemmelse:
§ 2 Loven træder i kraft ved bekendtgørelsen i Lovtidende.1) § 3 Loven gælder ikke for Færøerne og Grønland, men kan ved kgl. anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Lov nr. 911 af 8. december 1993 om ændring af lov nr. 857  

 af 23. december 1987 indeholder følgende ikrafttrædelsesbestemmelser:
§ 1 § 17.  Loven gælder ikke for Færøerne, og §§ 2 (* 2),  

 3, 5, 8 og 10 gælder ikke for Grønland.
 Stk. 2.  §§ 2 (* 2), 3, 5 og 10 kan ved kongelig  

 anordning sættes i kraft for Grønland med de afvigelser, som de særlige  

 grønlandske forhold tilsiger.
 Stk. 3.  §§ 7, 9 og 15 kan ved kongelig anordning sættes  

 i kraft for Færøerne med de afvigelser, som de særlige færøske forhold  

 tilsiger.
§ 2 Loven træder i kraft dagen efter bekendtgørelsen i Lovtidende (* 3).
 Lov nr. 912 af 8. december 1993 (* 4) indeholder følgende  

 ikrafttrædelsesbestemmelser:
§ 2 Loven træder i kraft den 1. juni 1994.
§ 3 Loven gælder ikke for Færøerne og Grønland.
Industriministeriet, den 7. februar 1994 Mimi Jakobsen / Frantz Miller (* 1) Bekendtgjort den 22. juli 1988.
 (* 2) § 2 i lov nr. 857 af 23. december 1987 indeholder de ændringer, som  

 angår lov om skibes besætning.
 (* 3) Bekendtgjort den 9. december 1993.
 (* 4) Lov nr. 912 af 8. december 1993 vedrører implementeringen af Rådets  

 direktiv 89/48/EØF af 21. december 1988 om indførelse af en generel ordning  

 for gensidig anerkendelse af erhvervskompetencegivende videregående  

 uddannelser af mindst tre års varighed, der omfatter de længerevarende  

 videregående uddannelser, samt Rådets direktiv 92/51/EØF af 18. juni 1992 om  

 anden generelle ordning for anerkendelse af eksamensbeviser, der supplerer  

 direktiv 89/48/EØF.
