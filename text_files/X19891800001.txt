På forespørgsel fra et advokatfirma om forståelsen af 28 dages reglen  

 har Statsskattedirektoratet meddelt, at der ikke sker nedsættelse af  

 godtgørelserne fra den 29. dag, såfremt der sker overførsel til andet  

 arbejde, der nødvendiggør logiskifte på grund af arbejdspladsens geografiske  

 beliggenhed.
Reglen forventes justeret fra indkomståret 1991.
 Et advokatfirma har bedt om Statsskattedirektoratets tilkendegivelse af  

 forståelsen af 28 dages reglen i SD-cirkulære 1988-13 om skattefri rejse- og  

 befordringsgodtgørelse, hvorefter der ved tjenstligt ophold samme sted ud  

 over 28 dage sker nedsættelse af de skattefrie godtgørelser.
 Statsskattedirektoratet svarede, at reglen administreres således:
 Ved tjenstligt ophold samme sted ud over 28 dage nedsættes  

 godtgørelsesbeløbene med 1/3 (for udlandet 1/4). Fravær på fridage og fravær  

 ved overførsel til andet arbejde for samme eller en anden arbejdsgiver, der  

 ikke nødvendiggør logiskifte på grund af arbejdspladsens geografiske  

 beliggenhed, afbryder ikke 28 dages reglen.
 Såfremt overførsel til andet arbejde nødvendiggør logiskifte på grund af  

 arbejdspladsens geografiske beliggenhed, afbrydes 28 dages reglen, også ved  

 fravær i en dag eller to.
 Det tilføjes, at reglen forventes justeret ved udløbet af de nugældende  

 overenskomster.
