Nr LSF 174 Forslag til Lov om ændring af lov om ændring af forskellige skattelove  

 (Forlængelse af dele af skibsværftsaftalen) Fremsat af skatteministeren (Fogh Rasmussen) den 12. januar 1989 Vedtaget ved tredjebehandling den 3. februar 1989 Lov nr. 74 af 04/02/1989 § 1 I § 7, stk. 4, i lov nr. 767 af 12. november 1986 om ændring af  

 forskellige skattelove. (Skibsværftsaftalen) ændres »31. december  

 1988« til: »31. december 1991«, og »31. december  

 1990« ændres til: »31. december 1993«.
§ 2 Loven træder i kraft dagen efter bekendtgørelsen i Lovtidende.
Loven har  

 virkning fra og med 1. januar 1989.
Oprindeligt fremsat forslag § 1 I § 7, stk. 4, i lov nr. 767 af 12. november 1986 om ændring af  

 forskellige skattelove (Skibsværftsaftalen) ændres »31. december  

 1988« til: »31. december 1991« og »31. december  

 1990« ændres til: »31. december 1993«.
§ 2 Loven træder i kraft dagen efter bekendtgørelsen i Lovtidende.
Loven har  

 virkning fra og med 1. januar 1989.
Bemærkninger til lovforslaget 1. Forslaget går ud på at forlænge den tidsbegrænsede fritagelse for  

 realrenteafgift og kursgevinstbeskatning for indeksobligationer udstedt af  

 Danmarks Skibskreditfond som led i skibsværftsaftalen fra august 1986.  

 Endvidere går forslaget ud på at forlænge den tidsbegrænsede skattefritagelse  

 for den statslige inflationsgaranti, som kunne ydes efter denne  

 skibsværftsaftales indeksfinansieringsordning.
Forslaget skal ses på baggrund af, at Folketingets Finansudvalg den 17.  

 november 1988 har godkendt et aktstykke af 4. november 1988 fra  

 industriministeren, hvorved skibsværftsaftalens indeksfinansieringsordning  

 aftrappes over en 3-årig periode.
Efter aktstykket kan industriministeren yde  

 en inflationsgaranti i forbindelse med Danmarks Skibskreditfonds udstedelse  

 af indeksregulerede obligationer til finansiering af skibe kontraheret inden  

 udgangen af 1991 og til levering inden udgangen af 1993.  

 Finansieringsvilkårene er i den forbindelse forudsat at være de samme som i  

 skibsværftsaftalen.
 Aktstykket indebærer, at der endnu i en periode kan tilbydes lempelige  

 finansieringsvilkår for optagelse af lån til skibsbygning og derigennem ydes  

 hjælp til skibsværfterne og deres underleverandører.
 Aftrapningsordningen har virkning fra og med den 1. januar 1989.
2. I 1986 indgik den daværende regering, Socialdemokratiet og Det radikale  

 Venstre en aftale om foranstaltninger i forbindelse med krisesituationen  

 inden for skibsværftsindustrien.
Som et led i denne aftale blev der  

 gennemført en særlig finansieringsordning for ny- og ombygning af skibe  

 kontraheret inden udgangen af 1988 og leveret inden udgangen af 1990.
Efter ordningen udstedte Danmarks Skibskreditfond indeksobligationer med  

 enten en pålydende rente på 21/2 pct., eller en pålydende rente på 4 pct.  

 p.a.
Låntager blev alene forpligtet til at betale renter og afdrag på basis  

 af en indeksregulering svarende til en årlig inflation på enten 3 pct. for  

 21/2 pct.-obligationer eller 11/2 pct. for 4 pct.-obligationer, idet staten  

 påtog sig at dække omkostningerne ved en eventuel indeksregulering herudover.  

 Lånene blev udbetalt kontant af Danmarks Skibskreditfond, hvis  

 indeksobligationer Danmarks Nationalbank overtog til kurs pari.
 Obligationsejerne sikredes ved den statslige inflationsgaranti dækning for  

 den faktiske inflationsudvikling, idet staten bar omkostningerne ved en  

 inflation, der overskred de ovennævnte grænser.
Skibsværftsaftalens finansieringsordning blev fulgt op af ændringer i  

 skattelovgivningen.
Ved lov nr. 767 af 12. november 1986 om ændring af  

 forskellige skattelove (Skibsværftsaftalen) blev det således gennemført, at  

 fuldt ud indekserede obligationer, der blev udstedt af Danmarks  

 Skibskreditfond, blev fritaget for realrenteafgift og beskatning efter  

 kursgevinstlovens mindsterenteregel, hvis den pålydende rente var på mindst  

 21/2 pct.
 Herudover blev det indekstillæg, som staten skulle betale ud over en årlig  

 inflation på henholdsvis 11/2 og 3 pct. fritaget for beskatning hos låntager  

 (reder, eventuelt anpartshaver).
 Skatte- og afgiftsfritagelsen, herunder statens inflationsgaranti, gjaldt  

 for obligationer, der blev udstedt til finansiering af  

 skibsbygningskontrakter, der blev indgået senest den 31. december 1988 med  

 levering senest den 31. december 1990.
3. Den tidsbegrænsede skatte- og afgiftsfritagelse, som blev gennemført  

 ved lov nr. 767 af 12. november 1986, foreslås som nævnt forlænget på  

 baggrund af industriministerens aktstykke.
Efter forslaget gælder  

 bestemmelserne om fritagelse for beskatning af den statslige  

 inflationsgaranti samt om fritagelse for realrenteafgift og  

 kursgevinstbeskatning for indeksobligationer, der udstedes til finansiering  

 af skibe, der er indgået kontrakt om bygning af senest den 31. december 1991.  

 Det gælder endvidere, at skibet ifølge kontrakten skal leveres senest den 31.  

 december 1993.
 4. Angående forslagets provenumæssige virkninger vil der, såfremt  

 indeksobligationerne fra Danmarks Skibskreditfond erhverves af  

 realrenteafgiftspligtige institutioner som alternativ til traditionelle,  

 afgiftspligtige obligationer, fremkomme et provenutab på realrenteafgiften.
 For hver 1 mia. kr., der udstedes af indeksobligationer, vil provenutabet  

 udgøre ca. 35 mill. kr. årligt, hvis det forudsættes, at den effektive  

 realrenteafgiftssats udgør ca. 36 pct.
 Ifølge industriministerens aktstykke udstedes der indeksobligationer på 60  

 pct. af kontraktprisen for kontrakter indgået i 1989, 45 pct. for kontrakter  

 indgået i 1990 og 30 pct. for kontrakter indgået i 1991. Mængden af  

 indeksobligationer, der udstedes og forudsættes at fortrænge traditionelle  

 obligationer, vil derfor være faldende over tiden.
Fritagelse for indkomstbeskatning af de beløb, staten udbetaler som følge  

 af inflationsgaranti vedrørende de indeksregulerede lån, vil medføre et  

 provenutab.
Størrelsen heraf vil afhænge af dels hvor store lån, der optages  

 på disse vilkår, dels af den fremtidige prisudvikling.
Fritagelsen for kursgevinstbeskatning for indeksregulerede obligationer  

 med pålydende rente på mindst 21/2 pct. udstedt af Skibskreditfonden  

 ligestiller disse indeksobligationer med indeksobligationer, der udstedes af  

 realkreditinstitutter m.v.
Ordningen medfører for så vidt ikke et provenutab.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I § 7, stk. 4, i lov nr. 767 af 12. november 1986 om ændring af  

 forskellige skattelove (Skibsværftsaftalen) ændres »31. december  

 1988« til: »31. december 1991« og »31. december  

 1990« ændres til: »31. december 1993«.
§ 4 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 659 af 22. september 1986,  

 indsættes efter § 7 H:
» § 7 I.
Beløb, der af staten udbetales som inflationsgaranti  

 i forbindelse med Danmarks Skibskreditfonds udstedelse af indeksregulerede  

 obligationer til finansiering af ny- og ombygning af skibe, er skattefri for  

 låntager.«.
§ 5 I lov nr. 222 af 3. juni 1983 om en realrenteafgift af visse  

 pensionskapitaler m.v., jf. lovbekendtgørelse nr. 573 af 29. august 1986,  

 affattes § 3, stk. 3, nr. 2, således:
 »2) Renteindtægt og indekstillæg vedrørende indeksobligationer  

 udstedt af danske realkreditinstitutter, Dansk Landbrugs Realkreditfond,  

 Danmarks Skibskreditfond og Kreditforeningen af Kommuner i Danmark.«.
§ 6 I lov nr. 532 af 13. december 1985 om skattemæssig behandling af gevinst  

 og tab på fordringer og gæld, jf. lovbekendtgørelse nr. 519 af 8. august  

 1986, affattes § 7, stk. 5, således:
»Stk. 5. Mindsterenten er 21/2 pct. for indeksregulerede  

 obligationer, der er udstedt af danske realkreditinstitutter, Dansk Landbrugs  

 Realkreditfond, Danmarks Skibskreditfond og Kreditforeningen af Kommuner i  

 Danmark.
Dette gælder tillige fordringer, som er udstedt af pengeinstitutter,  

 og som reguleres fuldt ud efter udviklingen i de af Danmarks Statistik  

 beregnede forbrugerprisindeks, nettoprisindeks eller  

 reguleringsprisindeks.«.
§ 7 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1 finder anvendelse, når skriftlig aftale om bygning af et skib  

 er indgået senest den 31. december 1987 med aftalt levering senest den 31.  

 december 1990.
 Stk. 3 §§ 2 og 3 har virkning for henlæggelser og indskud, der er  

 foretaget for indkomståret 1985 eller tidligere, og finder anvendelse, når  

 skriftlig aftale om bygning af et skib er indgået senest den 31. december  

 1987 med aftalt levering senest den 31. december 1990.
 Stk. 4. §§ 4, 5 og 6 har virkning for obligationer, der udstedes til  

 finansiering af skibe, når skriftlig aftale om bygning af et skib er indgået  

 senest den 31. december 1988 med aftalt levering senest den 31. december  

 1990.
