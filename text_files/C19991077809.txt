Kundgørelse om forskrifter for Det  

 centrale Pasregister I henhold til § 4, stk. 2, og § 29, stk. 2, i  

 Justitsministeriets bekendtgørelse nr. 654 af 20. september 1991 af  

 lov om offentlige myndigheders registre fastsættes:
Kapitel 1 Registerets navn og formål § 1. Registerets navn er Det centrale  

 Pasregister.
 Stk. 2. Rigspolitichefen er registeransvarlig  

 myndighed.
§ 2. Registerets formål er, at § 3. Registeret føres på CSC Computer  

 Management.
Kapitel 2 Registerets indhold, anvendelse og sletning § 4. Registeret indeholder oplysninger om personer,  

 for hvem der er udstedt pas af danske myndigheder.
 § 5. I registeret optages de oplysninger, der er  

 nævnt i bilag 1 til forskrifterne.
 § 6. Indberetninger til registeret af oplysninger  

 om udstedte pas eller ændringer i pas sker fra politiet og fra de  

 danske diplomatiske og konsulære repræsentationer i udlandet.
 § 7. Indberetning til registeret fra politiet skal  

 ske ved brug af dataskærmterminal.
 Stk. 2. Indberetning fra de danske diplomatiske og  

 konsulære repræsentationer i udlandet skal ske skriftligt.
 § 8. I forbindelse med indberetninger og  

 forespørgsler til pasregisteret foretages der opslag i  

 Indexregisteret, jf. de herfor fastsatte forskrifter.
 Stk. 2. Fra Det centrale Personregister kan der  

 overføres adresseoplysninger og oplysninger om dødsfald.
Stk. 3. I forbindelse med forespørgsler og  

 opdateringer i registeret må der ske samkøring med Det centrale  

 Kriminalregister med henblik på at give de i bilag 2 (udeladt)  

 nævnte oplysninger.
Bilag 2 er ikke offentligt tilgængeligt.
 § 9. Ved indsættelse af oplysninger i  

 registeret via dataskærmterminaler foretages maskinel kontrol af, at  

 indsættelsen kun sker med personkoder, der er godkendt hertil.  

 Rigspolitichefen fastsætter, hvilke personkoder der skal have adgang  

 til at indsætte oplysninger i registeret.
 § 10. Der skal udføres kontrol til sikring  

 af, at der ikke registreres urigtige eller vildledende oplysninger, eller  

 oplysninger som ikke har hjemmel i nærværende forskrifter.  

 Oplysninger, som viser sig urigtige eller vildledende eller uden hjemmel i  

 nærværende forskrifter, skal snarest muligt berigtiges eller  

 slettes.
 § 11. Registeret skal ajourføres  

 løbende med de modtagne oplysninger.
§ 12. Databehandlingen må kun bestå i  

 ajourføring af de oplysninger, der findes i registeret, jf. § 5, samt  

 bearbejdning af disse oplysninger med henblik på frembringelse af de i  

 § 14 nævnte uddata.
Registeret kan dog også tjene som grundlag  

 for politiets efterforskningsmæssige virksomhed.
 § 13. Oplysninger i registeret skal slettes 2  

 år efter passets udløb eller senest 2 år efter  

 pasindehaverens død.
 Stk. 2. Oplysninger om pas, der er efterlyst som  

 stjålne eller bortkomne, slettes senest 2 år efter  

 pasindehaverens død og ellers først, når det af politiet  

 skønnes hensigtsmæssigt.
 § 14. Fra registeret må kun udskrives  

 skærmprint, fuldstændige udskrifter, statistiske oplysninger samt  

 uddata, der tjener til brug for politiets efterforskningsmæssige  

 virksomhed.
 Stk. 2. Oplysninger til brug for Kongeriget Danmarks  

 Hypotekbank og Finansforvaltning dannes ved elektronisk at sammenholde  

 registerets identifikationsnumre og de personnumre, der fra Hypotekbanken  

 modtages elektronisk eller på edb-læsbart medie.
 Stk. 3. Den i stk. 2 nævnte sammenholdelse må  

 kun ske i henhold til registerets driftsplan.
 Stk. 4. Uddata, der dannes i medfør af stk. 2 kan  

 overføres til diskette eller andet edb-læsbart medie med henblik  

 på videregivelse efter reglerne i kapitel 9.
 § 15. Fra registeret kan der maskinelt  

 overføres oplysninger til Politiets Indexregister.
 Stk. 2. Fra registeret kan der ved filoverførsel  

 tilføres Politiets register for Pas- og Kørekortproduktion de  

 data, der er nødvendige for politiets produktion af pas.
 Stk. 3. Til registeret kan der fra Politiets register for  

 Pas- og Kørekortproduktion ved filoverførsel  

 tilbageføres oplysninger om produktionsstatus vedrørende  

 pas.
 § 16. Det centrale Pasregister opbevares på  

 CSC Computer Management.
 § 17. Udskrivning af data finder sted på CSC  

 Computer Management eller hos Rigspolitichefen.
Kapitel 3 Sikkerhedsforanstaltninger § 18. Rigspolitichefen har i  

 "Sikkerhedshåndbog for politiet: Politiet og Edb-sikkerhed"  

 fastsat nærmere regler om sikkerhedsforanstaltninger til uddybning af  

 de regler, som er fastsat i disse forskrifter.
Reglerne omfatter navnlig en  

 beskrivelse af den fysiske sikkerhed, tilrettelæggelse af  

 sikkerhedsarbejdet (sikkerhedsorganisation), adgangskontrolordning med hensyn  

 til lokaler, hvori der opstilles terminaler, samt bestemmelser om tilsynet  

 med overholdelse af de fastsatte regler og angivelse af, hvem der autoriseres  

 til indsættelse og sletning af oplysninger i registeret samt til at  

 rette forespørgsler til registeret.
 Stk. 2. Rigspolitichefen er navnlig ansvarlig for  

 iværksættelsen af og tilsynet med sikkerhedsforanstaltningerne i  

 Rigspolitichefens afdelinger.
 Stk. 3.  Politimesteren (Politidirektøren i  

 København) er ansvarlig for iværksættelsen af og tilsynet  

 med sikkerhedsforanstaltningerne i den enkelte politikreds.
 Stk. 4. Den i stk. 1 nævnte sikkerhedshåndbog  

 for politiet er ikke offentlig tilgængelig.
 § 19. Kun de i politiet ansatte, for hvem det er  

 nødvendigt at betjene terminaler i forbindelse med udførelsen  

 af deres arbejdsopgave, skal have adgang til at rette forespørgsler  

 til pasregisteret.
 Stk. 2. Registreringer af oplysninger i pasregisteret  

 må kun foretages af de i politiet ansatte, som efter en særlig  

 uddannelse er godkendt hertil af den efter § 18, stk. 2 og 3, ansvarlige.
 Stk. 3. Sletning af allerede registrerede data i  

 pasregisteret må kun foretages af ansatte i Rigspolitichefens  

 afdelinger, som særlig er godkendt hertil.
 § 20. Ansatte, der autoriseres til at betjene  

 terminaler, skal tildeles en personlig autorisationskode med et  

 tilhørende personligt og fortroligt kendeord.
 Stk. 2. Autorisationskoden og det personlige og fortrolige  

 kendeord skal anvendes ved enhver åbning af en terminal.
 Stk. 3. Autorisationskoden og det personlige og fortrolige  

 kendeord skal anvendes ved ethvert operatørskift.
 Stk. 4. I stedet for indtastning af den personlige og  

 fortrolige autorisationskode kan der til hver enkelt af de terminaler, der  

 anvendes til varetagelse af politiets hastende operative opgaver, knyttes  

 mindst én fortrolig autorisationskode, der indtastes ved åbning  

 af terminalen.
 Stk. 5. De i stk. 4 nævnte autorisationskoder  

 må kun anvendes af ansatte, som er autoriseret til at udføre de  

 funktioner, der knyttes til varetagelse af politiets hastende operative  

 opgaver.
 Stk. 6. Kun de i stk. 1 og 5 nævnte ansatte må  

 have kendskab til autorisationskoderne for de terminaler, de skal  

 betjene.
 Stk. 7. Alle autorisationskoder skal begrænse  

 brugerens adgang til registeret til de funktioner, der er tjenstlig behov  

 for.
 Stk. 8. Sletning af allerede registrerede data i  

 registeret må kun foretages af ansatte i Rigspolitichefens afdelinger,  

 som er godkendt hertil.
§ 21. Der skal mindst én gang om  

 måneden udskrives en benyttelsesstatistik for hver enkelt  

 autorisationskode.
Statistikken skal angive, hvilke transaktioner der er  

 blevet benyttet eller har været forsøgt benyttet fra den  

 pågældende kode, og antallet af gange dette er sket.
 Stk. 2. Benyttelsesstatistikken skal adresseres til  

 Rigspolitichefen eller en medarbejder, der er bemyndiget til at modtage  

 statistikken.
§ 22. Der skal foretages registrering (logning) af  

 alle uautoriserede adgangsforsøg.
Når der er registreret et  

 nærmere fastsat antal adgangsforsøg fra samme personkode inden  

 for en nærmere angiven periode, skal dette udskrives, og der skal  

 foretages umiddelbar kontrol.
 Stk. 2. Efter et nærmere fastsat antal uautoriserede  

 adgangsforsøg med samme autorisationskode, inddrages koden, der  

 først kan genudleveres, når der er foretaget umiddelbar  

 kontrol.
§ 23. Der skal foretages registrering (logning) af  

 alle forespørgsler, registreringer og korrektioner af registrerede  

 oplysninger.
Registreringen skal mindst indeholde oplysninger om tidspunkt,  

 personkode, transaktionstype og angivelse af den person, oplysningerne  

 vedrører.
 Stk. 2. CSC Computer Management skal efter anmodning  

 fremsende udskrift heraf til Rigspolitichefen.
 Stk. 3. Den i stk. 1 nævnte registrering (log) skal  

 opbevares i 1 år, hvorefter den slettes.
§ 24. Det til autorisationskoden knyttede kendeord  

 skal indtastes ikke læsbart for skærmterminaler.
Når en  

 terminal forlades, skal der træffes sådanne foranstaltninger (log  

 off), at fornyet opkald vil kræve indtastning af kendeord (log on).
Stk. 2. Rigspolitichefen kan foranledige udskiftning af  

 kendeord.
Kendeord skal udskiftes mindst én gang om året.
 Stk. 3. Udskiftning af kendeord, der er knyttet til den  

 personlige autorisationskode, foretages af den autoriserede person.
 § 25. Udskrifter, der indeholder oplysninger, som  

 kan henføres til bestemte personer, må kun anvendes og opbevares  

 hos politiet efter reglerne i § 26, medmindre udskrifterne udgør en  

 del af en konkret sag i forvaltningen om enkelte registrerede personer.
 § 26. Udskrifterne skal opbevares aflåst,  

 når de ikke benyttes.
 Stk. 2. Selvstændige udskrifter må opbevares i  

 5 år, hvorefter de skal tilintetgøres.
Kapitel 4 Øvrige sikkerhedsforanstaltninger § 27. CSC Computer Management skal iagttage de  

 sikkerhedsforanstaltninger, der er anført i "Sikkerhedsforskrift  

 for CSC Computer Management".
§ 28. Udskrivning fra registeret, der ikke sker  

 gennem anvendelse af edb-systemets terminaldel, skal ske ifølge en  

 driftsplan.
Denne skal angive tidspunkter for aflevering af inddatamateriale,  

 kørselsdag og aflevering af uddatamateriale fra CSC Computer  

 Management.
Driftsplanen fastsættes af CSC Computer Management og  

 sendes til Rigspolitichefen.
Stk. 2. Udskrivning, der ikke sker i henhold til  

 driftsplanen, må kun ske efter skriftlig anmodning fra en af  

 Rigspolitichefen bemyndiget person.
CSC Computer Management skal gøres  

 bekendt med, hvem der er berettiget til at rekvirere udskrivning.
Stk. 3. I undtagelsestilfælde kan anmodning som  

 nævnt i stk. 2 fremsættes telefonisk.
Forinden udskrivning og  

 fremsendelse til politiet iværksættes, skal CSC Computer  

 Management foretage kontrolopringning til en af de i stk. 2 nævnte  

 personer.
CSC Computer Management skal påse, at skriftlig anmodning,  

 som nævnt i stk. 2 er CSC Computer Management i hænde senest 3  

 hverdage efter, at telefonisk anmodning er fremsat.
 Stk. 4. CSC Computer Management skal adressere  

 forsendelser til de personer, der i medfør af stk. 2 er berettiget til  

 at rekvirere udskrifter.
Kapitel 5 Registrerede personers adgang til oplysninger om sig  

 selv § 29. Fremsætter en registreret person  

 begæring herom, skal Rigspolitichefen snarest muligt give den  

 registrerede meddelelse om de oplysninger, der er registreret om ham.
Stk. 2.  Udlevering af oplysninger kan kun finde sted,  

 når vedkommende har legitimeret sig behørigt, eller når  

 der på anden måde er skabt sikkerhed for, at den, der  

 fremsætter begæringen, er identisk med den person, oplysningerne  

 vedrører.
Fremsættes begæringen af en anden end den  

 registrerede, skal den registeransvarlige myndighed sikre sig, at den  

 pågældende er berettiget til at handle på den registreredes  

 vegne.
 Stk. 3. Meddelelser i henhold til stk. 1 skal på  

 forlangende ske skriftligt.
 Stk. 4. En registreret person, der har fået  

 meddelelse efter stk. 1, har ikke krav på ny meddelelse før 6  

 måneder efter sidste meddelelse, medmindre han kan godtgøre en  

 særlig interesse heri.
 § 30. Rigspolitichefens beslutning med hensyn til  

 meddelelse af oplysninger efter § 29 kan indbringes for Registertilsynet.  

 Tilsynets afgørelse kan ikke indbringes for anden administrativ  

 myndighed.
Kapitel 6 Videregivelse af oplysninger til private m.v.
 § 31. Oplysninger fra pasregisteret må,  

 bortset fra reglerne i kapitel 5, ikke videregives til private personer eller  

 virksomheder m.v., medmindre dette følger af §§ 32 og 33.
 § 32. Oplysninger må videregives,  

 såfremt den registrerede eller den, der handler på hans vegne,  

 har meddelt samtykke hertil.
 Stk. 2. Samtykke skal meddeles skriftligt, og skal  

 indeholde oplysninger om:
 Stk. 3. Samtykke bortfalder senest efter 1 års  

 forløb.
§ 33. Til brug i konkrete retsforhold kan  

 Rigspolitichefen på begæring videregive enkeltstående  

 oplysninger til private personer og virksomheder, som kan godtgøre at  

 have en retlig interesse i at få de pågældende oplysninger,  

 som klart overstiger hensynet til hemmeligholdelse.
Dette gælder dog  

 ikke oplysninger, om hvilke der ved lov er fastsat særlige  

 tavshedsforskrifter.
Kapitel 7 Videregivelse af oplysninger til forskningsbrug § 34. Oplysninger kan af Rigspolitichefen  

 videregives til brug ved konkrete forskningsprojekter på nærmere  

 fastsatte vilkår.
Kapitel 8 Videregivelse af oplysninger til offentlige  

 myndigheder § 35. Oplysninger, der kan henføres til  

 bestemte personer, må kun videregives til andre offentlige myndigheder  

 i det omfang, som er fastsat  i §§ 36 og 37, samt hvor de  

 pågældende myndigheder i henhold til lov har adgang til at  

 få oplysningerne.
§ 36. Oplysninger kan videregives til Stk. 2. Rigspolitichefen kan videregive oplysninger til  

 udenlandsk politi, anklagemyndighed og domstole i lande, der ikke er  

 medlemmer af Europarådet, til brug for offentlige straffesager i  

 udlandet, såfremt det i det enkelte tilfælde ikke skønnes  

 betænkeligt.
 Stk. 3. Rigspolitichefen kan give oplysninger til  

 udenlandsk politi eller udlændingemyndigheder til brug for paskontrol  

 og udlændingekontrol i øvrigt, såfremt det i det enkelte  

 tilfælde ikke skønnes betænkeligt.
§ 37. Til brug i konkrete retsforhold må der  

 videregives enkeltstående oplysninger til andre offentlige myndigheder,  

 der kan godtgøre at have en retlig interesse i at få de  

 pågældende oplysninger, der klart overstiger hensynet til  

 oplysningernes hemmeligholdelse.
Dette gælder dog ikke oplysninger, om  

 hvilke der ved lov er fastsat særlige tavshedsforskrifter.
 § 38. De i registeret indeholdte oplysninger danner  

 grundlag for maskinelt udskrevne statistiske oplysninger.
Kapitel 9 Straf og ikrafttræden § 39. Overtrædelse af § 27 og § 28 straffes  

 med bøde, medmindre højere straf er forskyldt efter  

 lovgivningen i øvrigt.
 § 40. Forskrifterne træder i kraft den 9.  

 august 1998.
 Kundgørelse IX nr. 6 af 25. marts 1987  

 ophæves.
Rigspolitichefen, den 17. februar  

 1999 Boye /Peter Carpentier Bilag 1 Dataindholdet i Det centrale Pasregister Registeret indeholder oplysninger om pas  

 (nationalitetspas, rejsedokumenter for flygtninge, fællespas og  

 fremmedpas) udstedt af danske myndigheder her i landet og i udlandet indtil 2  

 år efter passets udløbsdato eller senest 2 år efter  

 pasindehaverens død.
Oplysninger om udløbne pas, der er  

 efterlyst som stjålne eller bortkomne, slettes senest 2 år efter  

 pasindehaverens død og ellers først, når det af politiet  

 skønnes hensigtsmæssigt.
 Oplysninger om det enkelte pas:
 1.	 Pasnummer.
 2.	 Paskategori.
 3.	 Udstedelsesdato.
 4.	 Udløbsdato.
 5.	 Udstedende paskontor.
 6.	 Anmærkninger, der er relevante for  

 pasudstedelsen.
7.	 Salgsdato.
Her registreres den dato, hvor  

 bogføringen forekommer.
 8.	 Markering for gebyrfrit pas.
 9.	 Pasnummer for provisorisk pas.
 10.	 Udstedelsesdato for provisorisk pas.
 11.	 Udløbsdato for provisorisk pas.
 12.	 Dato for aflevering af provisorisk pas.
 13.	 Tidspunkt for mistet pas (periode).
 14.	 Myndighed, som har indberettet et pas som  

 mistet.
 15.	 Dato for tilvejekomst af mistet pas.
 16.	 Børn, der er optaget i passet (navne og  

 personnumre).
 17.	 Dato for afleveret/makuleret pas.
 18.	 Rekvireringskode.
19.	 Statuskode (viser om et pas er under produktion,  

 afsendt fra afdeling D, sat i bero el. lign.).
 20.	 Journalnummer, som har relation til selve  

 passet.
 21.	 Bemærkninger (f.eks. i forbindelse med et  

 mistet pas).
 Oplysninger om pasindehaverens person:
 22.	 Højde.
 23.	 Adresseoplysninger i det omfang disse ikke  

 fremgår af CPR-registeret.
 24.	 Navn kan opdateres, hvis personen ønsker at  

 bruge et adresseringsnavn, der er forskelligt fra  indexnavnet.
 Oplysninger om pasindehaverens personnummer, navn,  

 fødselsregistreringssted, statsborgerskab og evt. dødsfald  

 overføres maskinelt fra Politiets Indexregister.
 Oplysninger om adresse overføres maskinelt fra Det centrale  

 Personregister.
Bilag 2 Bilag 2 er ikke offentligt tilgængeligt.
Bilag 3 Oplysninger, der kan videregives til Kongeriget Danmarks  

 Hypotekbank og Finansforvaltning:
 1. Pasnummer.
 2. Udstedelsesdato.
 3. Udløbsdato.
 4. Udstedende paskontor (kode).
