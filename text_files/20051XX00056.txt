Skriftlig fremsættelse (9. november 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring af registreringsafgiftsloven og  

 skatteforvaltningsloven m.v. (Indførelse af motorankenævn m.v.) (Lovforslag nr.
L 54).
 Det primære formål med lovforslaget er at styrke  

 retssikkerheden ved administration af registreringsafgiftsloven.
Det sker ved at afskaffe den gældende ordning med vurderingsmænd.  

 Disse vurderingsmænd afgør visse spørgsmål af skønsmæssig karakter efter  

 registreringsafgiftsloven; de såkaldte vurderingssager.
Vurderingsmændenes  

 afgørelser er med enkelte undtagelser endelige forstået på den måde, at der  

 ikke kan klages til anden administrativ myndighed over vurderingsmændenes  

 afgørelser.
I stedet foreslås en ordning, hvor alle afgørelser i første  

 instans om registreringsafgift træffes af told- og skatteforvaltningen.
Dette  

 er i overensstemmelse med intentionerne fra foråret med at samle al  

 forvaltning  

 af skattelove i told- og skatteforvaltningen.
Told- og skatteforvaltningen fastsætter allerede i dag en  

 foreløbig værdi for hvert enkelt køretøj.
Efter forslaget skal told- og  

 skatteforvaltningen fremover fastsætte den endelige værdi.
Herved undgås  

 dobbeltarbejde, og ekspeditionstiden reduceres.
I ordningen indgår, at der etableres 3-4 motorankenævn til  

 at afgøre klager over told- og skatteforvaltningens afgørelser i  

 vurderingssager.
Motorankenævnenes afgørelser vil kunne påklages til  

 Landsskatteretten.
 Andre afgørelser om registreringsafgift, truffet af told- og  

 skatteforvaltningen, kan som i dag påklages direkte til Landsskatteretten.
 Forslaget sikrer således, at der bliver en reel  

 klagemulighed i vurderingssager, og at der bliver en adskillelse mellem den  

 myndighed, der klages over, og den myndighed, der klages til.
Samtidig forventes den foreslåede ordning at kunne medføre  

 en effektivisering af administrationen af registreringsafgiftsloven derved,  

 at  

 alle afgørelser i første instans om registreringsafgift fremover træffes af  

 told- og skatteforvaltningen.
Det forventes således, sagsbehandlingstiden vil  

 kunne halveres.
Herudover foreslås nogle mindre justeringer af  

 registreringsafgiftsloven.
Bl.a. stilles der forslag om, at biler over 4  

 tons,  

 der er specielt indrettet til erhvervsmæssige formål, afgiftsfrit kan  

 anvendes  

 til transport af idrætsudstyr, og i forbindelse hermed til privat  

 personbefordring og beboelse.
Dette vil være til gavn for såvel professionel  

 som amatøridrætten.
 Lovforslaget har ikke nævneværdige provenumæssige  

 konsekvenser.
 Lovforslaget har den administrative konsekvens for  

 erhvervslivet og borgerne, at de hurtigere end i dag vil kunne få fastsat  

 registreringsafgiften for en bil, og retssikkerheden styrkes ved indførelse  

 af  

 et administrativt klagesystem i vurderingssager.
 Idet jeg i øvrigt henviser til lovforslagets bemærkninger,  

 skal jeg anbefale forslaget til en hurtig og velvillig behandling i  

 Folketinget.
