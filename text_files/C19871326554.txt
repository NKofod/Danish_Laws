Levnedsmiddelkontrolenhederne I de senere år er produkter, fremstillet ved udspiring af frø af  

 forskellig sort, blevet en populær spise her i landet.
 Veterinærdirektoratet har tidligere vurderet, at bønnespiring var at  

 sammenligne med dyrkning af gartneriafgrøder, herunder f.eks.  

 champignondyrkning, og da der ikke hertil kræves autorisation i henhold til  

 levnedsmiddellovens § 31, stk. 2, er de pågældende virksomheder godkendt i  

 henhold til engrosforhandlingsbekendtgørelsen ud fra den betragtning, at der  

 sker en detailpakning af produktet.
 Veterinærdirektoratet har imidlertid nu fra en virksomhed gennem  

 levnedsmiddelkontrolenheden modtaget ansøgning om autorisation i henhold til  

 Miljøministeriets bekendtgørelse nr. 368 af 27. juni 1974 om autorisation af  

 virksomheder, der tilvirker levnedsmidler eller tilsætningsstoffer, til  

 fremstilling af bønnespirer og tilsvarende spireprodukter af forskellige frø.
 Ovennævnte forhold har givet Veterinærdirektoratet anledning til påny  

 nærmere at overveje, hvilken lovgivningsmæssig placering en virksomhed, der  

 fremstiller bønnespirer og lignende produkter, bør have i henhold til  

 levnedsmiddelloven ved nærmere gennemgang og vurdering af de  

 produktionsmæssige forhold omkring en bønnespireproduktion.
Undtagelsesbestemmelsen for autorisationskravet i henhold til  

 levnedsmiddellovens § 31, stk. 1, således som det fremgår af stk. 2, og  

 hvorefter autorisation ikke kræves for afgrøder i landbrug og gartneri, er  

 nærmere uddybet i lovbemærkningerne.
Det fremgår heraf, at  

 undtagelsesbestemmelsen alene vedrører »det traditionelle landbrug og  

 gartneri«.
Det må herefter være Veterinærdirektoratets vurdering, at en  

 bønnespireproduktion ikke er omfattet af traditionelt landbrug og gartneri og  

 derfor ikke omfattet af undtagelsesbestemmelsen i levnedsmiddellovens § 31,  

 stk. 2. Produktionen af bønnespirer og lign. er heller ikke omfattet af  

 levnedsmiddellovens § 31, stk. 4, idet ministeren ikke for sådanne  

 virksomheder har truffet nogle bestemmelser om sådan undtagelse fra  

 autorisationskravet.
 Under henvisning til ovenstående skal Veterinærdirektoratet herved anmode  

 levnedsmiddelkontrolenhederne om at meddele, hvilke virksomheder i enhedens  

 område, der for nærværende tilvirker bønnespirer, vedlagt enhedens  

 indstilling om autorisation, tegninger over virksomheden m.m. jfr.  

 autorisationsbekendtgørelsens § 6. Der vil herefter blive foretaget  

 besigtigelse af virksomheden.
