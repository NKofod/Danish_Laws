(Om beregning, opkrævning og  

 indbetaling af bidrag m.v.) I henhold til § 5, stk. 1, i lov nr. 614 af 21. december 1983 om en  

 arbejdsmarkedsuddannelsesfond fastsættes:
Beregning og opkrævning § 1.  Bidrag til arbejdsmarkedsuddannelsesfonden  

 opkræves ved hvert kvartals udløb af Arbejdsmarkedets Tillægspension sammen  

 med bidrag til Arbejdsmarkedets Tillægspension, Lønmodtagernes Garantifond,  

 Arbejdsgivernes Elevrefusion, invalidepension og arbejdsløshedsforsikringen.
 § 2.  Det samlede bidrag for et kvartal beregnes efter  

 forholdet mellem de til enhver tid gældende satser for henholdsvis ATP-bidrag  

 og bidrag til arbejdsmarkedsuddannelsesfonden på grundlag af ATP-bidrag  

 modtaget i den af nedennævnte perioder, der ligger umiddelbart før den i  

 henhold til § 3, stk. 1, fastsatte forfaldsdag:
Periode Forfaldsdag 16. december - 15. marts 1. april 16. marts - 15. juni 1. juli 16. juni - 15. september 1. oktober 16. september - 15. december 1. januar Stk. 2.  Beregnede kvartalsvise bidrag på mindre end 1  

 kr. opkræves ikke.
 Stk. 3.  Ved en virksomheds ophør og ved ejerskifte i et  

 kvartal skal der af den hidtidige arbejdsgiver betales forholdsmæssigt bidrag  

 for den forløbne del af kvartalet.
 Stk. 4.  Beregningen efter stk. 1-3 foretages af  

 Arbejdsmarkedets Tillægspension.
Indbetaling § 3.  Bidraget forfalder til betaling den 1. i måneden  

 efter hvert kvartals udløb og indbetales af arbejdsgiveren sammen med og  

 inden for samme frister, som gælder for indbetaling af bidrag til  

 Arbejdsmarkedets Tillægspension, jfr. § 1.
 Stk. 2.  Har arbejdsgiveren efter ansøgning fået fastsat  

 særlige indbetalingsterminer eller længere tidsfrister for indbetaling af  

 bidrag til Arbejdsmarkedets Tillægspension, gælder tilsvarende  

 indbetalingstidspunkter for bidrag til Arbejdsmarkedsuddannelsesfonden.
 § 4.  Indbetaling sker, medmindre andet aftales med  

 Arbejdsmarkedets Tillægspension, ved benyttelse af særligt  

 giroindbetalingskort, der tilsendes arbejdsgiveren fra Arbejdsmarkedets  

 Tillægspension ved hvert kvartals udløb, jfr. § 1. Ved en virksomheds ophør  

 og ved ejerskifte, jfr. § 2, stk. 3, sendes dog giroindbetalingskort til  

 arbejdsgiveren, efter at Arbejdsmarkedets Tillægspension har modtaget  

 underretning om ophøret eller ejerskiftet.
Stk. 2.  Arbejdsgiveren har ansvaret for rettidig  

 betaling.
Modtager arbejdsgiveren ikke giroindbetalingskort, eller bortkommer  

 dette efter modtagelsen, rekvireres nyt giroindbetalingskort i  

 Arbejdsmarkedets Tillægspension.
 Stk. 3.  Postvæsenets kvittering for bidragets  

 modtagelse er fyldestgørende, og særskilt kvittering fra Arbejdsmarkedets  

 Tillægspension kan ikke kræves.
 § 5.  Sker indbetaling ikke rettidigt, skal  

 arbejdsgiveren betale renter af bidraget med 1 1/2 0/0 for hver påbegyndt  

 måned fra kvartalets udløb, jfr. lovens § 5, stk. 2.
 § 6.  Arbejdsmarkedets Tillægspension kan, når særlige  

 omstændigheder taler derfor, give henstand med indbetaling samt eftergive  

 bidrag og renter.
 § 7.  Arbejdsmarkedets Tillægspension har  

 udpantningsret for bidrag og renter, jfr. lovens § 5, stk. 3.
 § 8.  Krav på bidrag i henhold til §§ 2 og 3 forældes  

 efter reglerne i lov nr. 274 af 22. december 1908 om forældelse af visse  

 fordringer, jfr. lovens § 5, stk. 4.
Tilbageholdelse § 9.  Arbejdsgiveren tilbageholder ved hver  

 lønudbetaling det bidragsbeløb, der efter lovens § 3 skal betales af  

 lønmodtageren.
Klageadgang § 10.  Afgørelser om bidragspligt og bidrag, herunder  

 beregning og opkrævning, kan inden for en frist af 4 uger fra den dag, hvor  

 afgørelsen er meddelt, indbringes for ankenævnet for Arbejdsmarkedets  

 Tillægspension, jfr. lovens § 5, stk. 6.
Afregning § 11.  Ved den samlede indbetaling af bidrag til  

 Arbejdsmarkedets Tillægspension, Lønmodtagernes Garantifond, Arbejdsgivernes  

 Elevrefusion, Arbejdsmarkedsuddannelsesfonden, invalidepension og  

 arbejdsløshedsforsikringen, jfr. § 1, foretager Arbejdsmarkedets  

 Tillægspension forlods en forholdsmæssig kontering af bidragene til de 5  

 sidstnævnte ordninger.
 Stk. 2.  Eventuelle konstaterede tab ved den samlede  

 bidragsopkrævning, jfr. § 1, fordeles efterfølgende mellem de enkelte  

 ordninger i forhold til de udækkede fordringers størrelse.
 Stk. 3.  Overførsel fra Arbejdsmarkedets Tillægspension  

 til de enkelte ordninger sker en gang i kvartalet på et beregnet  

 renteneutralt tidspunkt med det forventede bidragsprovenu for hele kvartalet.
Straffebestemmelser § 12.  Den arbejdsgiver, der undlader at foretage  

 indbetaling efter reglerne i §§ 2 og 3, straffes med bøde, jfr. lovens § 7,  

 stk. 1.
 Stk. 2.  Er overtrædelsen i stk. 1 begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar, jfr. lovens § 7, stk. 2.
Ikrafttræden § 13.  Bekendtgørelsen træder i kraft 1. april 1984.
 Stk. 2.  Første indbetaling efter reglerne i denne  

 bekendtgørelse sker med forfaldsdag 1. juli 1984. Det samlede bidrag beregnes  

 og opkræves på grundlag af modtagne ATP-bidrag i perioden 16. marts til 15.  

 juni 1984.
 Stk. 3.  Første tilbageholdelse af løn efter § 9 i denne  

 bekendtgørelse sker fra og med begyndelsen af den lønningsuge i hvilken 1.  

 april 1984 falder, for månedslønnede fra og med lønnen for april 1984.
