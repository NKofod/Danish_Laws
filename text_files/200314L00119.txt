Betænkning afgivet af Arbejdsmarkedsudvalget den 26.  

 november 2003 Betænkning over Forslag til lov om  

 ændring af lov om dagpenge ved sygdom eller fødsel (Optjening af ferieydelse under barselorlov) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 22. oktober 2003 og var til 1.  

 behandling den 4. november 2003. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 25. september 2003 dette  

 udkast  

 til udvalget, jf. alm. del  bilag 649 (folketingsåret 2002-03). Den 24.  

 oktober 2003 sendte beskæftigelsesministeren de indkomne høringssvar samt et  

 notat herom til udvalget.
Spørgsmål Udvalget har stillet 1 spørgsmål til beskæftigelsesministeren  

 til skriftlig besvarelse, som denne har besvaret, dette spørgsmål og  

 beskæftigelsesministerens svar herpå er optrykt som bilag 2 til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Socialdemokratiets og  

    

  

 Det  

 Radikale Venstres medlemmer af udvalget ønsker ordentlige vilkår for både  

 mænd  

 og kvinder i forbindelse med barsel.
Den gældende lovgivning på området er  

 både  

 uoverskuelig og utilstrækkelig, ikke mindst for den nybagte mor eller far,  

 som  

 reglerne jo faktisk er til for.
 Ethvert tiltag, der kan være med til at rette op på de skævheder  

 og problemer, der knytter sig til den nuværende lovgivning på barselområdet,  

 hilser Socialdemokraterne og Det Radikale Venstre derfor velkommen.
Imidlertid ønsker Socialdemokraterne og Det Radikale Venstre en  

 mere ambitiøs tilgang fra regeringens side, når det gælder sikring af mænds  

 og  

 kvinders rettigheder på arbejdsmarkedet.
Ikke mindst i forbindelse med  

 barsel.
Lovforslaget er et skridt i den rigtige retning.
Mere ambitiøst  

 havde det dog været, om regeringen i stedet ville forpligte arbejdsgiverne  

 til  

 at indbetale feriepenge for ansatte, uanset at der ikke for disse er aftalt  

 fuld eller delvis løn under barsel.
 Socialdemokraterne og Det Radikale Venstre noterer sig i øvrigt,  

 at lovforslaget er endnu et eksempel på, at EU faktisk virker som løftestang  

 for den nationale lovgivning, når det gælder ligestilling mellem kønnene.
 Socialistisk Folkepartis og Enhedslistens medlemmer af udvalget  

 stemmer for lovforslaget, fordi det forbedrer forholdene for kvinder, som  

 ellers ikke ville optjene ferieydelse under barselorlov.
Det skal dog tilføjes, at det stadig er et åbent spørgsmål,  

 hvorvidt lovforslaget fuldt ud giver kvinder på barselorlov de rettigheder,  

 som  

 følger af EUs graviditetsdirektiv.
I alle tilfælde er der tale om en  

 absolut  

 minimumsimplementering, som understreger, at forbedringer af ligestillingen  

 på  

 arbejdsmarkedet har trange kår under den nuværende regering.
 Socialistisk Folkeparti og Enhedslisten vil ved given lejlighed  

 arbejde for, at kvinders rettigheder under barselorlov forbedres yderligere.
Kristendemokraternes medlem af udvalget indstiller forslaget til  

 vedtagelse.
Kristendemokraterne ønsker grundlæggende at give kvinder og mænd  

 samme rettigheder, muligheder og pligter i samfundet.
Det gælder i  

 arbejdslivet, i politik og i ansvaret for hjem og familie.
Når vi med dette  

 forslag skaber en større balance mellem kvinders og mænds rettigheder med  

 hensyn til optjening af ferie, er det et skridt i den rigtige retning, selv  

 om  

 vi gerne så flere skridt i den retning.
Det må f.eks. ikke kunne betale sig  

 for  

 en arbejdsgiver at fyre en lønmodtager, der har fremsat krav om fravær i  

 forbindelse  

 med barsel, eller mens vedkommende er på barsel.
Desværre kan det alt for tit  

 betale sig for arbejdsgiverne at fyre en lønmodtager på barsel.  

 Kristendemokraterne mener, dette problem kan og skal løses, f.eks. ved, at en  

 kvinde, der fyres under barsel, ud over en godtgørelse skal have ret til fuld  

 løn i opsigelsesperioden.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)   

  

 fmd.  

  

    

  

 Bent Bøgsted (DF)  

    

  

 Kristian Thulesen Dahl (DF)  

    

  

 Lars Barfoed (KF)  

    

  

 Charlotte Dyremose (KF)  

    

  

 Mogens Nørgård Pedersen (KD)  

    

  

 Anne‑Marie Meldgaard (S)  

    

  

 Bjarne Laustsen (S)   

  

 nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 39 Bilagsnr.
Titel 1 Høringsnotat og høringssvar, fra beskæftigelsesministeren 2 Høringssvar, fra beskæftigelsesministeren 3 Tidsplan for udvalgets behandling af lovforslaget 4 Spm. 1 om redegørelse for, hvorledes EUs  

 graviditetsdirektiv er implementeret i dansk lov, til  

 beskæftigelsesministeren 5 Svar på spm. 1 om redegørelse for, hvorledes EUs  

 graviditetsdirektiv er implementeret i dansk lov, fra  

 beskæftigelsesministeren 6 1. udkast til betænkning Bilag 2 Udvalgets spørgsmål til beskæftigelsesministeren og  

 dennes svar herpå Spørgsmålet og beskæftigelsesministerens svar herpå er optrykt  

 efter ønske fra Socialdemokratiet.
 Spørgsmål 1:
 Vil ministeren redegøre for,  

 hvorledes EUs graviditetsdirektiv er implementeret i dansk lov.
 Svar:
 Rådets direktiv 92/85/EØF af 19. oktober 1992  

 (graviditetsdirektivet) er for så vidt angår barselorlov gennemført med to  

 love.
 Retten til at være fraværende fra sin arbejdsplads under  

 barselorlov (før og efter fødslen) er reguleret i lov om ligebehandling af  

 mænd  

 og kvinder med hensyn til beskæftigelse og barselorlov m.v.
 Retten til økonomisk dækning under barselorloven er reguleret  

 ved lov om dagpenge under sygdom og fødsel.
De fleste af graviditetsdirektivets bestemmelser var allerede  

 gældende ret i Danmark før direktivets vedtagelse.
De resterende bestemmelser  

 blev implementeret ved lov nr. 412 af 1. juni 1994 (ligebehandlingsloven) og  

 lov nr. 447 af 1. juni 1994 (sygedagpengeloven). Det drejer sig om pligt til  

 fravær i 2 uger efter fødslen, retten til fravær (med dagpenge) fra arbejde i  

 forbindelse med graviditetsundersøgelser og lønmodtagerens krav på en  

 skriftlig, fyldestgørende begrundelse for afskedigelse.
