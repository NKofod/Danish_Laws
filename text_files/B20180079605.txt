Bekendtgørelse om udnævnelse og afskedigelse af tjenestemænd i Fiskeristyrelsen I medfør af § 3, stk. 3, og § 26, stk. 2, i lov om tjenestemænd, jf. lovbekendtgørelse nr. 511 af 18. maj 2017, fastsættes:
 § 1. Direktøren for Fiskeristyrelsen bemyndiges til at udnævne og afskedige tjenestemænd i lønramme 1-35 (incl.). Dog kan uansøgt afsked kun foretages af fiskeri- og ligestillingsministeren.
 § 2. Bekendtgørelsen træder i kraft den 21. juni 2018.
