 I tilslutning til Udenrigsministeriets bekendtgørelse nr. 21 af 26.
maj 1952 og efterfølgende bekendtgørelser, senest nr. 39 af 4. juni 1985, Lovtidende C, meddeles det, at følgende lande med virkning fra de anførte datoer har tiltrådt den af De Forenede Nationers generalforsamling den 9. december 1948 vedtagne konvention om forebyggelse af og straf for folkedrab:
Den Demokratiske Folkerepublik Yemen, Amerikas Forenede Stater og  

Bahrain har taget forbehold over for konventionens artikel IX  

 vedrørende Den Internationale Domstols jurisdiktion.
Amerikas Forenede  

 Stater har tillige taget et forbehold om, at intet i konventionen skal  

 kræve eller indeholde en bemyndigelse til, at Amerikas Forenede Stater  

 lovgiver eller træffer andre foranstaltninger, der er forbudt i medfør af  

 Amerikas Forenede Staters forfatning, som den fortolkes af Amerikas Forenede  

 Stater.
 Envidere har Antigua/Barbuda, til hvis territorium konventionens  

 gyldighed var udstrakt, før selvstændighed opnåedes, den 25. oktober 1988  

 meddelt De Forenede Nationers generalsekretær, at det anser sig for bundet af  

 konventionen fra datoen for opnåelsen af uafhængighed, den 1. november 1981.
 Sovjetunionen, Hviderusland, Ukraine, Ungarn og Mongoliet  

 har ved meddelelse modtaget af De Forenede Nationers generalsekretær  

 henholdsvis den 8. marts 1989, den 19. april 1989, den 20. april 1989, den 8.  

 december 1989 og den 19. juli 1990 trukket det ved ratifikationen eller  

 tiltrædelsen tagne forbehold overfor artikel IX om Den Internationale  

 Domstols jurisdiktion tilbage.
Udenrigsministeriet, den 16. maj 1991 F.M.
