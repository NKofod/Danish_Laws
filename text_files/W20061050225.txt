Klage over utilstrækkelig undersøgelse af brystsmerter hos en 33-årig kvinde Nævnet fandt ikke grundlag for at kritisere den undersøgende læge, idet det ikke var et udtryk for manglende omhu og samvittighedsfuldhed, at den undersøgende læge fejlagtigt vurderede, at der var tale om muskelsmerter i ryggen.
Nævnet lagde herved vægt på, at patienten var ung, at hun ikke tidligere havde haft hjertesygdomme, at smerterne var opstået i forbindelse med udøvelse af gymnastik, samt at EKG-undersøgelsen viste normale forhold.
 Videre var det nævnets opfattelse, at det ikke var under normen for almindelig anerkendt faglig standard at lade patienten forblive alene på stuen med sine pårørende, idet der på baggrund af undersøgelsen ikke var tydelige kliniske tegn på en blodprop i hjertet.
