Bekendtgørelse om uddannelse til ædelmetalstøber I medfør af § 4 stk.2 i lov om erhvervsuddannelser, jf.  

 lovbekendtgørelse nr. 183 af 22. marts 2004, fastsættes:
Kapitel 1 Uddannelsen § 1.  

 Uddannelsens formål er, at eleven gennem skoleundervisning og  

 praktikuddannelse  

 opnår kompetence som ædelmetalstøber.
 § 2.  

  

 Uddannelsen  

 skal sikre ædelmetalstøberen den teoretiske viden og praktiske erfaring,  

 under  

 iagttagelse af gældende miljø- og sikkerhedsbestemmelser, der er nødvendig  

 for  

 at varetage arbejdsfunktioner inden for fremstilling af støbninger til  

 smykkefremstilling.
 Stk. 2.  

  

 Den uddannede  

 ædelmetalstøber har opnået teknisk faglige, almene og personlige kompetencer  

 til at kunne varetage almindeligt forekommende arbejdsopgaver inden for  

 området.
Stk. 3. Den uddannede  

 ædelmetalstøber kan udføre alle former for støbning til smykkefremstilling og  

 har indgående kendskab til modelopbygning og væsentlige  

 efterbehandlingsteknikker.
Den uddannede har et indgående kendskab til  

 ædelmetal-legeringer og deres anvendelighed til forskellige støbeopgaver og  

 -metoder, herunder smelte- og størkningsforløb.
 Stk. 4.  

  

 Den uddannede  

 kan fremstille gummiforme o. lign, trykke og montere voksmodeller,  

 samt indgipse m.m.
 Stk. 5.  

  

 Den uddannede  

 ædelmetalstøber skal desuden have kendskab til kundebetjening, faglig  

 kommunikation, samarbejde internt og eksternt, fagligt overblik, kendskab til  

 vidensøgning og indsigt i egne begrænsninger samt kendskab til miljømæssige  

 belastninger i forbindelse med arbejdet både vedrørende personer og det  

 omgivende  

 miljø.
 § 3.  

  

 Uddannelsen er henført til den erhvervsfaglige fællesindgang for håndværk og  

 teknik, hvor den indgår i uddannelsesfamilie 1: teknikfamilien.
 Stk. 2.  

  

 Det faglige  

 udvalg for uddannelsen er Det Faglige Udvalg for Ædel- og metalsmede.
Kapitel 2 Uddannelsesforløbet Varighed og struktur m.v.
 § 4. Uddannelsen  

 varer 1½ år.
Stk. 2.  

  

 Uddannelsen  

 omfatter et grundforløb og et hovedforløb.
Hovedforløbet består af  

 praktikuddannelse og skoleundervisning.
Den obligatoriske skoleundervisning i  

 hovedforløbet varer 10 uger.
Eleven kan indlede uddannelsen på skole med et  

 grundforløb eller i en praktikvirksomhed.
Stk. 3.  

  

 Den  

 obligatoriske skoleundervisning i hovedforløbet omfatter grundfag, områdefag,  

 specialefag og valgfag.
Skoleundervisningen er opbygget af to skoleperioder  

 af  

 3 ugers varighed samt et skoleophold af 4 ugers varighed.
Den sidste  

 skoleperiode placeres inden for de sidste 6 måneder af uddannelsestiden.
 Stk. 4.  

  

 I grundforløbet  

 har eleven mulighed for valgfri undervisning, jf.  

 hovedbekendtgørelsen.
 § 5.  

  

 Det  

 er en betingelse for at begynde på skoleundervisningen i hovedforløbet, at  

 eleven har bevis for gennemførelse af grundforløbet i indgangen efter  

 reglerne  

 i hovedbekendtgørelsen, jf. dog §§ 6 - 8.
Særlige forløb og godskrivning § 6.  

  

 For  

 personer med relevante forudsætninger på baggrund af tidligere beskæftigelse  

 eller uddannelse kan skolen efter samråd med det faglige udvalg tilrettelægge  

 et særligt uddannelsesforløb, bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusiv eventuelt suppleringskursus må ikke overstige antallet af skoleuger  

 efter § 4. Skoleundervisningen omfatter grundfag, områdefag, specialefag og  

 valgfag.
§ 7.  

  

 Skolen kan efter samråd med det faglige udvalg oprette et supplerende kursus  

 efter hovedbekendtgørelsen.
Kurset kan være omfattet af uddannelsesaftale.  

 Kurset kan omfatte et forløb på indtil 2 uger, der har til formål at der kan  

 ske en vurdering af elevens kompetencer med henblik på afgørelse om eventuel  

 godskrivning.
 § 8.  

  

 Eleven kan få godskrevet (få merit for) dele af uddannelsen efter  

 hovedbekendtgørelsen og efter anvisningerne i vejledningen til  

 bekendtgørelsen.
Kapitel 3 Skoleundervisningen og praktikuddannelsen m.v.
Skoleundervisningen § 9.  

  

 Undervisningen i grundforløbet omfatter de områdefag, der er særlige for  

 hovedforløbet i industriteknikuddannelsen og som varer i alt 8 uger.
 § 10.  

 Undervisningen i hovedforløbet omfatter følgende grundfag, der varer i alt 3  

 uger:
 1)  

 	  

 Materialeforståelse.
 2)  

 	  

 Læring, kommunikation  

 og samarbejde.
 3)  

 	  

 Stil, form og farve.
 § 11.  

 Undervisningen i hovedforløbet omfatter følgende områdefag, der varer i alt 2  

 uger:
 1)  

 	  

 Metallurgi  


  

 Niveau: Rutine  


  

 Eleven kender til grundlæggende metallurgi for ædelmetaller og kan anvende  

 dette til udvikling samt fejlfinding og justering.
 2)  

 	  

 Maskinbetjening  


  

 Niveau: Rutine  


  

 Eleven kan vedligeholde, justere og udføre mindre reparationer på de  

 tilhørende maskiner.
 § 12.  

 Undervisningen i hovedforløbet omfatter følgende bundne specialefag, der  

 varer  

 i alt 4 uger:
 1)  

 	  

 Støbeprocesser  


  

 Niveau: Avanceret  


  

 Eleven kan udføre alle processer, der er vedrører diverse former for  

 støbning i ædelmetal.
 2)  

 	  

 Beregning  


  

 Niveau: Avanceret  


  

 Eleven kan udføre alle beregninger ved legering og kan udføre  

 masseberegning.
 § 13.  

  

 Undervisningen i hovedforløbet omfatter ikke valgfri specialefag.  

 Undervisningen i hovedforløbet omfatter valgfag, der varer 1 uge.  

 Undervisningen i valgfag følger reglerne om de pågældende fag.
Praktikuddannelsen § 14.  

 Praktikuddannelsen skal tilrettelægges således, at eleven opnår rutine og  

 udvikler færdigheder inden for både de almene og de fagligt erhvervsrettede  

 kompetenceområder.
 Stk. 2.  

  

 Under  

 praktikuddannelsen skal eleven assistere generelt i virksomheden og indføres  

 i  

 de arbejdsområder og jobfunktioner, der er relevante for uddannelsen.
 § 15.  

 Praktikuddannelsen har følgende mål:
 1)  

 	  

 Eleven beskæftiger  

 sig med alt arbejde inden for støbning og får herunder kendskab til de  

 tilstødende arbejdsområder, f.eks. modelfremstilling og renovering.
2)  

 	  

 Eleven kan udføre de  

 forekommende arbejdsopgaver inden for uddannelsen under anvendelse af  

 branchens  

 værktøj og maskiner.
Eleven kan udvise korrekt sikkerhedsmæssig adfærd i  

 omgang  

 med disse.
 3)  

 	  

 Eleven kan på  

 avanceret niveau planlægge eget arbejdsforløb samt opsøge, læse og forstå  

 gængs  

 faglig relevant dokumentation.
 4)  

 	  

 Eleven kan i sit  

 daglige arbejde demonstrere selvstændighed og ansvarlighed i opgaveløsningen.
Kapitel 4 Bedømmelse m.v.
 § 16.  

  

 Bekendtgørelsen  

 om karakterskala anvendes. 13-skalaen anvendes, medmindre andet fremgår af  

 reglerne om det pågældende fag.
Skolens bedømmelse § 17.  

  

 Bedømmelse  

 af grundfag og valgfag følger reglerne herom.
 Stk. 2.  

  

 Ved en  

 skoleperiodes afslutning afgiver skolen karakter for de gennemførte områdefag  

 og specialefag.
 Stk. 3.  

  

 Ved afslutningen  

 af et områdefag eller specialefag gives en afsluttende standpunktskarakter.
 Afsluttende eksamen m.v.
§ 18.  

  

 I  

 den sidste skoleperiode afholder skolen som led i undervisningen en  

 afsluttende  

 eksamen, der samtidig udgør en svendeprøve.
Bekendtgørelse om eksamensordning  

 ved erhvervsskolerne m.v. finder anvendelse.
Eksamen består af en praktisk  

 prøve.
 Stk. 2.  

  

 Opgaverne  

 stilles af skolen efter samråd med det faglige udvalg.
 Stk. 3.  

  

 Elevernes  

 løsning af opgaverne bedømmes af en lærer udpeget af skolen og to censorer  

 udpeget af det faglige udvalg.
Stk. 4.  

  

 Prøven består af  

 opgaver, som er eksempler på kvalifikationer opnået i uddannelsen.
Den  

 praktiske prøve har en varighed på 24 klokketimer.
 § 19.  

  

 Ved  

 bedømmelsen af opgaveløsningerne ved prøven lægges der vægt på elevens  

 teknisk  

 faglige kvalifikationer inden for fejlfinding, servicering og bearbejdning af  

 fagets elementer og materialer samt almene og personlige kvalifikationer  

 inden  

 for kommunikation, arbejdsplanlægning, miljø- og kvalitetsbevidsthed.
§ 20.  

  

 De  

 to censorer og eksaminator afgiver samlet en karakter.
For at bestå eksamen  

 kræves, at karakteren er mindst 6.
 Stk. 2.  

  

 Skolen indsender  

 oplysninger om karakteren til det faglige udvalg og underretter eleven om den  

 opnåede karakter straks efter bedømmelsen.
Sygeeksamen og omprøve § 21.  

  

 Sygeeksamen og ny eksamen (omprøve) følger bekendtgørelse om eksamen.
Skolebevis og afsluttende praktikerklæring § 22.  

  

 Skolebevis  

 udstedes i henhold til hovedbekendtgørelsen og eksamensbekendtgørelsen, når  

 skoleundervisningen er gennemført, jf. stk. 2.
 Stk. 2.  

  

 Følgende betingelser skal være opfyldt, for at der kan udstedes skolebevis:
 1)  

 	  

 Eleven skal have  

 opnået karakteren 6 som gennemsnit af alle afsluttende prøvekarakterer eller  

 standpunktskarakterer i de grundfag, der gennemføres i hovedforløbet.
 2)  

 	  

 Eleven skal have  

 opnået karakteren 6 i gennemsnit af de områdefag og specialefag, der  

 gennemføres i hovedforløbet.
 3)  

 	  

 Den i §§ 18-20  

 omtalte eksamen skal være bestået.
 Stk. 3.  

  

 Hvis  

 betingelsen i stk. 2, nr. 1 og 2, ikke er opfyldt, men betingelsen i nr.  

 3  

 er opfyldt, udstedes skolebevis, når skolen ud fra en samlet bedømmelse  

 vurderer, at eleven, eventuelt efter supplerende undervisning, opfylder  

 målene  

 for skoleundervisningen.
 § 23.  

  

 Praktikvirksomheden udsteder en afsluttende praktikerklæring, når  

 praktiktiden  

 i virksomheden er afsluttet, jf. hovedbekendtgørelsen.
Uddannelsesbevis § 24  

  

 Ved  

 uddannelsens afslutning udsteder det faglige udvalg et uddannelsesbevis til  

 eleven som dokumentation for, at eleven har opnået kompetence inden for  

 uddannelsen jf. §1.
 Stk. 2.  

  

 Uddannelsesbeviset udstedes i henhold til hovedbekendtgørelsen og  

 eksamensbekendtgørelsen, når skolebevis er udstedt, og afsluttende  

 praktikerklæring(er) for praktikuddannelsen er udstedt.
Kapitel 5 Ikrafttræden § 25.  

  

 Bekendtgørelsen træder i kraft den 1.  

 januar 2005.
