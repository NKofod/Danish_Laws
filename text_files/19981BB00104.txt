Fremsat den 25. marts 1999 af Søren Sønd  

 ergaard (EL) og Frank Aaen (EL) Forslag til folketingsbeslutning om en hovedstadsreform Folketinget pålægger regeringen at  

 fremsætte forslag om en reform af hovedstadsområdets kommunale og  

 amtskommunale struktur, baseret på følgende principper:
direkte valg til de politiske organer den offentlige opgaveplacering tilrettelægges efter  

 nærhedsprincippet, princippet om faglig og økonomisk  

 bæredygtighed, princippet om demokratisk kontrol og princippet om  

 sammenhæng mellem kompetence og økonomisk ansvar.
Offentlige opgaver placeres efter samme principper i hele landet.  

 Samarbejdsstrukturer kan etableres på frivillig basis.
Det gælder  

 både i forhold til kommunerne og til det samlede  

 hovedstadsområde.
Strukturen tilrettelægges, så den tilgodeser et  

  helhedssyn i løsningen af såvel de amtslige serviceopgaver som  

 af myndighedsopgaver.
Væsentlige offentlige service- og  

 planlægningsopgaver hører ikke hjemme i selskabskonstruktioner  

 eller i fælleskommunale/fællesamtslige selskaber, der ikke  

 tilgodeser den demokratiske indsigt og det fælles ansvar.
 En strukturreform gennemføres i en helhed, ikke  

 sektorvis.
Bemærkninger til forslaget En hovedstadsreform er vigtig og  

 påtrængende, men skal gennemføres i en helhed, ikke  

 sektorvis.
En hovedstadsreform skal være demokratisk, altså  

 baseres på direkte valg til de politiske organer, der får  

 kompetence.
Nye udpegede råd og selskaber i hovedstadsområdet vil  

 betyde manglende demokratisk indsigt og ansvar og sandsynligvis ikke engang  

 betyde bedre service og planlægning.
Beslutningsforslaget gengiver de principper for en  

 hovedstadsreform, nemlig direkte valg til de politiske organer, demokratisk  

 indsigt og helhedstænkning, som Københavns Amtsråd vedtog  

 i december 1998. Et meget bredt flertal i Københavns Amt  

 Socialdemokratiet, Venstre, Konservative, SF og Enhedslisten   stod bag  

 beslutningen.
Der henvises til bilag 1.
Skriftlig fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en  

 hovedstadsreform.
(Beslutningsforslag nr.
B 104).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Udskrift af Københavns Amtsråds  

 beslutningsprotokol AMTSRÅDET Den 16. december 1998 Økonomiudvalget den 16. december 1998, pkt. 3.
SAG NR. 18 OVERVEJELSER OM EN HOVEDSTADSREFORM SAGEN AFGØRES AF:
Amtsrådet INDSTILLING:
Centralforvaltningen indstiller, 1. at sagen forelægges til politisk drøftelse.
 ØKONOMIUDVALGETS BESLUTNING:
 Liste A, C, F og V anbefaler:
Københavns Amtsråd er enig i  

 Opgavekommissionens udgangspunkt om, at den offentlige opgavevaretagelse sker  

 mest hensigtsmæssigt gennem en politisk struktur med stat, amt og  

 kommuner.
Det er amtsrådets opfattelse, at der skal være direkte  

 valg til de politiske organer   regionalt baseret på den amtslige  

 model.
Der bør i den forbindelse tages udgangspunkt  

 i at den offentlige opgaveplacering tilrettelægges efter  

 nærhedsprincippet, princippet om faglig og økonomisk  

 bæredygtighed, princippet om demokratisk kontrol og princippet om  

 sammenhæng mellem kompetence og økonomisk ansvar.
at offentlige opgaver placeres efter samme principper i hele landet.  

 Samarbejdsstrukturer kan etableres på frivillig basis.
Det gælder  

 både i forhold til kommunerne og til det samlede  

 hovedstadsområde.
at strukturen tilrettelægges, så den tilgodeser et  

 helhedssyn i løsningen af såvel de amtslige serviceopgaver som  

 af myndighedopgaverne.
Væsentlige offentlige service- og  

 planlægningsopgaver hører ikke hjemme i selskabskonstruktioner  

 eller i fælleskommunale/fællesamtslige selskaber, der ikke  

 tilgodeser den demokratiske indsigt og det fælles ansvar.
 at en strukturreform ikke bør gennemføres sektorvis,  

 men må gennemføres i en samlet helhed.
 Liste O har følgende protokoltilførsel:  

 Dansk Folkeparti er principielt tilhænger af amternes  

 nedlæggelse, men er enig i, at Hovedstadsområdet ikke skal styres  

 anderledes end resten af landet.
 Liste B har følgende protokoltilførsel: Et  

 mindretal bestående af Det Radikale Venstre ønsker en  

 hovedstadsreform gennemført efter følgende principper:
Hovedstadens Sygehusfællesskab og Københavns Amt  

 nedlægges.
I stedet oprettes Københavns Hovedstadsamt.
 Københavns Hovedstadsamt omfatter København og  

 Frederiksberg kommuner samt de 18 nuværende kommuner i  

 Københavns Amt.
 Hovedstadsamtet varetager sygehusdriften for hele området.
 Øvrige amtsopgaver for de 18 nuværende kommuner i  

 Københavns Amt overtages af Københavns Hovedstadsamt.
 Øvrige amtsopgaver for København og Frederiksberg  

 kommuner varetages fortsat af de 2 kommuner hver for sig.
I forbindelse med Opgavekommissionens betænkning vurderes det,  

 hvilke nuværende amtsopgaver der kan udflyttes til kommunerne, og hvad  

 der bør centraliseres.
Ved udflytning skal etableres  

 samarbejdsmuligheder for mindre kommuner om opgaverne.
Hovedstadsamtet ledes af et Københavns  

 Hovedstadsamtsråd, som vælges hvert fjerde år af og blandt  

 de stemmeberettigede vælgere i hele området.
I de 20 kommuner  

 sker samtidig valg til den pågældende  

 kommunalbestyrelse.
 AMTSRÅDETS BESLUTNING:
 Tiltrådt af liste A, C, F, V og Ø.
 Liste O har følgende protokoltilførsel:  

 Dansk Folkeparti er principielt tilhænger af amternes  

 nedlæggelse, men er enig i at Hovedstadsområdet ikke skal styres  

 anderledes end resten af landet.
 Liste B har følgende protokoltilførsel: Et  

 mindre bestående af Det radikale Venstre ønsker en  

 hovedstadsreform gennemført efter følgende principper:
Hovedstadens Sygehusfællesskab og Københavns Amt  

 nedlægges.
I stedet oprettes Københavns Hovedstadsamt.
 Københavns Hovedstadsamt omfatter København og  

 Frederiksberg kommuner samt de 18 nuværende kommuner i  

 Københavns Amt.
 Hovedstadsamtet varetager sygehusdriften for hele området.
 Øvrige amtsopgaver for de 18 nuværende kommuner i  

 Københavns Amt overtages af Københavns Hovedstadsamt.
 Øvrige amtsopgaver for København og Frederiksberg  

 kommuner varetages fortsat af de 2 kommuner hver for sig.
I forbindelse med Opgavekommissionens betænkning vurderes det,  

 hvilke nuværende amtsopgaver der kan udflyttes til kommunerne, og hvad  

 der bør centraliseres.
Ved udflytning skal etableres  

 samarbejdsmuligheder for mindre kommuner om opgaverne.
Hovedstadsamtet ledes af et Københavns  

 Hovedstadsamtsråd, som vælges hvert fjerde år af og blandt  

 de stemmeberettigede vælgere i hele området.
I de 20 kommuner  

 sker samtidig valg til den pågældende  

 kommunalbestyrelse.
