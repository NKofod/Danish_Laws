 I henhold til § 16 , stk. 3, i brandloven, jf. lovbekendtgørelse nr.
 365 af 28. juli 1983, fastsættes:
 § 1.  Statens Brandinspektion fører tilsyn med  

 kommunernes brandvæsen og er rådgivende for myndigheder og andre i spørgsmål  

 vedrørende brandvæsenet.
 § 2.  Tilsynet omfatter bl.a.
 § 3.  Statens Brandinspektion udøver de beføjelser,  

 som efter bestemmelsen i brandlovens § 6 om kommuners fritagelse for  

 opretholdelse af udrykningskorps tilkommer justitsministeren.
 § 4.  Under Statens Brandinspektion henhører Statens  

 Brandskole, jf. brandlovens § 9 og Justitsministeriets bekendtgørelse nr. 336  

 af 21. juli 1970 om uddannelse af brandvæsenernes personale.
 § 5.  Statens Brandinspektion udøver de beføjelser,  

 som efter nedennævnte bestemmelser tilkommer Justitsministeriet:
 § 6.  Statens Brandinspektion er rådgivende for  

 myndigheder og andre i spørgsmål, som er omhandlet i de af brandinspektionen  

 udsendte tekniske forskrifter og driftsmæssige forskrifter m.v., samt i  

 spørgsmål, der er omhandlet i de bekendtgørelser, som er nævnt i § 5.
 § 7.  Statens Brandinspektion er rådgivende for  

 myndigheder og andre vedrørende brandtekniske spørgsmål i forbindelse med  

 brug af radioaktive stoffer, jf. lov nr. 94 af 31. marts 1953 om brug af  

 radioaktive stoffer.
 § 8.  Statens Brandinspektion er rådgivende for  

 myndigheder og andre vedrørende sprængstoffer, jf. lovbekendtgørelse nr. 624  

 af 15. september 1986 angående sprængstoffer, og vedrørende fyrværkeri, jf.  

 lov nr. 193 af 24. maj 1972 om fyrværkeri.
 Stk. 2.  Brandinspektionen fører tilsyn med  

 virksomheder, der fremstiller sprængstof og fyrværkeri.
 § 9.  De afgørelser, som Statens Brandinspektion har  

 truffet i medfør af §§ 3 og 5, kan indbringes for Justitsministeriet.
 § 10.  Bekendtgørelsen træder i kraft den 1. februar  

 1988.
 Stk. 2.  Samtidig ophæves Justitsministeriets  

 bekendtgørelse nr. 481 af 9. december 1970 om Statens Brandinspektion.
