Koncerndefinition - Bidrag til en LL § 14 F-fond - koncerndefinition - fradrag Referencer: LV 1994 A.C.3, KGL § 6 B og LL § 14 F Ligningsrådet blev bedt om bindende forhåndsbesked om  

 følgende spørgsmål:
1. Vil medarbejdere ansat i selskaber, som er koncernforbundne,  

 jævnfør kursbeskatningslovens § 6 B, kunne nyde godt af en § 14  

 F-fond oprettet af en flerhed af selskaber, der opfylder denne  

 koncerndefinition? 2. Vil selskaber, som er koncernforbundne, jævnfør  

 definitionen i kursbeskatningslovens § 6 B, kunne oprette en fælles  

 fond i overensstemmelse med reglerne i ligningslovens § 14 F med den  

 virkning, at der er fradragsret for bidragene hertil? Omstændighederne var følgende:
Et revisorinteressentskab havde den 15/6 1992 stiftet Fonden for  

 medarbejdere hos nævnte interessentskab.
Fonden var efter det oplyste  

 stiftet i overensstemmelse med bestemmelserne i ligningslovens § 14 F.
Efter denne bestemmelse kan en arbejdsgiver ved opgørelsen af den  

 skattepligtige indkomst fradrage bidrag til en fond, hvis formål er at  

 betrygge eller forbedre kårene for personer, der er eller har  

 været ansat i arbejdsgiverens virksomhed, eller deres  

 pårørende.
Fonden må ikke udbetale ydelser af  

 pensionslignende karakter.
Tilsagn om støtte må ikke gives for  

 mere end et år ad gangen.
Reglerne om, at vedtægter og  

 vedtægtsændringer skal være godkendt af skattemyndighederne  

 som betingelse for, at der opnås fradragsret for bidrag, er  

 ophævet med virkning fra og med indkomståret 1990.
 Med virkning fra og med indkomståret 1990 kan der iflg.  

 cirkulære nr. 96 af 22/6 1993 om ligningsloven opnås fradragsret  

 for bidrag til en § 14 F-fond, der er fælles for flere selskaber inden  

 for samme koncern eller for sambeskattede virksomheder.
 Enkelte medarbejdere arbejder i selskaber, hvori forespørgeren er  

 hovedaktionær, men hvor selskaberne ikke falder ind under  

 koncerndefinitionen i årsregnskabslovens § 1. Selskaberne falder  

 imidlertid ind under koncerndefinitionen i kursgevinstlovens § 6 B.
 Ligningsrådet udtalte:
 Efter årsregnskabslovens § 1 foreligger der en koncern, når  

 moderselskabet besidder flertallet af stemmerettighederne i en virksomhed.  

 Derudover foreligger der en koncern, når moderselskabet ejer  

 kapitalandele i en anden virksomhed, og en af følgende betingelser er  

 opfyldt:
- moderselskabet har ret til at udnævne eller afsætte et  

 flertal af medlemmerne i virksomhedens ledelse, - moderselskabet har ret til at udøve en bestemmende indflydelse  

 over virksomheden på grundlag af denne virksomheds vedtægter  

 eller indgået aftale med virksomheden, - moderselskabet råder over flertallet af stemmerettighederne i  

 virksomheden på grundlag af aftale med andre ejere af  

 kapitalandele, - moderselskabet besidder kapitalandele i en virksomhed og rent faktisk  

 udøver en bestemmende indflydelse over denne.
Koncerndefinitionen i selskabslovene er sammenfaldende med reglerne i  

 årsregnskabsloven som nævnt ovenfor.
Koncernbegrebet i  

 selskabslovene medtager dog alene datterselskaber, der er aktie- eller  

 anpartsselskaber, hvor koncernbegrebet i årsregnskabsloven medtager  

 »dattervirksomheder«, uanset deres juridiske form.
 Definitionen af en koncern i Ligningsvejledningen 1992, S.D.4, s. 157,  

 svarer stort set til ovenståen de definition.
Lovforslag til ændring af kursgevinstloven blev fremsat den 2/10  

 1990, nr.
L 5. Forslaget blev genfremsat den 27/12 1990 som nr.
L 6. De  

 oprindelige forslag indeholdt intet om koncerner.
En bestemmelse om koncerner  

 kom ind med ændringsforslag § 6 B iflg. betænkning afgivet af  

 Skatteudvalget den 24/5 1991. Ifølge bestemmelsen kan selskaber ikke  

 fradrage tab på fordringer på koncernforbundne selskaber.  

 Hensigten med bestemmelsen er at hindre, at et selskab kan opnå  

 tabsfradrag på anlægsinvesteringer ved at lade et  

 koncernforbundet selskab foretage investeringen på grundlag af et  

 lån fra førstnævnte selskab.
 I kursgevinstlovens § 6 B, stk. 3, er en koncern defineret  

 således:
»Som koncernforbundne selskaber anses selskaber og foreninger m.v., hvor  

 samme aktionærkreds ved fordringens erhvervelse eller på noget  

 senere tidspunkt direkte eller indirekte råder over mere end 50 pct. af  

 stemmerne i hvert selskab.
Tilsvarende anses en fond og selskaber, hvori  

 fonden ved fordringens erhvervelse eller på noget senere tidspunkt  

 direkte eller indirekte råder over mere end 50 pct. af stemmerne, for  

 at være koncernforbundne selskaber.
Aktionærer som nævnt i  

 aktieavancebeskatningslovens § 4, stk. 3, anses ved bedømmelsen af  

 aktionærkredsen som en og samme aktionær.« Ligningslovens § 14 F fik sin nuværende formulering ved lov nr. 826  

 af 19/12 1989 (Sociale fonde). Samtidig blev pensionsbeskatningslovens § 52  

 ændret.
 Cirkulærebestemmelsen om, at der kan opnås fradragsret for  

 bidrag til en fond, der er fælles for flere selskaber inden for samme  

 koncern m.v., kom første gang med cirkulære nr. 216 af 23/12  

 1991 om ændring af pensionsbeskatningsloven, pkt. 28. Ordlyden er som  

 tidligere nævnt gentaget i cirkulære nr. 96 af 22/6 1993, afsnit  

 12. Ændringen fremgår ikke af lovændringen i 1989 og er  

 også uomtalt i bemærkningerne til lovforslaget og i  

 betænkningen.
 Under disse omstændigheder finder Ligningsrådet, at man ved  

 besvarelsen af de stillede spørgsmål må lægge den  

 almindelige forståelse af koncernbegrebet til grund, således som  

 dette er kommet til udtryk i årsregnskabsloven og selskabslovene.
 Kursgevinstlovens koncernbegreb må i denne forbindelse anses som en  

 speciel begrundet afvigelse fra det almindeligt accepterede  

 koncernbegreb.
 Spørgsmål 1 og 2 må herefter begge besvares med et  

 nej.
