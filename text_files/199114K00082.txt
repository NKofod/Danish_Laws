Nr BTL 82 Betænkning over Forslag til lov om ændring af lov om social bistand og lov  

 om kommunal udligning og generelle tilskud til kommuner og amtskommuner  

 (Finansiering af udgifter efter bistandsloven til flygtninge, tilskud til  

 kommunerne vedrørende sociale udgifter til flygtninge)   

 Nr L 82 1991-92, 1. samling Afgivet af Socialudvalget Afgivet: 19920409 Udvalget har behandlet lovforslaget i en række møder og har herunder stillet spørgsmål til socialministeren og indenrigsministeren, som disse har besvaret skriftligt.
Nogle af udvalgets spørgsmål og ministerens svar herpå er optrykt som bilag til betænkningen.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget skriftlige og/eller mundtlige henvendelser  

 fra:
Karup Kommune Kommunernes Landsforening Korsør Kommune Nykøbing-Rørvig Kommune Svendborg Kommune Sønderborg Kommune Trundholm Kommune Vejle Kommune Åbenrå Kommune Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 socialministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, kan ikke stemme for de  

 af socialministeren stillede ændringsforslag og bemærker i øvrigt:
 For Fremskridtspartiet er det helt centralt, at kommunerne ikke skal lide  

 under, at staten har lavet en lovgivning, der tillader store mængder af  

 fremmede at komme til Danmark.
 Det er derfor efter mindretallets mening staten, der skal betale i stedet  

 for at give regningen videre til kommunerne.
 Mindretallet mener, at kommunerne først skal overtage finansieringen af de  

 fremmede den dag, hvor de fremmede bliver danske statsborgere, da de først på  

 det tidspunkt er at sidestille med danskere.
 Mindretallet kan heller ikke støtte den direkte opfordring til kommunerne  

 til at forskelsbehandle danskere og fremmede ved at presse kommunerne  

 økonomisk til at gøre mere for de fremmede end for danskere i samme  

 situation.
Ligeledes finder mindretallet, at der sker en urimelig sammenblanding af  

 indvandrere og flygtninge.
Det er her mindretallets holdning, at indvandrere  

 har til hensigt at blive her resten af livet og derfor skal gives mulighed  

 for integration i det danske samfund, hvorimod flygtninge er her midlertidigt  

 med henblik på snarlig tilbagevenden til eget hjemland, hvorfor de ikke skal  

 have de samme muligheder for integration som indvandrere set i relation til  

 det offentliges tilskud.
Ændringsforslag Af socialministeren , tiltrådt af et flertal (udvalget med  

 undtagelse af FP):
Til § 2 1) I den under nr. 1 foreslåede affattelse af § 21  

 affattes stk. 3 således:
»Stk. 3. Tilskud til kommunernes merudgiftsbehov efter stk.  

 1, 2. pkt., ydes for flygtninge, der den 1. januar i tilskudsåret har haft  

 opholdstilladelse i Danmark i 18-126 måneder, og herudover pr. 1-5-årig  

 flygtning uanset opholdets varighed.
Tilskuddet pr. flygtning fastlægges til  

 henholdsvis 10.800 kr., 20.000 kr., 15.000 kr., 10.000 kr. og 5.000 kr. pr.  

 flygtning med opholdstilladelse i henholdsvis 17-78 måneder, 79-90 måneder,  

 91-102 måneder, 103-114 måneder og 115-126 måneder.
Tilskuddet pr. 1-5-årig  

 flygtning fastlægges til 13.750 kr.
Beløbene reguleres en gang årligt med  

 satsreguleringsprocenten, jf. lov om en satsreguleringsprocent.
En kommunes  

 tilskud korrigeres for regionale forskelle i lønniveauet.« Til § 3 2) Paragraffen affattes således:
»§ 3 Stk. 1. § 1 træder i kraft den 1. juli 1992, og § 2 har virkning  

 for tilskudsberegningen fra og med tilskudsåret 1992.
 Stk. 2. De tilskud på 10.800 kr., 20.000 kr., 15.000 kr., 10.000  

 kr. og 5.000 kr. pr. flygtning, der er nævnt i § 21, stk. 3, 2. pkt., i lov  

 om kommunal udligning og generelle tilskud til kommuner og amtskommuner som  

 affattet ved § 2, ydes for 1992 med 50 pct. af det årlige tilskud.
Stk. 3. Det tilskud på 13.750 kr. pr. 1-5-årig flygtning, der er  

 nævnt i § 21, stk. 3, 3. pkt., i lov om kommunal udligning og generelle  

 tilskud til kommuner og amtskommuner som affattet ved § 2, ydes for 1992 med  

 50 pct. af det årlige tilskud.« Bemærkninger Til nr. 1 og 2 Det tilskud, der ydes kommunerne for sociale merudgifter til flygtninge  

 efter 6 1/2 års perioden, foreslås aftrappet over 4 år mod 3 år ifølge det  

 oprindelige forslag.
Det foreslås endvidere, at der for flygtninge, som har  

 haft opholdstilladelse mellem 6 1/2 og 7 1/2 år, ydes 20.000 kr. pr.  

 flygtning svarende til det beregnede merudgiftsbehov og herefter for  

 flygtninge, som har haft opholdstilladelse mellem 7 1/2 og 8 1/2 år, 8 1/2 og  

 9 1/2 år samt 9 1/2 og 10 1/2 år henholdsvis 15.000 kr., 10.000 kr. og 5.000  

 kr. pr. flygtning.
I det oprindelige forslag udgjorde tilskuddet for 6 1/2  

 til 7 1/2 års opholdstilladelse 15.000 kr. pr. flygtning svarende til 75 pct.  

 af det beregnede merudgiftsbehov og herefter for henholdsvis 7 1/2 til 8 1/2  

 års og 8 1/2 til 9 1/2 års opholdstilladelse 10.000 kr. og 5.000 kr. pr.  

 flygtning.
Der foreslås i øvrigt anvendt samme metode ved beregningen af  

 tilskuddene afhængig af opholdstid som angivet i bemærkningerne til det  

 oprindelige lovforslag.
Kommunerne bør have mulighed for at indrette sig på konsekvenserne af  

 loven, og det foreslås derfor, at loven træder i kraft pr. 1. juli 1992. Det  

 senere ikrafttrædelsestidspunkt for ændringer i refusionsprocenter bevirker,  

 at de generelle tilskud pr. flygtning til kommunerne for 1992 reduceres  

 forholdsmæssigt.
Når loven har været i kraft i 2 år, vil socialministeren  

 give Folketingets Socialudvalg en orientering om, hvorledes lovændringerne  

 har virket.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Grethe Fenger Møller (KF) Eva Kjer Hansen (V) Hanne  

 Severinsen (V) Tom Behnke (FP) Lone Dybkjær (RV) Kofod-Svendsen (KRF)  

 fmd.
Bilag Nogle af udvalgets spørgsmål til socialministeren og dennes besvarelse  

 heraf Spørgsmål 6:
»Der ønskes en oversigt over, hvor meget lovforslaget omfordeler  

 mellem kommuner med få flygtninge og kommuner med mange flygtninge, herunder  

 over, hvor meget der omfordeles via lov om kommunal udligning og generelle  

 tilskud, og hvor meget der omfordeles via anden lovgivning.« Svar:
Det ønskes blandt andet oplyst, hvor meget lovforslaget omfordeler mellem  

 kommuner med mange flygtninge og kommuner med få flygtninge via anden  

 lovgivning.
Indenrigsministeriet (der har udarbejdet besvarelsen) går i  

 besvarelsen ud fra, at der i spørgsmålet sigtes til lov om social bistand.
 Der kan sondres mellem de elementer i lovforslaget, der tilsigter en  

 finansieringsomlægning, og de elementer, hvis formål er en omfordeling mellem  

 kommuner.
 Lovforslagets finansieringsomlægning tager udgangspunkt i, at  

 statsrefusion af kommunernes udgifter til flygtninge, det vil sige  

 institutionsudgifter og kontanthjælpsudgifter efter lov om social bistand,  

 foreslås nedsat fra 100 pct. til 75 pct.
Besparelsen herved anvendes til tre forskellige tilskud, et tilskud til  

 kommunerne pr. flygtning med ophold mellem 11/2 og 61/2 år, et tilskud pr.  

 1-5-årige flygtningebarn og endelig et aktiveringstilskud.
Tilskuddene er  

 udformet således, at de byrdefordelingsmæssige forskydninger af omlægningen  

 bliver moderate.
Lovforslagets omfordelende elementer består blandt andet i, at tilskuddet  

 pr. flygtning med ophold mellem 11/2 og 61/2 år foreslås forøget med godt  

 50 mio. kr. ud over den besparelse, der opnås ved refusionsnedsættelsen  

 på kontanthjælpsydelsen.
Forøgelsen finansieres over den ordinære  

 bloktilskudspulje.
Dette forbedrer flygtningekommunernes økonomi generelt.  

 Forøgelsen vil være til fordel for kommuner, der har mange flygtninge, og det  

 sikres samtidig, at kommuner med mange flygtninge, som eventuelt vil få et  

 nettotab alene ved refusionsomlægningen, samlet vil have en gevinst.
Dertil kommer, at kommuner med flygtninge, der har haft ophold mellem 61/2  

 og 91/2 år, ydes et særligt tilskud, der ligeledes finansieres over  

 bloktilskudspuljen.
Det skal i denne forbindelse bemærkes, at  

 bloktilskudspuljen for 1992 i konsekvens af den såkaldte budgetgaranti  

 samtidig er forøget med en kompensation for den kommunale sektors samlede  

 forventede merudgifter ved disse flygtninge.
I 1992 vil der herefter i konsekvens af lovforslaget blive omfordelt 67  

 mio. kr. mellem kommunerne i forbindelse med dette særlige tilskud til  

 flygtninge med ophold mellem 61/2 og 91/2 år.
Det skal understreges, at  

 antallet af flygtninge, som passerer 61/2 års-grænsen vil stige væsentligt i  

 1990'erne, hvorfor dette særlige tilskud vil blive af større betydning  

 fremover.
Endelig sker der en omfordeling mellem kommuner i medfør af forslag om  

 øget refusion og tilskud til finansiering af visse særlige grupper.
Det  

 drejer sig om tilskud til kommuner med særlig store udgifter i perioden  

 1987-92, udvidelse af persongruppen, hvortil der kan ydes statsrefusion, samt  

 statsrefusion til handicappede og uledsagede flygtningebørn.
 Af nedenstående oversigt fremgår dels finansieringsomlægningen af  

 kommunernes udgifter til flygtninge (A), dels den foretagne omfordeling til  

 fordel for flygtningekommunerne, der finansieres over bloktilskuddet (B).
* jf. ændringsforslag af lov om social bistand jf. ændringsforslag af lov om kommunal udligning og generelle tilskud I  

 forbindelse med beregningerne bemærkes, at der ikke er gjort særlige  

 antagelser i retning af, at flygtningene i større omfang end hidtil vil  

 overgå fra kontanthjælpsforsørgelse til lønnet arbejde.
I det omfang dette  

 lykkes, jf. lovforslagets intentioner, vil der blive tale om økonomisk  

 gevinst for flygtningekommunerne, som vil få besparelser på  

 kontanthjælpsudgifter, men fortsat modtage tilskud pr. flygtning.
 Endelig skal det bemærkes, at tilskud til kommuner, der modtager  

 flygtninge før udløbet af den 18 måneders integrationsperiode i Dansk  

 Flygtningehjælps regi, ikke er medtaget i ovenstående oversigt.
Det ses således af oversigten, at finansieringsomlægningen som følge af  

 lovforslaget er udgiftsneutralt, mens der omfordeles 145 mio. kr. mellem  

 kommuner med mange flygtninge og kommuner med få flygtninge.
Denne  

 omfordeling sker i hovedsagen via lov om kommunal udligning og generelle  

 tilskud til kommuner og amtskommuner.
 Spørgsmål 7:
 »Det bedes oplyst, hvilke initiativer ministeren agter at tage for  

 at sikre, at der sker en aktuel opgørelse over antallet af flygtninge,  

 hvorefter der skal ydes tilskud jf. forslagets § 2 (bemærkningerne pkt.  

 2.4.)».
 Svar:
 Af bemærkningerne til lovforslagets punkt 2.4. fremgår, at  

 Indenrigsministeriet vil følge flygtningetilgangen med henblik på eventuelt  

 at justere gruppen af lande, der skal indgå i beregningen af tilskud.
Det kan oplyses, at Indenrigsministeriet har anmodet Direktoratet for  

 Udlændinge om at oplyse om den nationalitetsmæssige sammensætning af  

 asyltilgangen de senere år med henblik på en eventuel justering af gruppen af  

 lande, der skal indgå i beregningen af tilskud.
Det bemærkes i den  

 forbindelse, at Kommunernes Landsforening, jf. høringssvar af 19. november  

 1991, har gjort opmærksom på, at der i de senere år er sket en forskydning i  

 den nationalitetsmæssige sammensætning af asyltilgangen.
Dette skulle  

 indicere, at 10-lande-opgørelsen som mål for antallet af flygtninge i de  

 enkelte kommuner kan gøres mere dækkende.
 De indhentede oplysninger fra direktoratet viser på grundlag af opgørelser  

 over antallet af udenlandske statsborgere overgivet til Dansk  

 Flygtningehjælp, der har fået ophold efter udlændingelovens § 7, stk. 4, § 8,  

 § 9, stk. 2, nr. 2, og § 9, stk. 2, nr. 4, bekræfter, at der i de seneste år  

 er sket en mindre forskydning i den nationalitetsmæssige sammensætning af  

 asyltilgangen.
 Den pågældende gruppe af udlændinge svarer i det væsentlige til den gruppe  

 af udlændinge, hvortil staten ifølge L 82 afholder udgifter efter  

 bistandslovens § 134 a, stk. 1. Det er dog ikke muligt at opgøre antallet af  

 familiesammenførte til flygtninge i forhold til nationalitet.
 Indenrigsministeriet har på grundlag af direktoratets opgørelser  

 udarbejdet nedenstående oversigt over antal personer i perioden 1. januar  

 1988 til 30. juni 1991.
 Note: Fremhævede lande er de lande, der indgår i det nuværende mål for  

 antallet af flygtninge.
Den procentvise angivelse viser antallet af overgivne i forhold til det  

 samlede antal overgivne til Dansk Flygtningehjælp.
Som det ses af oversigten,  

 er Somalia og Rumænien »nye lande« i forhold til de 10 lande, der  

 på nuværende tidspunkt danner mål for antallet af flygtninge med  

 opholdstilladelse.
For Rumæniens vedkommende er det især i 1989, at et  

 betragteligt antal har fået asyl.
For så vidt angår Somalia ses det, at der i  

 de senere år er givet asyl til et betragteligt antal.
Ud af 10-lande-gruppen er Chile og Polen i aftagende i forhold til  

 asyltilgangen.
Polen udgør mellem 3 og 1 pct. af den samlede  

 flygtningetilgang inden for perioden 1. januar 1988 til 30. juni 1991, mens  

 Chile udgør under 1 pct. i samme periode.
 Disse to lande er dog fortsat aktuelle i forhold til det tilskud,  

 kommunerne efter forslaget skal ydes for flygtninge med ophold mellem 61/2 og  

 91/2 år.
 Af hensyn til en så korrekt opgørelse som muligt af flygtningebestanden i  

 relation til det tilskud, der efter forslaget ydes kommunerne for flygtninge  

 med ophold mellem 11/2 og 61/2 år, er Indenrigsministeriet indstillet på på  

 baggrund af ovenstående at anvende en metode, der knytter sig til en  

 opgørelse af flygtningebestanden de enkelte år.
 Det betyder, at flygtningebestanden frem til 1988 vil blive opgjort på  

 grundlag af flygtninge fra de lande, der udgør den nuværende 10-lande-gruppe.  

 Som mål for antallet af flygtninge i årene 1989 og 1990 udvælges derimod  

 følgende nationaliteter: Iran, Irak, Libanon, Sri Lanka, Vietnam, Etiopien,  

 Afghanistan, Somalia, Rumænien og statsløse (fortrinsvis palæstinensere).
 Herved tages der højde for den allerseneste asyltilgang specielt fra  

 Somalia og Rumænien samt den aftagende asyltilgang fra Chile og Polen.  

 Desuden muliggør en opgørelse af asyltilgangen, der knytter sig til de  

 enkelte år, at der tages højde for en indvandring, der alene i visse år  

 primært viser sig ved en asyltilgang i forhold til anden indvandring.
 For så vidt angår et mål for opgørelsen af antallet af flygtningebørn  

 mellem 1 og 5 år anvendes den nuværende 10-lande-gruppe frem til 1988. For  

 flygtningebørn fra 1989 og 1990 anvendes disse 10 lande samt børn fra de to  

 nye lande, Somalia og Rumænien.
 Korrektionerne til den hidtidige afgrænsning af landegrupper til brug for  

 tilskudsberegningerne medfører ved de foreslåede tilskudsstørrelser en mindre  

 ændring i de økonomiske konsekvenser af lovforslaget, således som disse er  

 angivet i lovbemærkningerne og de tidligere afgivne svar til Socialudvalget.  

 Der vil således blive tale om en beskeden mindreudgift på 0,3 mio. kr., som  

 vil blive tilført bloktilskuddet.
Ved eventuelle senere korrektioner til metoden kan der ligeledes blive  

 tale om en effekt på de samlede udgifter til tilskud.
Den samlede kommunale  

 sektor vil dog ikke blive påvirket heraf, idet ændringer vil blive korrigeret  

 over bloktilskuddet.
Supplerende note vedrørende besvarelsen af spørgsmål 6 og 7 stillet af  

 Folketingets Socialudvalg i forbindelse med flygtningelovforslaget - L 82 I svaret på spørgsmål 7 er der lagt op til en mindre korrektion af den  

 hidtidige afgrænsning af den landegruppe, som benyttes ved beregning af  

 tilskud til kommunerne pr. flygtning.
Som angivet i svaret vil denne  

 korrektion medføre en beskeden mindreudgift på 0,3 mio. kr., som vil blive  

 tilført bloktilskuddet.
For god ordens skyld gøres der opmærksom på, at disse  

 0,3 mio. kr. fremkommer som nettoresultat af en reduktion i tilskuddet til  

 kommuner for flygtninge med ophold mellem 11/2 og 61/2 år og en merudgift  

 vedrørende tilskud til flygtningebørn mellem 1 og 5 år.
Den i svaret på  

 spørgsmål 6 beskrevne finansieringsomlægning vil herefter skulle korrigeres  

 som følger:
 Korrektion til spørgsmål 7:
»Det bedes oplyst, hvilke initiativer ministeren agter at tage for  

 at sikre, at der sker en aktuel opgørelse over antallet af flygtninge,  

 hvorefter der skal ydes tilskud, jf. forslagets § 2 (bemærkningerne pkt.  

 2.4.).« Det skal oplyses, at der i tabelhovedet (søjle 4) til besvarelsen af  

 spørgsmål 7 ved en fejl står 1. kvartal 1991 for så vidt angår antallet af  

 overgivne personer til Dansk Flygtningehjælp de to første kvartaler af 1991  

 (1.1.1991-30.6.1991). Det fremgår dog af teksten til tabellen og i de  

 efterfølgende kommentarer, at der er tale om perioden frem til 30. juni 1991,  

 altså 1. og 2. kvartal 1991.
 Spørgsmål 10:
»Ministeren bedes oplyse, hvor stort et beløb der omfordeles over  

 det kommunale bloktilskud igennem den foreslåede 3-årige aftrapningsordning  

 på henholdsvis 15.000 kr., 10.000 kr. og 5.000 kr.« Svar:
Det kan oplyses, at der over det kommunale bloktilskud igennem den  

 foreslåede 3-årige aftrapningsordning for så vidt angår tilskuddet på 15.000  

 kr., der efter forslaget ydes pr. flygtning med ophold mellem 61/2 og 71/2  

 år, omfordeles 60.060.000 kr.
Ved tilskuddet på 10.000 kr. pr. flygtning med  

 ophold mellem 71/2 og 81/2 år og tilskuddet på 5.000 kr. pr. flygtning med  

 ophold mellem 81/2 og 91/2 år omfordeles henholdsvis 5.480.000 kr. og  

 1.756.000 kr. mellem kommuner med mange flygtninge og kommuner med få  

 flygtninge.
 Det vil sige, at der i alt i 1992 omfordeles 67.296.000 kr. over det  

 kommunale bloktilskud mellem kommuner med flygtninge med opholdstilladelse  

 mellem 61/2 og 91/2 år.
 Spørgsmål 11:
»Ministeren bedes oplyse, hvor stort et beløb der skulle omfordeles  

 over det kommunale bloktilskud, såfremt der gennemføres en 4-årig  

 aftrapningsperiode på henholdsvis 20.000 kr., 15.000 kr. og 5.000 kr.« Svar:
 Der er i svaret gået ud fra, at en 4-årig aftrapningsperiode aftrappes  

 med henholdsvis 100 pct., 75 pct., 50 pct. og 25 pct. af 20.000 kr., således  

 at tilskuddene udgør 20.000 kr. pr. flygtning med ophold mellem 61/2 og 71/2  

 år, 15.000 kr. pr. flygtning med ophold mellem 71/2 og 81/2 år, 10.000 kr.  

 pr. flygtning med ophold mellem 81/2 og 91/2 år og endelig 5.000 kr. pr.  

 flygtning med ophold mellem 91/2 og 101/2 år.
 Ved en sådan 4-årig aftrapningsperiode ville der i alt blive omfordelt  

 93.510.000 kr. over det kommunale bloktilskud mellem kommuner med mange  

 flygtninge og kommuner med få flygtninge.
 Det samlede beløb fordeler sig med 80.080.000 kr. for så vidt angår  

 tilskud på 20.000 kr. pr. flygtning med ophold mellem 61/2 og 71/2 år,  

 8.220.000 kr. for et tilskud på 15.000 kr. pr. flygtning med ophold mellem  

 71/2 og 81/2 år og endelig henholdsvis 3.510.000 kr. og 1.700.000 kr. for så  

 vidt angår tilskud på 10.000 kr. pr. flygtning med ophold mellem 81/2 og 91/2  

 år og 5.000 kr. pr. flygtning med ophold mellem 91/2 og 101/2 år.
 Spørgsmål 12:
»Hvilke konsekvenser ud over de 2.000 kr. pr. måned vil det have,  

 hvis kommunen ensidigt får adgang til at overtage pligten til at yde  

 integrationsbistand, før de 18 måneder er gået?» Svar:
Det er i bemærkningerne til lovforslaget nævnt (side 9, venstre spalte,  

 4. afsnit), at tidlig overgang sker efter aftale mellem kommunen og Dansk  

 Flygtningehjælp og normalt tidligst efter et år.
Ved indgåelse af aftaler bør  

 der tages hensyn til den mest hensigtsmæssige integration af de enkelte  

 flygtninge og til Flygtningehjælpens muligheder for at kunne fungere  

 rationelt i de enkelte lokale områder.
Hvis en kommune ensidigt kunne og ville forlange umiddelbart at overtage  

 alle (eller en stor del af) de flygtninge, der er under  

 integrationsprogrammet og bosat i kommunen, ville der være en betydelig  

 risiko for, at Flygtningehjælpens planlægning slås i stykker, og at  

 ressourcerne ikke udnyttes hensigtsmæssigt.
Det gælder navnlig de  

 personalemæssige ressourcer, men også investeringerne i lokaler.
 Når tidlig overgang sker efter aftale, bevares Flygtningehjælpens  

 muligheder for at tilpasse ressourcerne til opgavens omfang (som i dag  

 varierer med antallet af flygtninge og familiesammenførte, der modtages til  

 integration).
 Socialministeriet forventer, at bestemmelsen om tidlig overgang vil styrke  

 samarbejdet mellem kommunerne og Flygtningehjælpen til gavn for en effektiv  

 integration af flygtninge.
 Spørgsmål 13:
»Ministeren (indenrigsministeren) anmodes om en udtalelse til  

 vedlagte brev fra Kommunernes Landsforening af 31. januar 1992 til  

 Folketingets Socialudvalg, bilagt »Analyse af 7 kommuners merudgifter  

 til flygtninge 1992-1997« (Socialudvalget, L 82 - bilag 11).' Svar:
1. Kommunernes Landsforening har i samarbejde med syv kommuner udarbejdet  

 en analyse af kommunernes forventede udgifter til flygtninge i årene 1992 til  

 1997, og de indtægter i form af tilskud og refusioner, som kommunerne kan  

 forvente i denne anledning.
I analysen er det forudsat, at det antal  

 flygtninge, der i starten af perioden har ophold i kommunen, fastholdes i  

 alle årene, men år for år får en længere »anciennitet« målt i  

 opholdslængde.
Der forsøges på denne baggrund en total opgørelse af  

 kommunernes udgifter og indtægter ved denne gruppe af flygtninge, hvor  

 kommunerne gennem årene påvirkes af, at finansieringsreglerne ændrer sig med  

 opholdstidens længde.
 På grundlag af analysen konkluderes det, at det fremlagte lovforslag for  

 så vidt angår det tilskud, som med en treårig aftrapning udbetales til  

 kommuner med flygtninge med ophold ud over 61/2 år, »ikke i  

 tilstrækkeligt omfang kan modvirke det forventede udgiftspres på  

 området«.
Analysen fra Kommunernes Landsforening er tankevækkende på flere punkter.  

 Jeg mener dog ikke, at der i analysen fremkommer oplysninger, som  

 taler for en anden udformning af finansieringsreglerne.
Jeg skal nærmere  

 begrunde denne vurdering i det følgende, hvoraf det vil fremgå, at analysen  

 på væsentlige punkter bør modificeres i retning af en mere gunstig  

 situation for flytningekommunerne.
Jeg anser i øvrigt ikke selve synsvinklen, hvor gruppen af flygtninge  

 betragtes isoleret fra andre grupper i befolkningen, uanset hvor lang tid  

 personerne har opholdt sig i landet, som frugtbar.
Der lægges herved i  

 realiteten op til en evig finansieringsmæssig forskelsbehandling.
Det bør  

 erindres, at disse flygtninge i vidt omfang vil have fået dansk  

 statsborgerskab efter en 6-8 års ophold.
 I det følgende skal jeg knytte yderligere kommentarer til analysen på tre  

 punkter: det overordnede billede, i hvilken grad analysen kan opfattes som  

 fuldstændig, samt endelig om talgrundlaget.
2. Helt overordnet kan det konstateres, at lovforslaget - selv  

 med de af KL anvendte forudsætninger - i alle tilfælde giver en lettelse for  

 kommunerne.
Dette fremgår af oversigtstabellen på side 9 i analysen.  

 forbedringen kan konstateres, når kommunernes nettoudgifter i »model  

 I« (nugældende finansieringsregler) sammenlignes med »model  

 II« (lovforslagets finansieringsregler). Forbedringen observeres i  

alle kommuner om end med forskellig størrelse.
Forbedringen bliver  

 mere markant, hvis der ses på »model III« (lovforslagets  

 finansieringsregler med en årlig udgiftsreduktion). En enkelt undtagelse er  

Vejle Kommune i 1992 og 1993, men Landsforeningen har efterfølgende  

 meddelt, at tallene for Vejle Kommune skal korrigeres således, at der  

 også her bliver tale om en forbedring (et overskud i model II i 1992 og 1993  

 på 0,05 og 0,03 pct. af beskatningsgrundlaget).
Hvad angår selve forløbet i udgifterne over perioden 1992 til 1997, har KL  

 i »model II« antaget, at der overhovedet ikke sker nogen afgang fra  

 kontanthjælpssystemet.
Dette er dog modificeret i »model III«, hvor  

 der antages en årlig afgang på 10 pct. svarende til, at 10 pct. af  

 flygtningene bliver selvforsørgede.
Der sondres således ikke i KL's  

 beregninger mellem, hvor længe flygtningene har haft ophold i landet.
Dette  

 er derimod tilfældet i beregningsgrundlaget for lovforslaget, hvor der er  

 regnet med, at i gennemsnit godt 87 pct. af flygtningene med ophold mellem  

 11/2 og 61/2 år modtager kontanthjælp, mens denne andel falder til 60 pct.  

 efter 61/2 år.
Hvilket sæt af forudsætninger der er mest optimistisk, hvad  

 angår selvforsørgelse, kan ikke umiddelbart afgøres, idet det beror på,  

 hvorledes flygtningene er fordelt på opholdstider i den enkelte kommune.
I  

 tidligere svar til Socialudvalget er der redegjort for, hvorledes  

 lovforslagets forudsætninger på dette punkt er dannet.
3. I Landsforeningens analyse er der lagt op til en total, samlet  

 opgørelse af udgifter og indtægter ved flygtninge for den enkelte  

 kommune.
Der mangler imidlertid flere poster i en fuldstændig  

 opgørelse, som ville forbedre regnskabet for de analyserede kommuner.
Således er der i analysen inddraget en del af virkningerne af det  

 generelle udligningssystem, dvs. de udligningsordninger mellem kommuner, som  

 ikke specifikt vedrører flygtninge.
Der tages således korrekt højde for den  

 del af udligningen, der vedrører beskatningsgrundlag.
Derimod er den  

 del af udligningssystemet, der vedrørerr udgifter, ikke med i  

 analysen.
Dette kan i nogen grad forsvares med, at det er vanskeligt at  

 opgøre virkningen af denne udligning, når de helt præcise aldersmæssige og  

 civilstandsmæssige oplysninger ikke kendes for flygtningene.
Desuden er de  

 tilskud, der herved mangler i analysen, af mindre beløbsmæssig betydning end  

 tilskuddene ifølge skattegrundlagsudligningen.
Der ville dog sandsynligvis  

 blive tale om en forbedring for kommunerne, hvis disse tilskud var med.
Til analysen af talgrundlaget bemærkes endvidere, at Landsforeningen ikke  

 har medregnet indtægterne fra det nye aktiveringstilskud fra L 82 i  

 kommunernes indtægter.
Der henvises i undersøgelsen til, at disse tilskud,  

 som i lovforslaget er skønnet at ville koste 28 mio. kr. på landsplan,  

 forudsætter merudgifter.
Denne argumentation er dog ikke rimelig, idet L 82  

 forudsætter, at der ikke bliver tale om en udvidelse af kommunernes samlede  

 aktiveringskapacitet.
Baggrunden herfor er, at en stigning i flygtninges brug  

 af beskæftigelsesprojekter m.v. må skønnes at modsvares af et mindreforbrug  

 af uddannelsespladser m.v.
Endelig må det anføres, at når der - som i KL's analyse - forsøges en  

 total opgørelse af udgifter og indtægter, bør denne så vidt muligt føres helt  

 igennem.
Derfor burde de skatteindtægter, som kommunen får som følge  

 af større omsætning hos de handlende, løn til pædagoger og lærere, løn til  

 selvforsørgede flygtninge m.v., inddrages i en opgørelse.
Disse indtægter må  

 formodes især at få betydning efter nogle år, når flygtningene i stigende  

 grad bliver selvforsørgede.
4. Hvad angår selve talgrundlaget, kan der gøres alvorlige  

 indvendinger mod analysens antagelser om skoleudgifter og udgifter til  

 daginstitutioner.
For skoleudgifternes vedkommende er beregningerne  

 angiveligt baseret på oplysninger fra en enkelt kommune (Åbenrå).  

 Socialministeriet har oplyst, at de beregnede udgifter pr. flygtning for  

 skoler, der anvendes i KL's analyse, ligger meget betydeligt over de  

 gennemsnitsomkostninger pr. barn, der på landsplan gælder for  

 folkeskoleundervisning.
Omkostningerne i analysen ligger også betydeligt  

 højere end for de kommuner i landet, der har de højeste omkostninger pr.  

 barn.
For daginstitutionsudgifterne pr. flygtningebarn synes der at være tale  

 om usædvanlig store variationer mellem de betragtede kommuner.
Der savnes i  

 analysen en mere udførlig begrundelse for størrelsen på disse udgifter, og  

talgrundlaget forekommer på dette punkt uacceptabelt.
 I relation til opgørelsens forudsætning om, at antallet af flygtninge  

 opgøres på basis af en 10-lande-metode, skal der gøres opmærksom på, at det i  

 svaret på spørgsmål 7 af 13. december 1991 til Socialudvalget er foreslået at  

 modificere denne metode, hvor de relevante flygtningelande er ændret for  

 årene efter 1989. Denne ændring vil dog formentlig ikke have den store  

 betydning for det samlede resultat.
 Spørgsmål 14:
 (Spørgsmålet, der er ligelydende med spørgsmål 13, er stillet til  

 socialministeren, der i sin besvarelse har henholdt sig til  

 indenrigsministerens besvarelse af spørgsmål 13).
 Spørgsmål 15:
»Ministeren bedes redegøre for, hvorledes man kan sikre sig, at  

 kommunerne udarbejder egentlige integrationsplaner for flygtninge (familier  

 eller grupper af flygtninge), hvad bl.a. er sigtet med forslaget.« Svar:
Med lovforslaget ændres finansieringen af kommunernes udgifter til  

 flygtninge.
Kommuner med mange flygtninge får generelt forbedret deres  

 økonomi, og finansieringsreglerne omlægges således, at de i højere grad får  

 udgifterne dækket ved generelle tilskud samtidig med, at de får et økonomisk  

 medansvar for udgifterne efter bistandsloven.
 Kommunerne får derfor en væsentlig interesse i, at integrationsarbejdet  

 lykkes, og at flere flygtninge bliver i stand til at klare sig selv.
Når en flygtning overgår fra Dansk Flygtningehjælp til kommunen, vil der  

 ofte være behov for, at den forrevalidering, der har fundet sted i  

 Flygtninghjælpen, videreføres således, at der lægges en erhvervsplan, og at  

 pågældende tilbydes revalideringsydelse.
Det er vigtigt, at forrevalideringen  

 hænger sammen med en evt. senere erhvervsplan og revalidering i kommunerne.  

 Der er derfor behov for et fleksibelt og effektivt samarbejde mellem  

 Flygtningehjælpen og kommunerne, og da kommunerne kan overtage ansvaret for  

 flygtninge tidligere, åbnes der for nye og mere målrettede  

 samarbejdsmuligheder.
 Dertil kommer, at kommunerne får særlige tilskud, når de anvender de  

 foranstaltninger, der indgår i den generelle indsats for at bekæmpe  

 ledigheden.
Samlet set er det derfor min vurdering, at med lovforslaget vil kommunerne  

 i højere grad prioritere aktive ydelser til flygtninge.
Jeg forventer derfor,  

 at lovforslagets intentioner om en mere effektiv integration vil blive  

 opfyldt, og at kommunerne vil leve op til deres ansvar.
 Spørgsmål 16:
 »I besvarelsen af spørgsmål 10 og 11, jf. bilag 12, er alene  

 redegjort for omfordelingen over det kommunale bloktilskud mellem kommuner  

 med mange flygtninge og kommuner med få flygtninge for finansåret 1992.
Ministeren bedes redegøre for, hvor meget de to aftrapningsmodeller  

 omfordeler i årene 1993, 1994, 1995, 1996 og 1997.« Svar:
 Det ønskes oplyst, hvor meget en henholdsvis 3-årig aftrapningsordning og  

 en 4-årig aftrapningsordning omfordeler i finansårene 1993, 1994, 1995, 1996  

 og 1997.
 For så vidt angår den 3-årige aftrapningsordning aftrappes den, så der  

 ydes 75 pct. af 20.000 kr. for flygtninge med ophold mellem 61/2 og 71/2 år,  

 50 pct. af 20.000 kr. for flygtninge med ophold mellem 71/2 og 81/2 år og  

 endelig 25 pct. af 20.000 kr. for flygtninge med ophold mellem 81/2 og 91/2  

 år.
En 4-årig aftrapning aftrappes med henholdsvis 100 pct., 75 pct., 50 pct.  

 og 25 pct. af 20.000 kr.
Tilskuddene udgør således 20.000 kr. pr. flygtning  

 med ophold mellem 61/2 og 71/2 år, 15.000 kr. pr. flygtning med ophold mellem  

 71/2 og 81/2 år, 10.000 kr. pr. flygtning med ophold mellem 81/2 og 91/2 år  

 og endelig 5.000 kr. pr. flygtning med ophold mellem 91/2 og 101/2 år.
 Af nedenstående tabel 1 fremgår det, hvor meget en 3-årig aftrapning  

 omfordeler i finansårene 1993, 1994, 1995, 1996 og 1997.
 I kolonne 1 er vist det samlede beløb, der omfordeles ved en 3-årig  

 aftrapning de enkelte år, og i kolonne 2, 3 og 4 er vist, hvorledes det  

 samlede beløb fordeler sig efter opholdslængde.
I tabel 2 er vist, hvor meget en 4-årig aftrapning omfordeler i årene  

 1993-97. Igen viser kolonne 1 det samlede beløb, der omfordeles i de enkelte  

 år.
Kolonnerne 2, 3, 4 og 5 viser, hvorledes det samlede beløb fordeler sig  

 efter opholdslængde.
 Tabel 1. Omfordelingen over det kommunale bloktilskud mellem kommuner  

 med mange flygtninge og kommuner med få flygtninge ved en 3-årig aftrapning i  

 1993-97.
 Tabel 2. Omfordelingen over det kommunale bloktilskud mellem kommuner  

 med mange flygtninge og kommuner med få flygtninge ved en 4-årig aftrapning i  

 1993-97.
 Endelig skal det bemærkes, at det faktiske antal flygtninge i de kommende  

 år vil være påvirket af for eksempel dødsfald, eventuel tilbagevending til  

 hjemlandet og erhvervelse af dansk statsborgerskab.
