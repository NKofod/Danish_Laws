(Til alle amtsråd og  

 kommunalbestyrelser) Hermed følger Undervisningsministeriets cirkulære af 22. december 1989 om  

 ændring af Undervisningsministeriets cirkulære af 15. juli 1988 om  

 tjenestetiden for folkeskolens tjenestemænd.
 I medfør af lov nr. 348 og lov nr. 349 af 24. maj 1989 om henholdsvis  

 ændring af lov om folkeskolen og lov om styrelsen af kommunernes skolevæsen  

 og af virksomhed efter lov om fritidsundervisning mv. ophører lærerråds- og  

 fælleslærerrådsfunktionerne den 1. januar 1990. Som følge heraf bortfalder  

 timereduktionerne til lærerrådsformand og fællesrådsformand ligeledes den 1.  

 januar 1990.
 Ændringen medfører, at § 8 ophæves.
 Som en konsekvens heraf ophæves følgende bestemmelser:
 1. I § 1, stk. 2, udgår »deltagelse i  

 lærerrådsmøder/fælleslærerrådsmøder«.
 2. § 1, stk. 4, nr. 8.
 3. § 16, stk. 4.
Bortfaldet af timereduktionen behandles efter reglerne om permanent  

 nedsættelse i løbet af skoleåret af det ugentlige løntimetal, jf. bilag til  

 cirkulære om aflønning af og afvikling af overtimer og undertimer for  

 folkeskolens tjenestemænd og § 2, stk. 2, i cirkulære af 15. juli 1988 om  

 aflønning af folkeskolens tjenestemænd og afvikling af overtimer og  

 undertimer i folkeskolen.
Der er således en forpligtelse til for hele timer  

 at læse midlertidige timer op til det pligtige ugentlige løntimetal minus 1  

 løntime.
 P.m.v.
 e.b.
Marianne Mulvad fm.
Bilag Bilag er udeladt her.
Der henvises til Z CIR nr 22144 af 22/12/1989.
