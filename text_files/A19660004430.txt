 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 Uddannelsen af skovteknikere foregår dels på skovskolen, dels på  

 skovdistrikter, der udvælges af skolen.
Undervisning i enkelte fag kan efter  

 landbrugsministerens nærmere bestemmelse henlægges til en landbrugsskole og  

 til kortere kurser andetsteds.
Uddannelsen uden for skovskolen sker under  

 skolens tilsyn.
§ 2 Skovskolens øverste ledelse er et skovskoleråd.
Direktøren for  

 statsskovbruget er formand for rådet, og dettes andre medlemmer beskikkes af  

 landbrugsministeren.
Skolens daglige virksomhed ledes af en forstander.
 Stk. 2.  Landbrugsministeren træffer nærmere bestemmelse  

 om skovskolerådets sammensætning og fastsætter rådets forretningsorden.
§ 3 Uddannelsen af skovteknikere har til formål at bibringe eleverne de for en  

 skovfoged nødvendige kundskaber.
 Stk. 2.  Landbrugsministeren fastsætter de nærmere  

 regler om uddannelsen, herunder om adgangsbetingelser, uddannelsesplan og  

 eksamensordning.
Stk. 3.  Skolerådet fastsætter ved regulativ timeplaner,  

 eksamensfordringer i de enkelte fag, retningslinjer for tilvejebringelse af  

 lærebøger samt regler for elevernes betaling for kost og logi.
Regulativet  

 godkendes af landbrugsministeren.
§ 4 Den, der har bestået eksamen som foreskrevet efter § 3, stk. 2, eller har  

 bestået skovfogedprøve eller skovfogedeksamen efter de hidtil gældende  

 regler, har ret til at betegne sig som »skovtekniker«.
 Stk. 2.  Andre, der betegner sig således, straffes med  

 bøde.
§ 5 Lov nr. 53 af 21. februar 1933 om skovfogedelevers uddannelse ophæves.
§ 6 Loven gælder ikke for Færøerne.
 Givet på Christiansborg slot, den 16.  

 februar 1966.
 Under Vor Kongelige Hånd og Segl.
 FREDERIK R.
/Chr.
Thomsen.
