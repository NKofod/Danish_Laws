 Realkreditinstitutterne har anmodet Finanstilsynet om at tage stilling  

 til, hvorvidt personer omfattet af realkreditlovens § 18, stk. 2, kan påregne  

 tilladelse til at være bestyrelsesmedlemmer i et fælles selskab, så længe  

 hele aktiekapitalen er ejet af realkreditinstitutter.
8.11.95 - 6812-0013 Det er oplyst, at nogle realkreditinstitutter har planer om at indlede et  

 samarbejde med henblik på at stille oplysninger fra realkreditinstitutterne  

 til rådighed for ejendomsmæglerne, advokater, revisorer og andre.  

 Forudsætningen herfor er, at videregivelsen af oplysningerne finder sted  

 inden for rammerne af realkreditloven og lov om private registre.
Det er  

 yderligere oplyst, at den formelle ramme om samarbejdet skal være et  

 aktieselskab, hvor alene de deltagende realkreditinstitutter er aktionærer.  

 Formålet med formidlingen af informationer er at sætte ejendomsmæglerne m.v.  

 i stand til at udarbejde salgsopstillinger etc. på basis af de oplysninger,  

 som kan udtrækkes fra det fælles aktieselskab.
 Finanstilsynet skal på baggrund af det anførte meddele, at personer  

 omfattet af realkreditlovens § 18, stk. 2, kan påregne tilladelse til at  

 indtræde i bestyrelsen i det fælles selskab, så længe hele aktiekapitalen er  

 ejet af realkreditinstitutter.
