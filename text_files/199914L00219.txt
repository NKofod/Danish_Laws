Betænkning afgivet af Trafikudvalget den  

 9. december 1999 Betænkning over Forslag til lov om  

 ændring af lov om Post Danmark Udvalget har behandlet lovforslaget i nogle møder  

 og har herunder stillet 6 spørgsmål til trafikministeren, som  

 denne har besvaret skriftligt.
 Endvidere har udvalget modtaget  

 en skriftlig og en mundtlig henvendelse fra Brancheforeningen af Danske  

 Distributionsvirksomheder og en mundtlig henvendelse fra Dansk  

 Postordreforening.
Et flertal (Socialdemokratiets,  

 Venstres, Det Konservative Folkepartis, Centrum-Demokraternes og Det Radikale  

 Venstres medlemmer af udvalget) ønsker nærmere at drøfte  

 muligheden for at stille modtagerdatabasens navne- og adresseoplysninger til  

 rådighed for også andre distributører end Post Danmark.  

 Drøftelse herom vil blive optaget med trafikministeren i  

 sammenhæng med behandlingen af indenrigsministerens lovforslag nr.
L 3  

 om Det Centrale Personregister.
Et mindretal (Venstres og Det Konservative Folkepartis  

 medlemmer af udvalget) bemærker herudover, at man har noteret sig, at  

 det i bemærkningerne til lovforslaget pointeres, at det efter en  

 vedtagelse af lovforslaget ikke vil være lovligt for Post Danmark at  

 anvende modtagerdatabasens oplysninger i markedsføringsøjemed  

 eller i forbindelse med særskilte tjenester og områder, som  

 eksempelvis salg af adresser og kurerforsendelser.
Der er således i  

 lovforslagets bemærkninger taget højde for et ønske om at  

 begrænse en mulig konkurrenceforvridning.
Modtagerdatabasen må  

 alene anvendes i forbindelse med postforsendelsernes normale gennemløb  

 i Post Danmarks produktionssystem.
De nævnte bemærkninger er en  

 forudsætning for, at Venstre og Det Konservative Folkeparti som  

 forligspartnere vedrørende Post Danmark kan tilslutte sig  

 lovforslaget.
 Herefter indstiller et flertal (udvalget med  

 undtagelse af Dansk Folkepartis og Enhedslistens medlemmer) lovforslaget til  

vedtagelse uændret.
 Et mindretal (Dansk Folkepartis medlemmer af  

 udvalget) indstiller lovforslaget til forkastelse ved 3.  

 behandling.
Dansk Folkeparti finder, at der ved behandlingen af dette  

 lovforslag er tale om lovsjusk, og at behandlingen af lovforslaget slet ikke  

 lever op til intentionerne om en forbedret lovkvalitet.
Dansk Folkeparti er  

 enig med Venstre og Det Konservative Folkeparti i, at lovforslaget virker  

 konkurrenceforvridende.
Der burde ved lovforslagets behandling i udvalget  

 gives tid til forhandling af så vigtige punkter.
Dansk Folkeparti er  

 undrende over for særligt Det Konservative Folkepartis støtte  

 til lovforslaget henset til den meget stærke kritik, partiet  

 fremførte ved lovforslagets 1. behandling, en kritik, som Dansk  

 Folkeparti er helt enig i.
Dansk Folkeparti stiller ikke som bebudet ved 1.  

 behandling ændringsforslag til lovforslaget, idet Dansk Folkeparti har  

 konstateret, at der er tale om aftalestof, som ikke på nogen måde  

 kan ændres.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3.  

 behandling.
Enhedslisten kan som udgangspunkt støtte konkrete  

 lovforslag, som afbøder nogle af problemerne ved, at Post Danmark er  

 blevet privatiseret.
Imidlertid er Enhedslisten grundlæggende imod  

 privatisering af statslige enheder, fordi styringen af selskaberne herved  

 flyttes fra et overordnet samfundshensyn til markedsstyring.
Da lovforslaget  

 på et overordnet plan betyder en tilslutning til, at Post  

 Danmark-modellen skal fortsætte, ser Enhedslisten sig nødsaget  

 til at tage afstand fra det samlede lovforslag.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Ole Donner (DF)  Klaus Kjær (DF) Kristeligt Folkeparti og Frihed 2000 havde ikke medlemmer  

 i udvalget.
