 Hans Majestæt Kongen af Danmark, Præsidenten for Republikken Finland, Hans  

 Majestæt Norges Konge og Hans Majestæt Kongen af Sverige er kommet overens om  

 at afslutte følgende overenskomst om gennemførelse af bestemmelserne i § 10 i  

 lov nr. 252 af 27. maj 1950 om dansk indfødsret, som ændret ved lov nr. 399  

 af 11. december 1968, i § 10 i finsk medborgerskapslag (nr. 401) af 28. juni  

 1968, i § 10 i lov af 8, december 1950 om norsk riksborgarrett, som ændret  

 ved lov af 20. december 1968, og i § 10 i lov af 22. juni 1950 (nr. 382) om  

 svenskt medborgarskap, som ændret ved lov af 13. december 1968 (nr. 704).
 Artikel 1.
 Ved anvendelsen af bestemmelsen i § 1, stk. 1, nr. 2, i de danske, norske  

 og svenske love om statsborgerret ligestilles fødsel i en anden kontraherende  

 stat med fødsel i henholdsvis Danmark, Norge og Sverige.
 Artikel 2.
 Ved anvendelsen af § 3 i de danske, norske og svenske love om  

 statsborgerret og af § 5 i den finske medborgarskapslag ligestilles bopæl i  

 en anden kontraherende stat med bopæl i den stat, hvis statsborgerret den  

 erklærende ønsker at erhverve, dog kun i det omfang bopælstiden ligger 5 år  

 forud for erklæringens afgivelse og forud for den erklærendes fyldte 16. år.
 Artikel 3.
 Ved anvendelsen af § 4 i de danske, norske og svenske love om  

 statsborgerret og af § 6 i den finske medborgarskapslag ligestilles bopæl  

 indtil det fyldte 12. år i en anden kontraherende stat med bopæl i den stat,  

 hvis statsborgerret den erklærende ønsker at erhverve.
 Artikel 4.
 Bestemmelsen i - 8, stk. 1, i de danske, norske og svenske love om  

 statsborgerret finder ikke anvendelse på den, som i sammenlagt mindst 7 år  

 har haft bopæl i en anden kontraherende stat.
 Artikel 5.
Den, der har statsborgerret i en kontraherende stat, kan erhverve  

 statsborgerret i en anden kontraherende stat ved over for den myndighed,  

 denne stat bestemmer, at afgive skriftlig erklæring herom, såfremt han Ved anvendelse af bestemmelsen i stk. 1, nr. 1, anses også den, der har  

 erhvervet statsborgerret derved, at en af hans forældre er blevet  

 naturaliseret, for at have erhvervet statsborgerretten ved naturalisation.
 Artikel 6.
 En statsborger i en kontraherende stat, som tidligere har haft  

 statsborgerret i en anden kontraherende stat, generhverver denne  

 statsborgerret, når han efter at have taget bopæl i denne stat over for den  

 myndighed, denne stat bestemmer, afgiver skriftlig erklæring herom.
 Sådan erklæring kan dog kun afgives, såfremt han efter fortabelsen af den  

 statsborgerret, som ønskes generhvervet, til stadighed har været i besiddelse  

 af statsborgerret i en eller flere af de kontraherende stater.
 Artikel 7.
 Erhverver en statsborger i en kontraherende stat i medfør af artiklerne 5  

 eller 6 statsborgerret i en anden kontraherende stat, erhverver også hans  

 ugifte børn under 18 år samme statsborgerret efter de nærmere regler, som  

 gælder efter statsborgerretslovgivningen i den pågældende stat.
 Artikel 8.
 Denne overenskomst får virkning fra den 1. januar 1969, og samtidig  

 ophæves den i København den 21. december 1950 afsluttede overenskomst om  

 gennemførelse af bestemmelserne i § 10 i lov nr. 252 af 27. maj 1950 om dansk  

 indfødsret, i § 10 i lov af 8. december 1950 om norsk riksborgarrett og i §  

 10 i lov af 22. juni 1950 (nr. 382) om svenskt medborgerskap.
 Sker der ændring af loven af 28. juni 1968 om finskt medborgarskap eller  

 ændring af en af de i nærværende artikels stk. 1 nævnte love, således som  

 disse er ændret ved love af 1968, ophører overenskomsten at gælde i forholdet  

 mellem den stat, som således har ændret sin lovgivning, og de andre stater,  

 med mindre disse erklærer sig rede til fortsat at anvende overenskomstens  

 bestemmelser.
 I øvrigt kan overenskomsten af hver af staterne opsiges med en frist af 6  

 måneder.
 Til bekræftelse heraf har de undertegnede, dertil behørigt befuldmægtigede  

 underskrevet denne overenskomst og forsynet den med deres segl.
 Udfærdiget i København i 4 eksemplarer på dansk, finsk, norsk og svensk,  

 den 15. januar 1969.
