 Boligstyrelsen afgjort, at oplysningspligt blev udløst i forbindelse  

 med ansøgning om stipendium fra Statens Uddannelsesstøtte, idet  

 boligstøttemodtageren på dette tidspunkt havde en begrundet forventning om en  

 stigning i husstands-indkomsten.
 »I skrivelse af 3. april 1987 har Roskilde Kommune anmodet  

 Boligstyrelsen om at optage en sag til principiel behandling, efter at  

 Amtsankenævnet i Roskilde Amt har pålagt kommunen at frafalde et  

 tilbagebetalingskrav.
 Det fremgår af sagen, at ansøgerne i perioden 1. marts - 31. december 1984  

 modtog 316 kr. månedligt i boligsikring, i alt 3.160 kr., beregnet på  

 grundlag af en forventet fremtidig indkomst på 111.000 kr. (afrundet).
 En af ansøgerne søgte imidlertid den 15. november 1984 Statens  

 Uddannelsesstøtte om stipendium for året 1984-85, og ansøgningen blev den 4.  

 december 1984 imødekommet med i alt 8.040 kr., svarende til 1.608 kr.  

 månedligt.
 Bl.a. på denne baggrund forøgedes husstandsindkomsten til 127.000 kr.  

 (afrundet), hvilket berettigede ansøgerne til en boligsikring på i alt 1.790  

 kr., svarende til 179 kr. månedligt.
 Da den faktiske husstandsindkomst oversteg beregningsgrundlaget med mere  

 end 10.000 kr., fremsatte Roskilde Kommune krav om tilbagebetaling af  

 differencebeløbet, i alt 1.370 kr.
 Amtsankenævnet i Roskilde Amt fandt, at stipendiet, der kom til udbetaling  

 i 1984, skulle modregnes ved opgørelsen af husstandsindkomsten for dette år.  

 Nævnet pålagde imidlertid kommunen at frafalde tilbagebetalingskravet under  

 henvisning til, at ansøgerens oplysningspligt efter boligstøttelovens § 41,  

 stk. 1, først aktualiseredes på bevillingstidspunktet den 4. december 1984.
 Roskilde Kommune har herefter bedt Boligstyrelsen træffe principiel  

 afgørelse om, hvorvidt indtægter, en boligstøttemodtager får udbetalt med  

 tilbagevirkende kraft, først skal medregnes den næstfølgende 1. i en måned,  

 både hvor boligstøttemodtageren henvender sig på boligstøttekontoret  

 umiddelbart efter at have modtaget beløbet og ved den årlige efterregulering.
Boligstyrelsen skal i denne anledning meddele, at det fremgår af  

 boligstøttelovens § 63, stk. 2, at Amtsankenævnets afgørelser ikke kan  

 indbringes for anden administrativ myndighed.
Boligministeren kan dog optage  

 en sag til behandling, når det skønnes, at sagen er af principiel betydning.
 Ifølge Boligstyrelsens cirkulære af 30. august 1982, pkt. 4.1, skal  

 husstandsindkomsten som udgangspunkt opgøres efter reglerne i lov om  

 socialindkomst, det vil sige på grundlag af den skattepligtige indkomst og  

 formue for det pågældende år.
 Boligstyrelsen finder ikke, at spørgsmålet om, til hvilket år en indtægt  

 skal henregnes, er af principiel betydning, og man kan derfor ikke foretage  

 sig videre i sagen for så vidt angår dette spørgsmål.
 Derimod finder styrelsen, at det er af principiel betydning, fra hvilket  

 tidspunkt oplysningspligten i medfør af § 41 er opstået.
 Det fremgår af lovens § 38, stk. 3, at boligstøttemodtageren skal oplyse  

 boligstøttekontoret om alle forhold, der kan medføre nedsættelse eller  

 bortfald af boligstøtten, herunder bl.a. om væsentlige og varige stigninger i  

 boligstøttemodtagerens eller husstandens indkomstforhold.
 Har boligstøttemodtageren undladt at give meddelelse herom, eller i øvrigt  

 mod bedre vidende uberettiget oppebåret boligstøtte, skal han eller hans  

 dødsbo tilbagebetale det beløb, der er oppebåret med urette, jfr. lovens §  

 41, stk. 1.
Som udgangspunkt gøres op med hvert boligstøtteår for sig, således at  

 forholdene efterfølgende bedømmes for hele boligstøtteåret under eet, selvom  

 indkomstfremgangen først er indtrådt i løbet af boligstøtteåret.
Der sker  

 således regulering for hele året på grundlag af den højere indkomst,  

 medmindre boligstøttemodtageren klart kan dokumentere, fra hvilket tidspunkt  

 en væsentlig og varig indkomstændring er indtrådt, og en særskilt  

 boligstøtteberegning for hver af perioderne mindsker tilbagebetalingskravet.  

 I så fald foretages regulering efter de retningslinier, som ville være fulgt,  

 såfremt boligstøttemodtageren selv havde givet oplysning om indkomstændringen  

 i rette tid.
 Det er Boligstyrelsens opfattelse, at oplysningspligten udløstes i  

 forbindelse med ansøgning om stipendium fra Statens Uddannelsesstøtte, idet  

 boligstøttemodtagerne på dette tidspunkt havde en begrundet forventning om en  

 stigning i husstandsindkomsten.
 Boligstyrelsen er herefter af den opfattelse, at tildeling af stipendium i  

 den foreliggende sag først bør få indflydelse på boligstøttens beregning fra  

 1. december 1984, idet ansøgeren i november burde have oplyst om den  

 forventede indkomststigning.
