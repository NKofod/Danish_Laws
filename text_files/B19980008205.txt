 I henhold til § 140 i lov nr. 454 af 10. juni 1997 om social service  

 fastsættes følgende:
Almindelige regler om drift, optagelse i plejehjem og beskyttet  

 bolig § 1.  Bestående plejehjem og beskyttede boliger, jf.  

 lov om social bistand § 81, kan fortsat drives efter lov om social service.  

 Dette gælder også efter istandsættelse og mindre ombygning.
 § 2.  Kommunen fører tilsyn med den daglige drift af  

 plejehjem og beskyttede boliger i kommunen, så vidt muligt i samarbejde med  

 beboer- og pårørenderåd.
 § 3.  Kommunen træffer afgørelse om optagelse i et  

 plejehjem eller en beskyttet bolig.
 Stk. 2.  Afgørelse om krav om fraflytning af plejehjem  

 og beskyttede boliger kan kun gennemføres, såfremt kravet støttes på forhold,  

 der kan sidestilles med en af de i kapitel 14 i lov om leje af almene boliger  

 nævnte opsigelsesgrunde.
 Stk. 3.  Afgørelse om krav om flytning inden for et  

 plejehjem eller beskyttede boliger kan kun gennemføres, såfremt kravet  

 støttes på forhold, der kan sidestilles med en af de opsigelsesgrunde, der er  

 nævnt i kapitel 14 i lov om leje af almene boliger, eller hvis den nuværende  

 bolig og den plejemulighed, der er knyttet hertil, ikke længere modsvarer  

 beboerens behov.
§ 4.  Personer, som ønsker at flytte til en anden  

 kommune (tilflytningskommunen), og som opfylder betingelserne efter § 3 for  

 at blive optaget i plejehjem eller beskyttet bolig både i  

 fraflytningskommunen og tilflytningskommunen, skal optages i plejehjem eller  

 beskyttet bolig efter samme retningslinjer, som gælder for kommunens egne  

 borgere, hvis flytningen skyldes et ønske om Stk 2.  Personer, der opfylder betingelserne i  

 fraflytningskommunen for at få tilbud om en plejebolig efter lov om almene  

 boliger samt støttede private andelsboliger m.v., skal optages i plejehjem  

 eller beskyttet bolig i tilflytningskommunen efter bestemmelserne i stk. 1.
 Stk. 3.  Ved nære pårørende forstås forældre, børn,  

 søskende eller andre, som den pågældende har en nær tilknytning til.
Stk 4.  Reglerne i servicelovens § 128 om refusion fra  

 en tidligere opholdskommune af kommunens andel af udgifter til hjælp efter  

 serviceloven finder tilsvarende anvendelse for udgifter vedrørende plejehjem  

 og beskyttede boliger.
En kommune anses for at medvirke, jf. servicelovens §  

 128, stk.1, når en person har ret til at flytte på grund af de i stk. 1 og 2  

 nævnte grunde.
 Tilbud om bolig, el, varme mv.
§ 5.  Kommunen skal udover bolig give beboerne i  

 plejehjem og beskyttede boliger tilbud om el og varme.
Kommunen skal  

 endvidere give beboerne i plejehjem tilbud om kost, vask, rengøring og leje  

 af linned.
§ 6.  Beboerne i plejehjem og beskyttede boliger skal  

 modtage tilbud om bolig, el og varme.
Beboerne afgør selv om andre tilbud  

 ønskes modtaget.
 Stk. 2.  Beboeren skal ikke betale indskud ved  

 indflytning i plejehjem eller beskyttet bolig. Ønsker en beboer boligen  

 indrettet på en særlig måde, kan det dog kræves, at beboeren stiller  

 sikkerhed for de udgifter, der vil medgå til at bringe boligen tilbage til  

 normal stand.
Betaling for bolig § 7.  Beboeren betaler for boligen summen af det  

 beløb, kommunen fastsætter efter § 8 på grundlag af boligens omkostninger og  

 efter § 9 på grundlag af beboerens indtægt.
Beboeren skal dog ikke betale  

 mere end boligens omkostninger, jf § 8, stk. 3.
§ 8.  Den del af betalingen, der afhænger af boligens  

 omkostninger, fastsætter kommunen på grundlag af de budgetterede  

 driftsudgifter til bygningerne, hvortil lægges 10 pct. af den seneste  

 offentlige ejendomsvurdering.
Udgifter til moms af driftsudgifter medregnes,  

 mens udgifter til renter og afdrag på lån i bygningerne ikke medregnes.
I  

 lejede bygninger er omkostningerne huslejen med tillæg af øvrige  

 driftsudgifter, der ikke indgår i huslejen.
 Stk. 2.  Omkostningerne efter stk. 1 fordeles på  

 servicedelen og boligdelen efter arealstørrelse.
 Stk. 3.  Omkostningerne vedrørende boligdelen fordeles  

 på de enkelte boliger efter disses areal.
 Stk. 4.  Beboerens betaling er lig med 10 pct. af det  

 beregnede beløb i stk. 3.
 Stk. 5.  Betalingen efter stk. 4 reguleres ikke som  

 følge af eventuel forskel mellem budgetterede og faktiske udgifter.
 § 9.  Beboeren betaler 10 pct. af sin indkomst, dog 20  

 pct. af indkomst over grænsebeløbet i § 21 i lov om individuel boligstøtte.
 Stk. 2.  Betalingen efter indtægt fastsætter kommunen på  

 grundlag af beboerens indtægter, der opgøres og reguleres m.v. efter reglerne  

 i § 8 i lov om individuel boligstøtte.
 § 10.  Beboeren betaler fra det tidspunkt, hvor  

 boligen er til disposition.
Stk. 2.  Pligten til at betale for boligen ophører, når  

 boligen er fraflyttet.
Kommunen kan fastsætte de nærmere regler og herunder  

 bestemme, at betalingen vedvarer i en kortere tid efter, at boligen er  

 fraflyttet, og at betalingen ophører med udgangen af en måned.
Stk. 3.  Når en beboer dør, er betalingen for boligen i  

 14 dage efter dødsfaldet det beløb, som beboeren tidligere betalte.
Herefter  

 kan betalingen ændres til boligens omkostninger fastsat efter § 8, stk. 3.  

 Det følger af stk. 2, hvornår pligten til at betale ophører.
Betaling for el, varme og øvrige tilbud § 11.  Betalingen for el og varme i plejehjem og  

 beskyttede boliger fastsættes således, at den dækker kommunens omkostninger  

 hertil inkl. udgifter til moms.
 Stk. 2.  For øvrige ydelser fastsættes betalingen som  

 for personer i eget hjem, jf § 82 i lov om social service og  

 Socialministeriets bekendtgørelse om betaling for generelle tilbud og for  

 tilbud om personlig og praktisk hjælp m.v.
 § 12.  Beboere i plejehjem, der er tilkendt pension  

 efter pensionslovens § 14, stk. 1 eller stk. 2, betaler for den særlige  

 service m.v., som tilbydes som led i opholdet, med et beløb, der fastsættes  

 efter reglerne i lov om social service § 83.
Særlige regler for gifte pensionister § 13.  Bor gifte eller samlevende pensionister i samme  

 plejehjem, fastsætter kommunen betalingen efter § 8 ud fra det boligareal,  

 som (ægte)parret benytter, og betalingen efter § 9 på grundlag af  

 (ægte)parrets samlede indtægt.
Stk. 2.  Kommunen nedsætter betalingen for boligen og  

 alle øvrige tilbud, som (ægte)parret modtager som led i opholdet, med en  

 rabat på 25 pct.
Rabatten nedsættes med 1 pct. point for hver 3.156 kr.  

 (satser pr. 1. januar 1998), som den samlede indkomst overstiger den sociale  

 pension.
 Stk. 3.  Dør en af pensionisterne, ophører rabatten med  

 udgangen af den måned, hvori dødsfaldet er sket.
 Stk. 4.  Beløbet i stk. 2 reguleres og afrundes til  

 nærmeste hele kronebeløb en gang årligt den 1. januar med  

 satsreguleringsprocenten, jf. lov om en satsreguleringsprocent.
Beboere, der har pligt til at forsørge ægtefælle eller børn § 14.  Har en beboer i et plejehjem pligt til at  

 forsørge børn eller en ægtefælle, der ikke har ophold i plejehjem, beregnes  

 betalingen for boligen efter § 9 først efter, at der af beboerens eventuelle  

 indtægter ud over pensionen er afsat et sådant beløb til at opfylde  

 forsørgelsespligten, at ægtefællens og børnenes levevilkår ikke bliver  

 ringere på grund af, at beboeren er flyttet ind i plejehjemmet.
Betaling for bolig m.v. kan i særlige tilfælde nedsættes § 15.  Kommunen kan i ganske særlige tilfælde beslutte  

 at nedsætte betalingen for bolig i plejehjem og beskyttet bolig og øvrige  

 ydelser under hensyn til beboerens økonomiske forhold.
Klageadgang § 16.  Kommunens afgørelser efter denne bekendtgørelse  

 kan efter reglerne i kap. 10 i lov om retssikkerhed og administration på det  

 sociale område indbringes for det sociale nævn.
 Stk. 2.  Indbringes kommunens afgørelse om ret til at  

 flytte i plejehjem og beskyttet bolig for det sociale nævn, skal nævnet give  

 en klager meddelelse om, at klagen er modtaget, senest 14 dage efter dennes  

 modtagelse.
Stk. 3.  Det sociale nævn kan efter begæring tillægge en  

 klage over en afgørelse efter § 3 og § 4, stk. 1-2, opsættende virkning.  

 Formanden for nævnet træffer afgørelse herom inden 14 dage efter klagens  

 modtagelse.
Formandens afgørelse kan ikke indbringes for Den Sociale  

 Ankestyrelse.
Ankestyrelsen kan efter begæring tillægge en klage over en  

 afgørelse efter stk. § 3 og § 4, stk. 1-2, opsættende virkning.  

 Ankestyrelsens beslutning herom omfattes af reglerne i lov om retssikkerhed  

 og administration på det sociale område § 57, nr. 1.
 Finansiering mv.
 § 17.  For personer, der er fyldt 67 år, afholder  

 kommunen endeligt udgifterne vedrørende ophold i plejehjem og beskyttede  

 boliger.
 Stk. 2.  For personer under 67 år afholder kommunen og  

 amtskommunen hver 50 pct. af udgifterne vedrørende ophold i plejehjem og  

 beskyttede boliger.
 Ikrafttrædelse m.v.
 § 18.  Bekendtgørelsen træder i kraft 1. juli 1998.
 Stk. 2.  Samtidig ophæves Socialministeriets  

 bekendtgørelse nr. 613 af 24. juni 1996.
