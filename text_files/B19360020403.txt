 VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt:At da den mellem  

 forskellige Stater i Paris den 20. Marts 1883 indgaaende, i Bryssel den 14.  

 December 1900 og i Washington den 2. Juni 1911 reviderede Konvention  

 angaaende en Union til Beskyttelse af den industrielle Ejendomsret er blivet  

 ændret ved de, henholdsvis den 6. November 1925 i Haag og den 2. Juni 1934 i  

 London undertegnede Overenskomster, saa vil Vi i Medfør af Bestemmelsen i §  

 28 i Lov om Patenter, Jfr, Lovbekendtgørelse Nr. 192 af 1. September 1936,  

 have anordnet følgende:
§ 1 Naar en Opfindelse er blevet fremstillet paa en international Udstilling i  

 en af de til Unionen hørende Stater, og Udstillingen er anderkendt af  

 vedkommende Stats Regering, skal Opfinderen, hvis han indleverer Ansøgning om  

 Patent paa den samme Opfindelse her i Landet senest 6 Maaneder efter den Dag,  

 paa hvilken Opfindelsen først blev indført paa en saadan Udstilling, være  

 berettiget til at faa Patent uden Hensyn til, om Opfindelsen i Løbet af dette  

 Tidsrum er blevet saaledes beskrevet eller bragt i Anvendelse, som i Lov om  

 Patenter § 1 Nr. 3 ommeldt.
 Nævnte Fortrinsret er betinger af, at Ansøgeren senest 2 Uger før  

 offentlig Bekendtgørelse om Ansøgningen i Henhold til Bestemmelsem i samme  

 Lovs § 16 finder Sted og i hvert Fald inden 3 Maaneder efter Ansøgningens  

 Indlevering her i Landet fremsætter Begæring om Fortrindret og giver  

 Oplysning om, til hvilket Tidspunkt og paa hvilken Udstilling Opfindelsen  

 først er blevet fremstillet, og endvidere, dersom det af Patentkommissionen  

 forlanges, inden 3 Maaneder efter Ansøgningens Indlevering eller senest inden  

 for en af Kommissionen fastsat yderligere Frist ved en Erklæring fra en  

 kompetent Myndighed i vedkommende Stat og ved en legaliseret Erklæring fra  

 Udstillingens Ledelse godtgør, henholdsvis at den paagældende internationale  

 Udstilling er anerkendt, og at Opfindelsen første Gang er indført paa  

 Udstillingen paa det angivne Tidspunkt.
§ 2 Den, der i en eller flere af de til Unionen hørende Stater paa foreskreven  

 Maade har indleveret Ansøgning om Patent eller Brugsmønster paa en  

 Opfindelse, skal, naar han senest 12 Maaneder efter den Dag, paa hvilken den  

 første af disse Ansøgninger er indleveret, indleverer Ansøgning om patent her  

 i Landet paa den samme Opfindelse, være berettiget til at faa saadant Patent  

 uden Hensyn til, om Opfindelsen i Løbet af dette Tidsrum er blevet saaledes  

 beskrevet eller bragt i Anvendelse som i Lov om Patenter § 1 Nr. 3 ommeldt,  

 hvorhos den saaledes her i Landet indleverede Ansøgning i Forhold til andre  

 Ansøgninger og Forhold til saadan Udøvelse som i samme Lovs § 6 omhandlet  

 skal anses som indleveret samtidig med den første af de nævnte i fremmede  

 Stater indleverede Ansøgninger.
 Saafremt der for en eller flere af de i de fremmede Stater indleverede  

 Ansøgninger er paaberaabt Fortrinsret fra en international Udstilling fra en  

 Dag, der ligger forud for den første Ansøgnings Indleveringsdag, vil den  

 ovennævnte Frist af 12 Maaneder være at regne fra den Dag, da Opfindelsen  

 første Gang indførtes paa Udstillingen.
 Hvis den, der har indleveret den første Ansøgning, har overdraget Retten  

 til det saaledes ansøgte Patent til en anden, tilkommer Fortrinsretten denne,  

 medmindre Overdrageren udtrykkeligt har forbeholdt sig den.
 For at nævnte Fortrinsret skal kunne indtræde, maa Ansøgeren senest 2 Uger  

 før offentlig Bekendtgørelse om Ansøgningen i Henhold til Bestemmelsen i Lov  

 om Patenter § 16 finder Sted, eller i hvert Fald inden 3 Maaneder efter  

 Ansøgningens Indlevering her i Landet, fremsætte Begæring om Fortrinsret og  

 give Oplysning om, til hvilket Tidspunkt og i hvilket Land den første  

 Ansøgning er indleveret, og om der for denne eller andre Ansøgninger om  

 Patent eller Brugsmønster paa samme Opfindelse er paaberaabt Fortrinsret fra  

 Udstillinger fra en Dag, der ligger forud for dette Tidspunkt.Dersom det af  

 Patentkommissionen forlanges, maa Ansøgeren derhos godtgøre Fortrinsrettens  

 Berettigelse inden 3 Maaneder efter Ansøgningens Indlevering eller senest  

 indenfor den yderligere Frist, som af Kommissionen maatte blive fastsat.
§ 3 Ansøgeren skal være berettet til at paaberaabe sig Fortrinsret fra flere  

 tidligere Ansøgninger, for saa vidt disse omhandler een og samme Opfindelse.  

 Hvis Patentkommissionen skønner, at den her i Landet indleverede Ansøgning  

 angaar flere af hinanden uafhængige Opfindelser, skal Ansøgeren være  

 berettiget til at dele den i flere særskilte Ansøgninger og bevare som  

 Indleveringsdag for hver enkelt af disse Indleveringsdagen for den  

 oprindelige her i Landet indleverede Ansøgning og eventuelt den af  

 Fotrinsretten flydende Fordel.
 Selv om nogle af Opfindelsens Enkeltheder, for hvilke der kræves  

 Fortrinsret, ikke er Genstand for Krav i den Ansøgning, paa hvilken  

 Fortrinsret støttes, skal Fortrinsret dog kunne indrømmes, naar disse  

 Enkeltheder tilstrækkelig tydeligt fremgaar af denne Ansøgnings Akter.
§ 4 Hvis ovennævnte Fristers sidste Dag er en Dag, paa hvilken Direktoratet  

 for Patent- og Varemærkevæsenets Kontor er Lukket, forlænges Fristerne til  

 den første paafølgende Søgnedag, paa hvilken det er aabent.
Denne Anordning, der træder i Kraft den 1. Oktober d.
A., træder i Stedet  

 for Art.
II i Anordning Nr. 181 af 28. September 1894 angaaende Beskyttelse  

 for fremmede Varemærker og Patenter samt Anordninger om Forandringer i samme  

 Nr. 146 af 12. September 1902 og Nr. 169 af 28. Maj 1915.
 Hvorefter alle vedkommende sig haver at rette.
 Giver paa Sorgenfri Slot, den 26.  

 September 1936.
 Under Vor Kongelige Haand og Segl.
 CHRISTIAN R.
(L.S.) /Johs.
Kjærbøl.
