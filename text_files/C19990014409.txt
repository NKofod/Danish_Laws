Cirkulære om  

 rentegodtgørelse til institutioner, foreninger og fonde, der har  

 afregnet A-skat og arbejdsmarkedsbidrag fremrykket i 19971) 1. Indledning Fra 1. januar 1997 blev der indført nye regler for  

 indbetaling af indeholdt A-skat og arbejdsmarkedsbidrag for offentlige  

 myndigheder og institutioner m.fl. (fremrykket afregning).
 Ifølge § 1, nr. 5, i Skatteministeriets  

 bekendtgørelse nr. 1041 af 6. december 1996 (kildeskat) samt  

 § 15, stk. 2, i Skatteministeriets bekendtgørelse nr. 1250  

 af 16. december 1996 (arbejdsmarkedsbidrag) skulle følgende  

 institutioner afregne indeholdt A-skat og arbejdsmarkedsbidrag efter reglerne  

 for fremrykket afregning:
 1)	Ministerier og institutioner hvis driftsbudget er optaget på  

 statens bevillingslove, jf § 2, stk 1, i lov nr. 131 om statens  

 regnskabsvæsen m.v. af 28. marts 1984.
 2)	Institutioner, foreninger og fonde hvor vedkommende minister i  

 henhold til § 2, stk. 2, i lov nr. 131 om statens  

 regnskabsvæsen mv af 28. marts 1984 har bestemt, at lovens regler om  

 regnskabsvæsen og regler, der udstedes efter loven, skal finde  

 anvendelse.
3)	Ikke-statslige institutioner, hvor staten yder tilskud til  

 dækning af institutionens driftsudgifter på halvdelen eller mere  

 jf.
Finansministeriets budgetvejledning 1996 pkt. 20.1.21.
 4)	Kommuner.
 5)	Kommunale fællesskaber, jf. § 60 i lov om kommunernes  

 styrelse, hvori der alene deltager kommuner, og hvis regnskab optages i en  

 kommunes regnskab.
 6)	Selvejende institutioner med driftsoverenskomst med en  

 kommune.
 Det fremgår af et svar fra Finansministeriet til  

 Skatteministeriet , at der for året 1997 ikke har været den  

 fornødne hjemmel til fremrykket afregning af kildeskat og  

 arbejdsmarkedsbidrag for ikke-statslige og ikke-kommunale institutioner.
 Institutioner, der har afregnet fremrykket, uden at der  

 har været den fornødne hjemmel, har krav på  

 rentegodtgørelse.
 2. Institutioner m.fl.
 For Institutioner m.fl. der henhører under pkt. 2),  

 3) og 6), jf. § 1, nr. 5 i Skatteministeriets bekendtgørelse nr.  

 1041 af 6 december 1996 samt § 15, stk. 2, i Skatteministeriets  

 bekendtgørelse nr. 1250 af 16. december 1996 har der ikke været  

 den fornødne hjemmel til at kræve fremrykket afregning af  

 indeholdt A-skat og arbejdsmarkedsbidrag.
3. Afregningsperiode De perioder, for hvilke der ikke har været hjemmel  

 til at kræve fremrykket afregning af indeholdte beløb, er de  

 afregningsperioder, der omfatter forudløn og bagudløn for 1997,  

 og som skulle afregnes henholdsvis den første bankdag og den sidste  

 bankdag i den pågældende måned.
4. Rentegodtgørelse Rentegodtgørelse ydes efter reglerne i  

 Skatteministeriets cirkulære nr. 157 af 14 oktober 1987, § 7 og  

 beregnes fra den faktiske indbetalingsdag og indtil den dag betalingen efter  

 de almindelige afregningsregler senest skulle have fundet sted.
Sidste  

 rettidige betalingsdag efter de almindelige regler er den 10. i måneden  

 efter afregningsmånedens udløb (i januar 1998 dog den 19.).  

 Rentesatsen er den officielle diskonto med tillæg på 5. pct. ,  

 svarende til 8,25 pct. i perioden 1. januar 1997 - 9. oktober 1997 og 8,5  

 pct. fra den 10. oktober 1997.
5. Ansøgning Ansøgning om rentegodtgørelse bilagt  

 dokumentation for, at institutionen er omfattet af et af de punkter i  

 bekendtgørelserne, hvor der ikke har være fornøden  

 hjemmel, skal være indsendt til den lokale told- og skatteregion inden  

 udgangen af 2002.
6. Tvivlstilfælde Opstår der tvivl om hvorvidt en institutionen ikke  

 har været omfattet af reglerne for fremrykket afregning afgøres  

 spørgsmålet af Finansministeriet respektive  

 Indenrigsministeriet, jf. § 1, nr. 6 i bekendtgørelse nr. 1041 og  

 § 15, stk. 3 i bekendtgørelse nr. 1250.
7. Ophævelse Cirkulæret ophæves den 31. december 2002.
Told- og Skattestyrelsen, den 20. september  

 1999 Frantz Howitz /Leif Sjöström 1)   I Told- og  

 Skattestyrelsens egen fortløbende nummerrække har  

 cirkulæret nr. 1999   31.
