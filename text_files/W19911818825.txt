 A klagede over ansættelsen af ejendomsværdien og grundværdien ved 18.
 alm. vurdering pr 1.1.1986 for en landbrugsejendom, der blev drevet i  

 samdrift med en anden ejendom, og omfattede et jordtilliggende på 67,9076 ha.  

 Ejendommens stuehus var udlejet til hjemmeværnsdepot. 6 tidligere  

 tjenestesteder med egen have, der udgjorde i alt ca. 4.000 m2, var ligeledes  

 udlejet.
 Told- og Skattestyrelsen indstillede under sagens behandling bl.a., at  

 arealet på 4.000 m2, der kunne henføres til parcelhusene, og som ikke var  

 særskilt matrikuleret, blev ansat efter vurderingslovens § 16 til 40 kr. pr.  

 m2 eller til 160.000 kr.
Landsskatteretten kunne tiltræde, at benyttelsen til andet end  

 landbrug for de 4.000 m2 måtte anses for at være den i økonomisk henseende  

 gode anvendelse for dette areal.
Retten fandt imidlertid, at det samlede  

 boligmoment for ejendommen ikke kunne antages at overstige værdiansættelsen  

 af den landbrugsmæssige grundværdi, således som den var indstillet ansat af  

 Told- og Skattestyrelsen med tillæg af landbrugsjordens forskelsværdi.
 Retten fandt således ikke grundlag for at ansætte en særskilt  

 grundværdi for de nævnte parcelhusgrunde.
 A klagede over ansættelsen af ejendomsværdien og grundværdien ved 18. alm.  

 vurdering pr. 1.1.1986 for en landbrugsejendom med et jordtilliggende på  

 67,9076 ha.
 Grundværdien var af skyldrådet ansat med følgende specifikation:
Ejendommen blev drevet i samdrift med den af ejeren beboede  

 landbrugsejendom og havde ingen driftsbygninger eller stuehus, idet det  

 tidligere stuehus var udlejet til depot for hjemmeværnet.
På ejendommen var  

 endvidere 6 tidligere medhjælperboliger, der var udlejet.
 Disse indgik i den ansatte ejendomsværdi med en forskelsværdi på i alt  

 1.942.600 kr., medens det tidligere stuehus var ansat til 124.000 kr.
Til støtte for påstanden om nedsættelse af grundværdien henviste klageren  

 til, at den del af arealet, der var ansat til 17.000 kr. pr. ha, var for  

 stort, idet en del af de 47,4616 ha, der var tale om, havde en lavere  

 bonitet.
Han påstod således 20 ha ansat til 17.000 kr. pr. ha, og restarealet  

 27,4616 ha ansat til 15.900 kr. pr. ha.
For så vidt angik ejendomsværdien anførte klageren, at større  

 landbrugsejendomme havde en mere moderat prisudvikling end de mindre  

 landbrugsejendomme.
Endvidere gjorde klageren gældende, at boligmomentet ikke  

 kun indgik i ha-værdierne i gennemsnit op til 40 ha, men var medtaget fuldt  

 ud i opgørelsen af den landbrugsmæssige grundværdi.
Med hensyn til  

 forskelsværdien for de 6 parcelhuse burde denne ansættes forsigtigt, fordi de  

 hørte til en landbrugsejendom, hvilket nedsatte værdien, idet de ikke var  

 selvstændigt matrikulerede.
Parcelhusene var bestemt til udlejning, og den  

 gennemsnitlige husleje lå på 2.000 kr. om måneden.
 Statsskattedirektoratet, nu Told- og Skattestyrelsen, besigtigede under  

 sagens behandling for Landsskatteretten ejendommen og udtalte derefter bl.a.  

 følgende:
 »Told- og Skattestyrelsen er enig i det af klageren anførte  

 vedrørende arealet på 47,4616 ha, medens de for ejendommens øvrige boniteter  

 anførte arealstørrelser og de ansatte ha-priser skønnes passende.
 For så vidt angår de 6 udlejede parcelhuse med hver sin have, beliggende i  

 en række ved siden af hinanden direkte ud til amtsvejen, finder Told- og  

 Skattestyrelsen, at et skønmæssigt areal på 4.000 m2 bør ansættes efter  

 vurderingslovens § 16, idet der er tale om ikke landbrugsmæssig udnyttelse.  

 Under hensyn til udstykningsomkostningerne for dette areal indstiller Told-  

 og Skattestyrelsen, at de 4.000 m2, der kan henføres til  

 parcelhusene,ansættes til 40 kr. pr. m2.
 Told- og Skattestyrelsen indstillede herefter grundværdien forhøjet til  

 1.177.600 kr. med følgende specifikation:
 Forskelsværdien for de 6 parcelhuse skønnedes at udgøre ca. 275.000 kr.  

 pr. hus, hvorefter værdien incl. grundværdi på ca. 26.000 kr. (160.000 kr. :  

 6) udgjorde ca. 300.000 kr. pr. hus, medens værdien af det udlejede  

 hjemmeværnsdepot skønnedes at udgøre 100.000 kr.
 Ejendomsværdien blev herefter af Told- og Skattestyrelsen indstillet  

 nedsat til 4.200.000 kr. med følgende specifikation:
 Grundværdi 1.177.600 kr.
 Endelig indstillede Told- og Skattestyrelsen ansættelserne af stuehusets  

 ejendomsværdi og grundværdi ophævet.
 Landsskatteretten bemærkede, at ejendomsværdien i henhold til  

 bestemmelserne i vurderingslovens § 6, jfr. § 9, stk. 1, skal ansættes til  

 handelsværdien på vurderingstidspunktet af den faste ejendom i dens helhed,  

 medens grundværdien for landbrugsejendomme i henhold til bestemmelserne i  

 vurderingslovens § 14, stk. 2, ansættes pr. arealenhed efter, hvad jord af  

 beskaffenhed og beliggenhed som det pågældende jordstykke må antages efter  

 egnens priser at ville koste ved salg i ubebygget stand, når jorden tænkes at  

 høre til en middelstor bondegård i middelgod kultur.
 Landsskatteretten, der havde besigtiget ejendommen, udtalte, at retten  

 kunne tiltræde, at benyttelse til andet end landbrug måtte anses for at være  

 den i økonomisk henseende gode anvendelse for det areal på 4000 m2, der var  

 henført til 6 udlejede parcelhuse, der tidligere havde tjent som  

 medhjælperboliger, og som ikke var selvstændigt matrikulerede.  

 Landsskatteretten fandt imidlertid, at det samlede boligmoment for ejendommen  

 ikke kunne antages at overstige værdiansættelsen af den landbrugsmæssige  

 grundværdi, således som den var indstillet ansat af Told- og Skattestyrelsen  

 med tillæg af landbrugsjordens forskelsværdi.
 Retten fandt således ikke grundlag for at ansætte en særskilt grundværdi  

 på 160.000 kr. for de nævnte parcelhuse.
 Da Landsskatteretten iøvrigt kunne tiltræde den afgivne indstilling om  

 grundværdiansættelsen, ville denne være at nedsætte til 1.024.400 kr., hvori  

 4000 m2 forudsattes at indgå med en værdi svarende til 17.000 kr. pr. ha  

 afrundet, medens tillægsparcelværdien ville være at nedsætte til 1.230.000  

 kr.
 Retten kunne endelig tiltræde indstillingen om ophævelse af stuehusets  

 ejendoms- og grundværdi.
Med hensyn til ejendomsværdien fandt Landsskatteretten at kunne tiltræde,  

 at hjemmeværnsdepotet blev ansat til 100.000 kr. som indstillet af Told- og  

 Skattestyrelsen.
For så vidt angik de 6 parcelhuse fandt Landsskatteretten -  

 under hensyn til deres indretning og vedligeholdelsesstand sammenholdt med  

 det oplyste om lejeforholdene for disse - at forskelsværdien passende kunne  

 ansættes til 240.000 kr. pr. hus eller i alt til 1.440.000 kr.
 Ejendomsværdien blev herefter nedsat til 3.750.000 kr. med følgende  

 specifikation:
