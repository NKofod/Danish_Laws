 Direktoratet for Fængselsvæsenet bestemmer herved, at der ved hvert  

 Arresthus vil være at føre en Fortegnelse over Arresthusets Beholdninger af  

 Inventargenstande m.v.
Til brug herved er der ved Direktoratets Foranstaltning udarbejdet en  

 særlig »Inventarfortegnelse«, af hvilken et Eksemplar vedlægges.(*  

 1) Inventarfortegnelsen føres af Arrestforvareren under Iagttagelse af  

 følgende:
Fortegnelsen føres som en Stykfortegnelse uden Værdiangivelse.
I  

 Fortegnelsen indføres i den dertil bestemte Rubrik (»Beholdning pr. 1.  

 April 1940«) det den 1. April 1940 tilstedeværende Antal af  

 Inventargenstande af de forskellige Kategorier, og det paahviler derefter  

 Arrestforvareren, hver Gang der sker Til- eller Afgang af Inventargenstande  

 at gøre Notat i de dertil bestemte Rubrikker, samt ved hvert Finansaars  

 Udgang på Grundlag heraf at opgøre Beholdningens Størrelse og indføre denne i  

 Rubrikken herfor, altsaa første Gang pr. 31. Marts 1941. Ved Finansaarets  

 Udgang bør der derhos af Arrestforvareren foretages en Optælling af  

 Inventaret, saaledes at Resultatet heraf sammenholdes med  

 Inventarfortegnelsen.
 Kassation af Inventargenstande bør kun finde Sted med Arrestinspektørens  

 Godkendelse og efter en af Arrestforvareren udarbejdet Kassationsliste, der  

 opbevares sammen med Inventarfortegnelsen og forevises ved Direktoratet for  

 Fængselsvæsenets Inspektion af Arresthuset.
Man vedlægger en Genpart af nærværende Skrivelse til Udlevering til  

 Arrestforvareren.(* 1) Til samtlige arrestinspektører.
