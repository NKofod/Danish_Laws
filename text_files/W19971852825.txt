Ligningsrådet er blevet spurgt hvorledes sælgeren og køberen af en  

 igangværende virksomhed vil blive behandlet skattemæssigt, hvis handlen  

 bliver indgået En virksomhed med dens aktiver, herunder goodwill agtedes solgt, således  

 at købesummen skulle berigtiges dels ved kontant betaling, dels ved  

 overtagelse af passiver og dels ved påtagelse af en forpligtelse til at  

 betale 10% af nettoomsætningen i en periode på 7 år.
Ligningsrådet besvarede forespørgslen med, at sælgeren skulle medregne den  

 skønnede kapitalværdi af den løbende ydelse ved opgørelsen af salgssummen,  

 selv om han derudover skulle beskattes af de løbende årlige ydelser.  

 Tilsvarende ville køber have et årligt fradrag for det beløb, som han skulle  

 betale pr. år til sælger.
Ligningsrådet bemærkede, at køber ikke sideløbende  

 med fradragsretten for de løbende ydelser ville kunne afskrive på den  

 udbyttekontrakt, der var stiftet ved salget.
Derfor kunne køberen ikke udover  

 fradragsretten for de løbende ydelser afskrive skattemæssigt på den skønnede  

 kapitalværdi af de løbende ydelser.
 I den forbindelse bemærkede Ligningsrådet yderligere, at der i  

 foreliggende situation ikke er tale om en egentlig kapitaliserbar ydelse,  

 idet de beløbsmæssige størrelser af den løbende ydelse ikke kendes.
 LV 1996 E.I.2.4.
