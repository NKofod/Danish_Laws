Indledning Arbejdsløshedsforsikringen dækker mistet arbejdsindtægt på grund af  

 arbejdsløshed.
 Et medlem af en arbejdsløshedskasse vil derfor ikke være berettiget til  

 arbejdsløshedsdagpenge i en opsigelsesperiode, såfremt pågældende modtager  

 løn eller erstatning for løn i opsigelsesperioden, selv om medlemmet er uden  

 arbejde i denne periode.
 Et medlem vil endvidere ikke være berettiget til overgangsydelse i det  

 omfang pågældende modtager løn eller erstatning for løn i opsigelsesperioden,  

 selv om medlemmet er uden arbejde i denne periode, idet lønnen eller  

 erstatningen for lønnen medfører fradrag i overgangsydelsen, jf.  

 direktoratets bekendtgørelse om overgangsydelse med tilhørende vejledning.
 I de fleste tilfælde, hvor en arbejdsgiver på grund af konkurs eller  

 insolvens ikke har midler til at dække de ansattes krav på løn m.v., har  

 lønmodtageren mulighed for at få sit krav helt eller delvist dækket fra  

 Lønmodtagernes Garantifond.
 § 1  og § 2, stk. 1, i lov om Lønmodtagernes  

 Garantifond lyder således:
» § 1.  Lønmodtagernes Garantifond er oprettet  

 til sikring af lønmodtagernes krav på løn m.v. ved § 2.  Garantien omfatter krav på løn og andet  

 vederlag, erstatning for afbrydelse af arbejdsforholdet, godtgørelse i  

 forbindelse med opsigelse eller afbrydelse af arbejdsforholdet samt  

 feriegodtgørelse, såfremt kravene er eller i tilfælde af konkurs ville være  

 omfattet af konkurslovens § 63, stk. 2, 1. pkt., eller § 95, stk. 1, nr. 1-5,  

 jf. stk. 2. Garantien omfatter tillige krav, der kan støttes på konkurslovens  

 § 94, nr. 2, såfremt den skifteret, der behandler konkursboet eller dødsboet,  

 attesterer, at boet ikke for tiden er i stand til at opfylde kravene.  

 Garantien omfatter dog ikke den del af kravet, som arbejdsgiveren skulle have  

 indeholdt i kildeskat.« Det følger desuden af § 3 i lov om Lønmodtagernes Garantifond, jf.  

 bekendtgørelse nr. 870 af 22. december 1988, at fonden i det enkelte tilfælde  

 for tiden højst kan udbetale i alt 75.000 kr. til hver lønmodtager.
 En lønmodtager, der over for Lønmodtagernes Garantifond anmelder et krav,  

 der omfatter erstatning for afbrydelse af arbejdsforholdet - dvs. erstatning  

 for løn i en opsigelsesperiode - kan, ved at overdrage hele kravet mod fonden  

 (dvs. også den del, der måtte vedrøre andet end erstatning for løn i en  

 opsigelsesperiode) til kassen, af denne få udbetalt dagpenge eller  

 overgangsydelse som lån, jf. arbejdsløshedsforsikringslovens § 57, stk. 2,  

 der lyder således:
»Et medlem, der anmelder tab af løn m.v. over for Lønmodtagernes  

 Garantifond, har ret til dagpenge eller overgangsydelse som lån imod  

 overdragelse af kravet til arbejdsløshedskassen som sikkerhed.
Dækker  

 Lønmodtagernes Garantifond kun tabet for en del af en opsigelsesperiode, er  

 retten til dagpenge eller overgangsydelse i resten af perioden betinget af,  

 at medlemmet overdrager sit krav mod døds- eller konkursboet til  

 arbejdsløshedskassen til hel eller delvis dækning af de udbetalte dagpenge  

 eller overgangsydelse.
Direktøren for Arbejdsløshedsforsikringen kan  

 fastsætte nærmere regler.« Et medlem, der har fået udbetalt dagpenge eller overgangsydelse som lån,  

 skal tilbagebetale lånet til kassen.
I praksis modregnes lånet i det beløb,  

 som kassen modtager fra Lønmodtagernes Garantifond.
Eventuelt overskydende  

 beløb udbetales til medlemmet.
 En nærmere gennemgang af procedure og regler er indeholdt nedenfor i  

 tilknytning til de enkelte paragraffer.
 Det bemærkes, at der for overgangsydelse som lån gælder helt samme  

 regler, som nedenfor anført vedrørende dagpenge som lån, jf. herved også  

 § 24 i direktoratets bekendtgørelse om overgangsydelse.
Til § 1 Kun erstatning for løn i en opsigelsesperiode medfører, at medlemmet ikke  

 er dagpengeberettiget.
Erstatning for andet - f.eks. godtgørelse i  

 forbindelse med opsigelse - har ikke indflydelse på medlemmets dagpengeret.
 Et medlem, der fra Lønmodtagernes Garantifond modtager erstatning for løn  

 i en opsigelsesperiode, mister som udgangspunkt dagpengeretten i hele den  

 opsigelsesperiode, som vedkommende har krav på i henhold til lov,  

 overenskomst, individuel ansættelsesaftale, sædvane, dom, voldgiftskendelse  

 eller lignende.
 I tilfælde, hvor Lønmodtagernes Garantifond - f.eks. i henhold til  

 funktionærlovens § 3, stk. 2 - lægger en kortere opsigelsesperiode til grund  

 ved opgørelsen af medlemmets krav på erstatning fra fonden, vil medlemmet  

 være berettiget til dagpenge efter udløbet af den opsigelsesperiode, som  

 fonden har opgjort erstatningen på grundlag af.
 Såfremt medlemmet senere modtager yderligere erstatning fra Lønmodtagernes  

 Garantifond eller dividende fra boet, som vedrører løn i medlemmets  

 opsigelsesperiode, skal beløbet indbetales til kassen, jf. nærmere  

 bemærkningerne til § 8.
Til § 2 Før kassen udbetaler dagpenge som lån, skal den sikre sig, at medlemmets  

 anmeldelse af krav over for Lønmodtagernes Garantifond omfatter erstatning  

 for løn i en opsigelsesperiode.
Kassen skal derimod ikke foretage en  

 vurdering af kravets berettigelse, da dette påhviler Lønmodtagernes  

 Garantifond.
Selv om kassen ikke de konkrete tilfælde skal vurdere berettigelsen  

 af kravet mod Lønmodtagernes Garantifond, er udbetaling af dagpenge som lån  

 dog betinget af, at fonden generelt dækker krav af den karakter og fra  

 den persongruppe, som der i det konkrete tilfælde er tale om.
Det bemærkes,  

 at i konkurssituationer er det en forudsætning for udbetaling fra  

 Lønmodtagernes Garantifond, at begæring om konkurs er taget til følge.
Da udbetaling af dagpenge som lån forudsætter, at medlemmet i øvrigt  

 opfylder betingelserne for at modtage dagpenge, skal medlemmet på sædvanlig  

 vis afgive ledighedserklæring, være tilmeldt arbejdsformidlingen og stå til  

 rådighed for arbejdsmarkedet.
Dagpenge som lån kan således tidligst udbetales  

 fra tidspunktet for medlemmets tilmelding til arbejdsformidlingen som  

 arbejdssøgende.
 Udbetalingen af dagpenge som lån afbrydes, hvis medlemmet ikke længere er  

 ledigt, samt i alle andre tilfælde, hvor medlemmet ville miste  

 dagpengeretten.
 Retten til dagpenge som lån udelukkes endvidere i perioder, hvor medlemmet  

 afholder ferie.
Retten til dagpenge som lån udelukkes derimod ikke af, at Lønmodtagernes  

 Garantifond i forbindelse med beregningen af medlemmets krav anser medlemmet  

 for at afholde ferie i hele eller en del af den opsigelsesperiode, for  

 hvilken der anmeldes krav om erstatning for løn.
For at Lønmodtagernes  

 Garantifond kan anse ferie for afholdt i opsigelsesperioden, skal en  

 tilstrækkelig del af opsigelsesperioden ligge i det pågældende ferieår,  

 ligesom betingelserne i ferielovens § 10, stk. 2, skal være opfyldt.
 Det bemærkes, at lovens § 86 finder tilsvarende anvendelse ved  

 dagpenge som lån.
Til § 3 Kassen må ikke udbetale dagpenge som lån til medlemmet, før vedkommende på  

 en særlig blanket (AR 290) har overdraget hele sit krav over for  

 Lønmodtagernes Garantifond til kassen.
Den skal derfor samtidig have  

 medlemmets anmeldelsesblanket til Lønmodtagernes Garantifond i hænde, således  

 at den er sikker på, hvilke krav medlemmet har anmeldt, med hvilke beløb og  

 for hvilke perioder.
 At der stilles krav om sikkerhed i hele medlemmets krav mod Lønmodtagernes  

 Garantifond skyldes dels hensynet til at sikre størst mulig tilbagebetaling  

 af lånet, dels administrative hensyn for både kassen og Lønmodtagernes  

 Garantifond.
 Den særlige regel vedrørende feriegodtgørelse skyldes  

 overdragelsesbestemmelsen i Ferielovens § 23.
Til § 4 Ifølge dansk rets almindelige regler om transport af fordringer kræves  

 det, at der gives Lønmodtagernes Garantifond klar og tydelig meddelelse om  

 overdragelsen, for at denne kan give kassen den fornødne sikkerhed.
I modsat  

 fald vil fonden kunne udbetale direkte til medlemmet, og kassen vil herefter  

 ikke kunne kræve beløbet fra fonden, men bliver i stedet afhængig af, om  

 medlemmet er i stand til at tilbagebetale lånet.
 Det er derfor nødvendigt, at kasserne nøje følger den angivne procedure.
Da overdragelsen først får virkning fra det tidspunkt, hvor  

 overdragelseserklæringen er kommet frem til Lønmodtagernes Garantifond, skal  

 kassen have givet fonden meddelelse om overdragelsen, før udbetaling af  

 dagpenge som lån påbegyndes.
Kassen skal desuden angive tidspunktet for  

 låneperiodens begyndelse.
 I tilfælde, hvor et medlem ikke overdrager sit krav mod Lønmodtagernes  

 Garantifond umiddelbart efter, det er fremsat over for fonden, skal kassen  

 sikre sig, at fonden ikke allerede har udbetalt erstatningen, eller at  

 fondens udbetaling og kassens meddelelse om overdragelen ikke krydser  

 hinanden.
Det skyldes praktiske årsager, at kopi af medlemmets anmeldelseserklæring  

 til fonden skal vedlægges.
På denne måde bliver der ikke tvivl om, hvilke  

 krav medlemmet har overdraget til kassen.
 Kassen bør samtidig med meddelelsen til Lønmodtagernes Garantifond om  

 overdragelsen oplyse fonden om medlemmets trækprocent og fradrag.
Til § 5 Dagpenge som lån beregnes som dagpenge efter de til enhver tid gældende  

 regler om beregning af arbejdsfortjenesten for lønmodtagere.
Endvidere finder  

 reglerne om fradrag i dagpenge tilsvarende anvendelse på dagpenge som lån.  

 Der skal således ske fradrag i lånet ved f.eks. overførsel af overskydende  

 timer, enkelte timer med lønarbejde eller udøvelse af selvstændig  

 erhvervsvirksomhed som bibeskæftigelse.
 Lånet udbetales mod særlig kvittering.
 Da der er tale om lån, skal der ikke indbetales kildeskat af beløbet.  

 Kassen skal i stedet i det beregnede dagpengebeløb foretage et fradrag  

 svarende til det beløb, der skulle have været indbetalt som kildeskat,  

 såfremt der havde været tale om almindelige dagpenge.
 Det er det således fremkomne nettobeløb, der skal udbetales til medlemmet.  

 Der er udarbejdet en særlig kvitteringsblanket til brug ved udbetaling af  

 dagpenge som lån (AR 291).
 Hvis kassen fejlagtigt indbetaler kildeskat af lånet, skal kassen  

 udfærdige korrigerede lønsedler og rettelsesredegørelser og modregne den  

 overskydende kildeskat ved kassens næste indbetaling af indeholdt kildeskat.  

 Denne fremgangsmåde er godkendt af det daværende Statsskattedirektorat.
Til § 6 Hvis låneperioden udløber, inden medlemmets sag er færdigbehandlet  

 i Lønmodtagernes Garantifond, ophører udbetalingen af dagpenge som lån, og  

 der udbetales herefter dagpenge efter de herom almindelige gældende regler.
 Udbetalingen af dagpenge som lån afbrydes i øvrigt, hvis medlemmet ikke  

 længere er ledigt, samt i alle andre tilfælde, hvor medlemmet ville miste  

 dagpengeretten.
Til § 7 Dagpenge som lån skal i modsætning til dagpenge tilbagebetales af  

 medlemmet.
Udbetalingen fra Lønmodtagernes Garantifond træder efter  

 overdragelsen til kassen af kravet mod fonden dog i stedet for medlemmets  

 tilbagebetaling.
 Hvis udbetalingen fra Lønmodtagernes Garantifond overstiger lånet, vil det  

 overskydende beløb blive udbetalt til medlemmet, der således ikke kommer til  

 at lide noget tab ved denne fremgangsmåde.
 Hvis Lønmodtagernes Garantifond derimod udbetaler erstatning for en  

 periode, der er kortere end den periode, for hvilken kassen har ydet dagpenge  

 som lån, eller udbetalingen fra fonden i øvrigt udgør et mindre beløb end det  

 ydede lån, skal kassen omkontere lånet for den del af perioden, som ikke  

 dækkes af fonden, eller det i øvrigt udækkede beløb til dagpenge.
Såfremt der overhovedet ikke udbetales erstatning fra Lønmodtagernes  

 Garantifond, har medlemmet været dagpengeberettiget i hele perioden, for  

 hvilken der er udbetalt dagpenge som lån.
Kassen skal også i dette tilfælde  

 regnskabsmæssigt omkontere hele lånet til dagpenge.
Da dagpenge i modsætning til dagpenge som lån er a-indkomst, skal kassen  

 derfor i de tilfælde, hvor dagpenge som lån omkonteres til dagpenge,  

 indeholde kildeskat af det omkonterede beløb og indbetale denne på sædvanlig  

 måde til skattemyndighederne.
For medlemmet har denne ompostering normalt  

 ingen betydning, da lånet er udbetalt med samme beløb som dagpengene.
Til § 8 I visse tilfælde yder Lønmodtagernes Garantifond ikke fuld dækning for  

 medlemmets berettigede krav på erstatning for afbrydelse af arbejdsforholdet.  

 Det kan skyldes, enten at medlemmets samlede krav overstiger det  

 beløbsmæssige maksimum, eller at fonden ikke yder erstatning for hele  

 opsigelsesperioden, f.eks. under henvisning til funktionærlovens § 3, stk. 2.
I sådanne tilfælde vil medlemmet have et yderligere krav på erstatning på  

 løn i opsigelsesperioden mod arbejdsgiverens konkursbo eller dødsbo.
Dette  

 krav skal af kassen anmeldes i boet med ret til udlodning fra boet efter  

 konkurslovens regler.
I så fald vil medlemmet være dagpengeberettiget ved udløbet af den  

 periode, for hvilken Lønmodtagernes Garantifond yder erstatning.
For at give  

 kassen størst mulig sikkerhed for tilbagebetaling af de som lån modtagne  

 dagpenge og for at sikre, at medlemmet for en periode ikke oppebærer både  

 dagpenge og erstatning for løn i en del af opsigelsesperioden, er det en  

 betingelse, at medlemmet til kassen har overdraget sit krav mod boet på samme  

 måde som ved overdragelsen til kassen af kravet mod Lønmodtagernes  

 Garantifond, hvilket nu fremgår af lovens § 57, stk. 2, 2. pkt., og den af  

 Direktoratet for Arbejdsløshedsforsikringen udarbejdede overdragelsesblanket.
Eventuel efterfølgende dividende fra boet skal af kassen indbetales til  

 staten.
Dette forudsætter dog, at kassen har modtaget refusion for de  

 udbetalte dagpenge.
