1. Indledning Gældende regler I Finansministeriets cirkulære af 2. juni 1994 er fastsat regler om  

 pensionering af tjenestemænd i staten og folkekirken p.g.a. sygdom eller  

 alder.
(se FCIR 111 19940602) Med denne vejledning gives på baggrund af lovbestemmelser, cirkulærer og  

 praksis en generel orientering om pensionering af tjenestemænd, beskrevet til  

 brug for de medarbejdere, som administrerer spørgsmål om afsked og  

 pensionering af tjenestemænd.
Sammenhæng mellem afskedsårsag og pensionsret Tjenestemandspensionsordningen rummer pensionsdækning ved alder, sygdom og  

 dødsfald og er bl.a. karakteriseret ved, at en ledelsesbesluttet, uansøgt  

 afsked p.g.a. opgavebortfald/stillingsnedlæggelse og uegnethed kan  

 aktualisere en livsvarig pension.
 Tjenestemandens pensionskrav er forskelligt afhængigt af afskedsårsagen.
Det følger således af tjenestemandspensionsloven, at en tjenestemand, hvis  

afsked er begrundet * disciplinært , kun har krav på opsat pension - uanset  

 ansættelsestid * diskretionært (f.eks. samarbejdsvanskeligheder/uegnethed), -  

 forudsat 10 års ansættelse - har ret til en fra afskedstidspunktet løbende  

 pension, hvis størrelse er bestemt af den optjente pensionsalder, eller * i sygdom , - forudsat 10 års ansættelse - har ret til en ordinær  

 (straks udbetalt) pension.
 Ansættelsestiden har ikke betydning, hvis pågældende har ret til pension  

 efter § 7 (kvalificeret svagelighedspension) eller § 8  

 (tilskadekomstpension).
 Da kompetencen til at afskedige en tjenestemand er placeret hos  

 vedkommende minister, mens den pension, som tjenestemanden får krav på ved  

 afsked, skal betales over fællesparagraffen på finansloven, § 36,  

 Pensionsvæsenet, er det i tjenestemandslovens § 31, stk. 1, fastsat, at en  

 minister - forinden en tjenestemand afskediges uansøgt - skal indhente en  

 udtalelse fra Finansministeriet om tjenestemandens krav på pension.
 Tilsvarende skal spørgsmål om tjenestemænds sygdomspension ved ansøgt  

 afsked forelægges Finansministeriet.
I visse tilfælde kan der være »konkurrerende« afskedsårsager.
I  

 sådanne tilfælde har Finansministeriet taget stilling til, hvilken  

 afskedsårsag - med deraf følgende pensionsret - der følger af det af  

 styrelsen forelagte afskedsgrundlag.
 Udtalelsen om helbredsvurdering af tjenestemænd afgives af Helbredsnævnet  

 eller evt. på dettes vegne af den lægekyndige konsulent, der er medlem af  

 Helbredsnævnet.
 Fra 1. juni 1994 har Helbredsnævnets sekretariat adresse i  

 Finansministeriet, Statens Regnskabsdirektorat.
 Det er fortsat det enkelte ministerium, der afgør, om den  

 pågældende tjenestemand skal afskediges, men pensionsretten - og dermed  

 begrundelsen - kan i tilfælde med »konkurrerende« afskedsårsager  

 blive afgjort af Finansministeriet, men efter drøftelse med det pågældende  

 ministerium.
 2. Tjenestemandspension ved afsked på grund af sygdom  

 - ordinær pension.
 Grundlaget for denne pension er, at Helbredsnævnet/den lægekyndige  

 konsulent vurderer, at den pågældende ikke længere er helbredsmæssigt egnet  

 til at bestride sin egen - eller en anden passende stilling, som (kan)  

 tilbydes ham.
2.1. 120-dages reglen Spørgsmålet om tjenestemandens helbredsmæssige egnethed forudsættes  

 vurderet efter 120 dages sygefravær i 12 på hinanden følgende måneder.
 Ved optælling af de 120 dage indgår søn- og helligdage samt fridage på  

 hverdage, der måtte være placeret inden for den pågældende sygdomsperiode.
 Ved sygemelding som følge af tilskadekomst i tjenesten kan der - uanset  

 tjenestemandens forudgående sygeperioder inden for de senest forløbne 12  

 måneder - hengå i alt 120 dage, inden der efter cirkulærets § 4 indhentes  

 lægeerklæring om hans helbredstilstand.
Det følger imidlertid ikke af reglerne, at denne vurdering først  

 skal foretages efter 120 dage - og ej eller, at en vurdering efter 120 dage  

skal føre til afsked, hvis vedkommende styrelse mener, at den  

 pågældende inden for kortere tid vil være i stand til på ny at genoptage  

 tjenesten med varighed - og dermed udfylde sin hidtidige eller anden passende  

 stilling.
I konkrete tilfælde kan styrelsen bede om Helbredsnævnets vurdering  

 om udsigten til, at pågældende kan genoptage tjenesten med varighed.
 Det er styrelsen, der afgør, om den pågældende tjenestemand skal  

 afskediges - uanset om Finansministeriet, Statens Regnskabsdirektorat har  

 fundet grundlag for at betale pension ved sygdomsafsked.
2.2. Indhentelse af lægeerklæring Ved indhentelse af lægeerklæringen bør der følges den fremgangsmåde, at  

 den sygemeldte tjenestemand umiddelbart efter udløbet af de 120 dage  

 skriftligt anmodes om at rette henvendelse til sin læge.
 I skrivelsen til tjenestemanden anføres, at den ønskede lægeerklæring skal  

 indeholde de i cirkulærets § 4, stk. 2, anførte oplysninger, dvs. en udførlig  

 beskrivelse af samtlige subjektive og objektive sygdomsfænomener mv.,  

 diagnose samt en udtalelse om udsigterne til arbejdsførhed med henblik på  

 genoptagelse af tjenesten, samt at der foruden lægeerklæringen ønskes  

 tilvejebragt sådanne andre lægelige akter, som den attestudstedenede læge  

 måtte være i besiddelse af vedrørende den pågældende, f.eks. foreliggende  

 journaludskrift, speciallægeerklæring, udskrivningskort mv.
 Det bør endvidere af skrivelsen til tjenestemanden fremgå, at udgiften ved  

 fremskaffelse af lægeerklæring mv. betales af vedkommende ministerium,  

 institution mv., jf. § 9. Det kan være hensigtsmæssigt, at der vedlægges en  

 genpart af den foran nævnte skrivelse til tjenestemanden til brug for den  

 læge.
2.3. Udsættelse af afgørelsen om pension.
Genoptagelse af  

 tjenesten med varighed.
 Som det fremgår af cirkulærets § 7, kan der - hvis det af lægeerklæringen  

 fremgår, at tjenesten kan forventes genoptaget med varighed - ske udsættelse  

 af pensioneringsafgørelsen i et af Helbredsnævnet fastsat tidsrum.
Det er i sådanne situationer styrelsen, der afgør, om tjenesten er  

 »genoptaget med varighed« på det fastsatte tidspunkt.
Dette  

tidspunkt for, hvornår tjenestemanden måtte forudses at ville være  

 rask, vil typisk være indeholdt i de lægelige udtalelser i sagen.
 For at genoptage tjenesten med varighed skal den pågældende reelt kunne  

 arbejde på fuld kraft og uden større sygefravær end gennemsnitligt - og fuldt  

 leve op til styrelsens krav for bestridelse af den pågældende stilling,  

 medmindre styrelsen af personalepolitiske grunde ønsker at give pågældende en  

 chance for at starte gradvist op efter sin sygdom.
2.4. Forslag om omplacering Forslag om omplacering af en tjenestemand kan indgå i en udtalelse om  

 tjenestemandens ret til pension i tilfælde af afsked, idet Finansministeriet  

 som pensionsmyndighed kan have interesse i, at en tjenestemand søges placeret  

 i et job, hvor en evt. helbredsmangel ikke er til hinder for varetagelse.
 På den anden side kan Finansministeriet - med ønsket om en effektiv  

 offentlig sektor - ikke forudsætte, at en styrelse skal afholde lønudgiften,  

 hvis pågældende tjenestemand ikke kan levere den forudsatte arbejdsindsats i  

 sin egen eller anden passende stilling.
2.5. Videregivelse af helbredsmæssige oplysninger Hvis styrelsen - til brug for afgørelsen om afsked - mener at have behov  

 for at få indsigt i indholdet af de for pensioneringsvurderingen foreliggende  

 lægeerklæringer, kan det kun ske med tjenestemandens samtykke, jf. § 32, stk.  

 2 i tjenestemandspensionsloven.
 Hvis styrelsen anmoder Finansministeriet, Statens Regnskabsdirektorat, om  

 sådan videregivelse af helbredsmæssige oplysninger, vil det lægelige  

 materiale i givet fald blive fremsendt til styrelsen via den pågældende  

 tjenestemand eller tjenestemandspensionist.
2.6. Procedure ved afsked Ved uansøgt afsked skal høringsreglerne i tjenestemandslovens § 31, stk.  

 1, være overholdt, jf. cirkulærets § 8.
 Hvis tjenestemanden søger sig afskediget p.g.a. sygdom, er proceduren  

 beskrevet i cirkulærets §§ 10-12.
 Såvel ved ansøgt som uansøgt afsked skal tjenestemanden orienteres om  

 muligheden og betingelserne for at få kvalificeret svagelighedspension efter  

 tjenestemandspensionsloven § 7. Det kan mest hensigtsmæssigt ske ved at give  

 tjenestemanden det bilag om orientering af tjenestemanden, som medsendes de  

 konkrete pensionsudtalelser fra Finansministeriet, Statens  

 Regnskabsdirektorat.
3. Kvalificeret svagelighedspension, jf.  

 tjenestemandspensionsloven § 7 De formelle regler om tillæggelse af kvalificeret svagelighedspension er  

 ændret med virkning fra 1. januar 1994, dvs med virkning for de tjenestemænd,  

 der fratræder på grund af sygdom efter 1. januar 1994.
 Det er herefter en udtrykkelig betingelse for at få kvalificeret  

 svagelighedspension (§ 7-pension), at den pågældende er blevet  

 tilkendt en mellemste eller højeste social førtidspension, fordi  

 erhvervsevnen er nedsat til en tredjedel eller derunder, at han er  

 afskediget af denne årsag, og at han er under 60 år.
 Vurderingen af erhvervsevnetabet er således direkte koblet på den  

 vurdering, som Revaliderings- og Pensionsnævnet foretager, hvorfor der  

 normalt ikke vil være behov for, at sagen forelægges Helbredsnævnet, jf. dog  

 tjenestemandspensionslovens § 7, stk. 2, som er omtalt nedenfor.
 Derfor kan de pensionsberegnende myndigheder fremover tillægge  

 kvalificeret svagelighedspension (§ 7-pension), når følgende betingelser er  

 opfyldt:
* mellemste eller højeste social førtidspension er tilkendt med virkning  

 fra afskedstidspunktet eller tidligere * tjenestemanden er afskediget p.g.a. erhvervsevnetabet * tjenestemanden er under 60 år på afskedstidspunktet * afskedigelsen p.g.a. sygdom sker efter 10 års ansættelse -  eller  

 det ved første forelæggelse for Helbredsnævnet er konstateret, at  

 afskedigelsen ikke er forårsaget af en lidelse, som var konstateret ved  

 ansættelsen, jf.
Finansministeriets cirkulære af 7/2 1992 om  

 helbredsbedømmelse af tjenestemænd m.fl. og * tjenestemanden ikke samtidig er berettiget til en tilskadekomstpension  

 (§ 8-pension) Når den pensionsberegnende myndighed har konstateret, at de nævnte  

 betingelser for tillæggelse af kvalificeret svagelighedspension er opfyldt,  

 kan pensionen omregnes til en § 7-pension, og der gives meddelelse herom til  

 den pensionerede tjenestemand, til Statens Regnskabsdirektorat og til den  

 tidligere ansættelsesmyndighed.
Såfremt afskedigelsen er forårsaget af en tilskadekomst i tjenesten, og  

 der er mulighed for, at den pågældende tilkendes en  

 erhvervsevnetabserstatning fra Arbejdsskadestyrelsen, skal der tages  

 forbehold for, at § 7-pensionen omregnes til en § 8-pension Tilfælde, hvor det er aktuelt at gøre et pensionsforbehold gældende,  

 forelægges for Helbredsnævnet.
 Hvor der over for den pensionsberegnende myndighed er rejst spørgsmål om  

 tillæggelse af kvalificeret svagelighedspension fra et tidspunkt, der ligger  

 efter afskedstidspunktet, jf. tjenestemandspensionsloven § 7, stk. 2, skal  

 sagen forelægges for Helbredsnævnet med kendelsen fra Revaliderings- og  

 Pensionsnævnet samt de foreliggende lægelige oplysninger.
 Til de pensionsberegnende myndigheder vedlægges særskilt standardkoncept  

 til svar til pensionisterne ved tillæggelse af kvalificeret  

 svagelighedspension.
 Som en overgangsordning gælder det, at sager om kvalificeret  

 svagelighedspension for tjenestemænd, der er afskediget på grund af sygdom  

 før 1. januar 1994, og som tilkendes mellemste eller højeste social  

 førtidspension efter denne dato, skal det forelægges for Helbredsnævnet til  

 bedømmelse af, om pågældende kan få tillagt § 7-pension.
 Tilsvarende gælder for tjenestemænd, afskediget på grund af sygdom før 1.  

 januar 1994, hvis pågældende kunne være tilkendt mellemste/højeste social  

 førtidspension.
4. Tilskadekomstpension jf. tjenestemandspensionsloven  

 § 8 Betingelsen for at opnå tilskadekomstpension er, at tjenestemanden * er afskediget p.g.a. utjenstdygtighed forårsaget af tilskadekomst i  

 tjenesten * har fået tillagt erhvervsevnetab serstatning i henhold til  

 arbejdsskadeforsikringsloven.
Pensionen kan først ændres til en tilskadekomstpension, når der foreligger  

 en kendelse fra Arbejdsskadestyrelsen, og kun, når der er årsagssammenhæng  

 mellem den lidelse, der har været grundlag for afskedigelsen og den  

 arbejdsskade, som begrunder kravet om erhvervsevnetabserstatning fra  

 Arbejdsskadestyrelsen.
Efter lov om forsikring mod følger af arbejdsskade  

 forudsætter dette et erhvervsevnetab på 15 pct.
 Efter § 39 i samme lov foretager Arbejdsskadestyrelsen en nedsættelse af  

 erhvervsevnetabserstatningen, svarende til 2/3 af den forhøjelse af  

 pensionen, som følger af tjenestemandspensionsloven § 8. Det vil sige 2/3 af  

 forskellen mellem tjenestemandens optjente pension og pension efter 37 års  

 pensionsalder.
 Tillæggelse af men-erstatning efter arbejdsskadeforsikringsloven har ingen  

 betydning for tjenestemandspensionsretten - uanset om afskedigelsen måtte  

 være begrundet i en tilskadekomst.
5. Hyppigt sygefravær, som ikke kan begrunde  

 sygdomspensionering En styrelse, der vurderer, at en tjenestemand ikke er egnet til at  

 varetage sin stilling, fordi han gennem længere tid ofte er sygemeldt - kan  

 indhente en udtalelse fra Finansministeriet, Statens Regnskabsdirektorat, om  

 tjenestemandens krav på pension, jf. cirkulærets § 6 samt § 1, stk. 4, i  

 Finansministeriets cirkulære af 19. marts 1992.
Finansministeriets vejledning om sygefravær, udsendt i august 1991,  

 beskriver i øvrigt i kap. 2, hvordan sygefraværet kan nedbringes.
Hertil  

 kommer muligheden for, at institutionernes samarbejdsudvalg drøfter  

 retningslinier for nedbringelse af sygefravær.
 Det vil være naturligt, at en ansats hyppige sygefravær drøftes med den  

 pågældende og dennes organisation.
 Hyppigt og/eller langvarigt fravær, der er begrundet i sygdom og lægeligt  

 dokumenteret, er ikke ensbetydende med, at den pågældendes erhvervsevne er  

 nedsat i en sådan grad, at Helbredsnævnet i alle tilfælde finder grundlag  

 for, at den pågældende kan pensioneres på grund af sygdom.
 I nogle tilfælde vil sådanne sager ende med, at der findes grundlag for  

 pensionering på grund af sygdom.
 I andre tilfælde kan pågældendes helbredsforhold ikke begrunde  

 pensionering.
 Hvis styrelsen i sådanne tilfælde finder, at tjenestemanden ikke længere  

 er egnet til sin stilling eller anden passende stilling, og hvis styrelsen  

 har haft forudgående samtaler med den pågældende om fraværet og dets  

 konsekvenser og derefter mener, at pågældende bør afskediges, vil sådan  

 afsked være en diskretionær afsked begrundet i uegnethed.
 Proceduren i sådanne sager vil herefter være den, at spørgsmålet om  

 pension ved afsked p.g.a. uegnethed for Finansministeriet (departementet) jf.  

 tjenestemandslovens § 31, stk. 2, og at styrelsen giver såvel tjenestemanden  

 som vedkommende centralorganisation lejlighed til at udtale sig om den  

 påtænkte afsked, jf. tjenestemandslovens § 31, stk. 1 og forvaltningslovens §  

 19.
 I den forbindelse skal det nævnes, at tjenestemandsorganisationerne vil  

 lægge vægt på, at sagen er drøftet med vedkommende organisation, inden der  

 tages skridt til en egentlig afskedssag.
 Med forelæggelsen for Finansministeriet vedlægger styrelsen en udførlig  

 beskrivelse af, hvori den pågældendes uegnethed til bestridelsen af jobbet  

 består, herunder f.eks. en beskrivelse af de driftsmæssige problemer, som  

 måtte være resultatet af tjenestemandens hyppige sygefravær samt udtalelser  

 fra tjenestemanden og centralorganisationen.
