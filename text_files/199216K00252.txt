Nr BRL 252 Beretning over Forslag til lov om ændring af lov om frigørelsesafgift m.v.  

 af fast ejendom   

 Nr 252 1992-93, 1. samling Afgivet af Skatteudvalget Afgivet: 19930818 Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet lovforslaget.
 Herefter tilkendegiver et flertal (udvalget med undtagelse af Venstres  

 medlemmer), at flertallet har noteret sig, at regeringen deler  

 forslagsstillernes bekymring for, at den eksisterende adgang til at kræve  

 kommunal overtagelse af jord, der er overført fra land- til byzone, kan  

 udnyttes spekulativt.
Regeringen er i høj grad indstillet på, i samarbejde med Kommunernes  

 Landsforening, at undersøge, hvordan problemet kan løses.
Kommunernes  

 Landsforening er derfor blevet bedt om at fremkomme med nærmere oplysninger  

 om problemets omfang og karakter.
 I løbet af sommeren vil regeringen arbejde videre med spørgsmålet og i  

 starten af næste folketingssamling præsentere Folketinget for et  

 løsningsforslag.
 Regeringen lægger i den forbindelse afgørende vægt på, at en løsning af  

 problemet ikke må mindske kommunernes tilskyndelse til at udvise den største  

 omhu for at sikre, at der kun inddrages de arealer i byzonen, som er  

 nødvendige for den hensigtsmæssige fysiske udvikling af kommunen.
På baggrund af regeringens tilsagn om at stoppe den spekulative udnyttelse  

 af den kommunale overtagelsespligt i frigørelsesafgiftsloven og fremkomme med  

 et løsningsforslag i kommende folketingssamling, finder flertallet, at  

 lovforslag nr.
L 252 kan bortfalde.
 P.u.v.
Aagaard, formand.
