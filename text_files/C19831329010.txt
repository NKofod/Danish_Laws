 Ved fremsendelsen af sundhedsstyrelsens bekendtgørelse nr. 493 af 1.  

 oktober 1983 om tuberkuloseundersøgelse skal opmærksomheden henledes på, at  

 bestemmelsen, »at personale ved virksomheder, som er autoriseret til  

 eksport af kød - herunder fjerkræ - og kødprodukter, ved ansættelsen skal  

 fremvise en ikke over 3 måneder gammel tuberkuloseattest og derudover  

 undersøges een gang om året« er bortfaldet.
 Virksomheden har dog fortsat ansvaret for, at personer,der har været syge  

 med symptomer på blandt andet smittefarlig tuberkulose, afleverer lægeattest  

 for, at arbejdet må genoptages, forinden de igen beskæftiges i produktionen,  

 jf. § 6 i landbrugsministeriets bekendtgørelse af 30. januar 1962 om  

 helbredskontrol med personer beskæftiget ved eksportslagterier og andre  

 virksomheder autoriseret til eksport af kød og kødprodukter og § 5 i  

 landbrugsministeriets bekendtgørelse af 29. juni 1973 om helbredskontrol med  

 personer beskæftiget ved fjerkræslagterierne og -konservesfabrikker.
 P.V.V.
