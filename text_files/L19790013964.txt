 I tilslutning til udenrigsministeriets bekendtgørelse nr. 51 af 14. juli  

 1977, Lovtidende C, om en overenskomst af 16. februar 1977 mellem Danmark og  

 Kenya om et projekt vedrørende produktionsmidler til mindre kenyanske  

 landbrug meddeles det, at der ved noteveksling i Nairobi den 7. september  

 1979 er indgået en aftale mellem de to lande om fortsat dansk støtte til  

 projektet.
Ifølge aftalen yder den danske regering i tidsrummet 1979-1984 økonomisk  

 bistand til projektet med et samlet beløb af 23.500.000 kroner, især i form  

 af lån til økonomisk svagt stillede andelsforeninger, etablering af  

 lagerfaciliteter samt indkøb af udstyr og køretøjer.
I samme tidsrum  

 finansieres fra dansk side udsendelsen af 6 eksperter, som stilles til  

 rådighed for projektet.
