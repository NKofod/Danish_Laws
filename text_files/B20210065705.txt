Bekendtgørelse om ændring af bekendtgørelse om forbud mod adgang til og restriktioner for lokaler og lokaliteter, krav om mundbind m.v. og coronapas på Erhvervsministeriets område i forbindelse med håndtering af covid-19 § 1 I bekendtgørelse nr. 579 af 31. marts 2021 om forbud mod adgang til og restriktioner for lokaler og lokaliteter, krav om mundbind m.v. og coronapas på Erhvervsministeriets område i forbindelse med håndtering af covid-19, som ændret ved bekendtgørelse 600 af 10. april 2021 og nr. 616 af 10. april 2021, foretages følgende ændringer:
 1. I § 1, stk. 1, nr. 9, 1. pkt., ændres »km2« til: »m2«.
 2. I § 1, stk. 1, indsættes som nr. 10:
»10) Udvalgsvarebutikker og forlystelsesparker og lignende beliggende i de geografiske områder, der fremgår af bilag 1.« 3. § 1, stk. 4, affattes således:
»Stk. 4.  Udvalgsvarebutikker må uanset stk. 1, nr. 10, holde åbent for erhvervsdrivende med henblik på salg af varer til brug for de erhvervsdrivendes erhvervsmæssige virksomhed, jf. dog §§ 2 og 3. Tilsvarende gælder uanset stk. 1, nr. 7 og 9, for udvalgsvarebutikker beliggende i indkøbscentre, arkader og basarer.« 4. I § 1, stk. 5, ændres »nr. 7 og 9« til: »nr. 7, 9 og 10«.
 5. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 15. april 2021.
