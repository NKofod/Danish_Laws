 Min meddelelse nr. 1/1987 indeholder i pkt. 2 oplysning om de takstmæssige  

 erstatningsbeløb for ikke-økonomisk skade (tort) i forbindelse med  

 frihedsberøvelser, der indtræder i perioden 1. april 1987 til 31. marts 1988.
 På grundlag af justitsministeriets bek. 125 11.3.1988 om regulering af  

 erstatnings- og godtgørelsesbeløb i henhold til lov om erstatningsansvar,  

 anvendes med virkning for frihedsberøvelser ,  der indtræder i perioden 1.  

 april 1988 til 31. marts 1989  følgende beløb:
a.
Indenfor det første døgn: 0 - 5 timer 1.200 kr. 5 - 10 timer 1.800 kr.  

 10 - 15 timer 2.500 kr. mere end 15 timer 3.100 kr.
b.
Mere end et døgn:
 3.100 kr. for det første døgn og herudover 350 kr. for hvert påbegyndt  

 efterfølgende døgn.
c.
Anvendelse af isolation under varetægtsfængslingen kan dog i  

 almindelighed forventes at medføre, at erstatningsbeløbet forhøjes til 500  

 kr. pr. dag for den periode, hvor isolationen har været anvendt.
