Højesterets dom af 19. oktober 1984 I en retssag anlagt mod ministeriet for skatter og afgifter nedlagde et  

 telefonselskab påstand om, at selskabet var berettiget til at fratrække  

 momsen vedrørende anskaffelse af varevogne under 3 tons for ca 1 200 sådanne  

 varevogne.
Selskabets montører brugte vognene, der medførte værktøj og  

 reservedele, til kørsel mellem hjem og arbejdssted.
 Nævnet vedrørende merværdiafgift mv havde truffet afgørelse om, at momsen  

 i forbindelse med anskaffelsen af vognene ikke kunne medregnes til selskabets  

 indgående afgift, da vognene ikke kunne anses for udelukkende at blive  

 anvendt ved selskabets afsætning af varer og afgiftspligtige ydelser.
Ved Østre Landsrets dom af 26. april 1982 blev ministeriet frifundet.
To  

 af rettens dommere fandt, at montørernes brug af vogne til transport mellem  

 hjemmet og skiftende arbejdssteder måtte betegnes som privat kørsel.
Der blev herved særlig lagt vægt på, at kørslen foregik uden for den  

 egentlige arbejdstid og inden for begrænset afstand (25 km) fra vedkommende  

 distriktskontor (central), samt på, at montørernes stilling ikke havde en  

 sådan karakter, at det kunne ligestilles med udøvelsen af en egentlig  

 forretningsvirksomhed fra bopælen.
Herefter ansås betingelserne i lovens §  

 16, stk 1, jf § 15, stk 3, for fradrag ikke at være opfyldt.
En dommer udtalte, at ordningen var gennemført for at fremme selskabets  

 rationelle og effektive drift.
Herudover var kørslen mellem hjemmet til  

 første arbejdssted og fra sidste arbejdssted tilbage til hjemmet organiseret  

 således, at kørslen skete i selskabets tjeneste og som et led i dets  

 omsætning af varer og afgiftspligtige ydelser.
Uanset at de ansatte sparede befordringsudgifter, som de ellers ville have  

 haft, fandtes kørslen med vognene, der alene var indkøbt til brug for  

 selskabet, udelukkende at vedrøre selskabets omsætning af varer og  

 afgiftspligtige ydelser.
Herefter kunne afgiften ved indkøbene af vognene  

 medregnes til selskabets indgående afgift, jf lovens § 16, stk 1, jf § 15,  

 stk 3.
 Sagen blev af telefonselskabet indbragt for Højesteret, der ved dom af 19.  

 oktober 1984 gav selskabet medhold i henhold til de i dissensen til  

 landsrettens dom anførte grunde.
