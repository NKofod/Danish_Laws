 I henhold til § 35, stk. 3, og § 36, stk. 3, i justitsministeriets  

 bekendtgørelse nr. 423 af 21. juni 1973 om fuldbyrdelse af frihedsstraf  

 fastsættes følgende regler om anvendelse og fuldbyrdelse af disciplinærstraf  

 over for indsatte og om disciplinærsagers gennemførelse.
§ 1.  Som disciplinærstraf anvendes bøde eller  

 strafcelle.
I forbindelse med betinget strafcelle kan bøde anvendes.
 Stk. 2.  Over for personer, der udstår hæfte, kan dog  

 ikke anvendes bøde.
 § 2.  Bødens størrelse fastsættes under hensyn til  

 overtrædelsens art og omfang til et beløb, der i det enkelte tilfælde ikke  

 overstiger 1 uges arbejdsfortjeneste, beregnet på grundlag af arbejdspengenes  

 normalsats.
 Stk. 2.  Bøde indeholdes i den indsattes arbejdspenge  

 eller dagpenge, eventuelt i løsladelsesbeløbet.
 § 3.  Varigheden af strafcelle fastsættes under hensyn  

 til overtrædelsens art og omfang til et tidsrum af højst 4 uger, dog højst 2  

 uger for indsatte, der udstår hæfte.
 Stk. 2.  Strafcelle kan dog ikke ikendes i mere end 1  

 uge, medmindre der foreligger undvigelse, forsøg herpå, udeblivelse fra  

 udgang eller grovere disciplinærforseelse i øvrigt.
 § 4.  Ikendelse af disciplinærstraf i videre omfang  

 end efter reglerne i §§ 1-3 kan kun finde sted med direktoratets godkendelse.
 § 5.  Hvis den indsattes forhold har givet anledning  

 til, at der i henhold til reglerne om fuldbyrdelse af frihedsstraf træffes  

 andre foranstaltninger - bortset fra erstatning og konfiskation - på grund af  

 misbrug eller utilladelig adfærd, må anvendelse af disciplinærstraf kun finde  

 sted i det omfang, afgørende hensyn til opretholdelse af orden og sikkerhed i  

 institutionen kræver det.
§ 6.  Hvis der er begrundet formodning om, at en  

 indsat har overtrådt bestemmelser, der må antages at medføre disciplinærstraf  

 af strafcelle, kan han midlertidigt anbringes i forhørscelle, hvis det er  

 nødvendigt af hensyn til undersøgelsens gennemførelse.
Er beslutning truffet  

 af anden end institutionens leder, skal denne snarest underrettes herom.
 Stk. 2.  Den indsatte skal snarest muligt orienteres om  

 begrundelsen for anbringelsen og have lejlighed til at udtale sig.
 Stk. 3.  Den tid, en indsat har været anbragt i  

 forhørscelle under disciplinærsagens gennemførelse, fradrages i udståelsen af  

 strafcelle.
 § 7.  Den, der udøver disciplinærmyndigheden, afgør,  

 om disciplinærsagen kan gennemføres på grundlag af den foreliggende  

 indberetning, eller om det af hensyn til klarlæggelse af sagens  

 omstændigheder er påkrævet at indhente yderligere indberetninger eller  

 foretage afhøringer af personale eller indsatte.
 Stk. 2.  Disciplinærsager skal altid behandles hurtigst  

 muligt.
§ 8.  Disciplinærsager om ikendelse af bøder kan  

 gennemføres uden den indsattes tilstedeværelse, dersom overtrædelsen  

 umiddelbart har kunnet konstateres, eller sagens omstændigheder i øvrigt må  

 anses for fuldt klarlagt.
I så fald skal den indsatte skriftligt underrettes  

 om, hvilken afgørelse der agtes truffet og om adgangen til at udtale sig i  

 sagen.
Stk. 2.  Gennemførelse af sagen uden den indsattes  

 tilstedeværelse forudsætter, at han ikke ønsker at udtale sig i sagen.
Hvis  

 han ønsker at få lejlighed hertil, gennemføres disciplinærsagen efter  

 reglerne i § 9.
Stk. 3.  Om disciplinærsagens gennemførelse gøres notat  

 i en særlig protokol.
Notatet skal indeholde en gengivelse af det  

 indberettede, oplysning om, hvilke bestemmelser der er overtrådt og oplysning  

 om afgørelsen.
I notatet skal det anføres, at den indsatte er underrettet om  

 adgangen til at udtale sig.
 § 9.  I disciplinærsager i øvrigt gøres den indsatte  

 bekendt med, hvad der er indberettet, og orienteres i hovedtræk om, hvad der  

 måtte være fremkommet under eventuelle afhøringer i sagen.
 Stk. 2.  Afgørelsen træffes under den indsattes  

 tilstedeværelse, efter at han har haft lejlighed til at udtale sig.
 Stk. 3.  Alle afhøringer skal overværes af en af  

 institutionens funktionærer.
Stk. 4.  Om disciplinærsagens gennemførelse gøres notat  

 i en særlig protokol.
Notatet skal indeholde en gengivelse af det  

 indberettede og de afgivne forklaringer, der skal protokolleres, medens  

 vedkommende er til stede.
Protokollatet søges affattet således, at det kan  

 godkendes af den pågældende.
Notatet skal endvidere indeholde oplysning om,  

 hvilke bestemmelser der anses overtrådt, på hvilket grundlag dette anses for  

 bevist og oplysning om afgørelsen.
 § 10.  Hvis den indsatte ikke ønsker at give møde i  

 anledning af en disciplinærsag, kan sagen gennemføres uden hans  

 tilstedeværelse.
 Stk. 2.  Den indsatte skal underrettes om afgørelsen.
 Stk. 3.  Der gøres notat om disciplinærsagen i  

 overensstemmelse med reglerne i § 9, stk. 4, med tilføjelse om, at den  

 indsatte ikke har ønsket at give møde.
§ 11.  Den indsatte skal efter anmodning have  

 udleveret udskrift af notatet om disciplinærsagen.
Oplysninger kan dog  

 udelades i det omfang, hensynet til institutionens sikkerhed eller til  

 enkeltpersoner klart tilsiger det.
 § 12.  Indsatte, der hensættes i forhørscelle eller  

 udstår strafcelle, anbringes i særlig afdeling eller eget opholdsrum.
Stk. 2.  Åbne anstalter kan med direktoratets  

 godkendelse anvende opholdsrum i nærliggende arresthus.
Under ophold i  

 arrresthus finder reglerne om udståelse af frihedsstraf i anstalt anvendelse.
Stk. 3.  Indsatte, der hensættes i forhørscelle eller  

 udstår strafcelle, er udelukket fra alt fællesskab i institutionen.
Der er i  

 almindelighed adgang til dagligt at tilbringe mindst 1 time i fri luft.
Der  

 er endvidere adgang til deltagelse i gudstjeneste i institutionen, medmindre  

 sikkerhedshensyn taler derimod.
 Stk. 4.  Den indsatte skal anvises beskæftigelse, som  

 kan udføres i enrum.
 Stk. 5.  Den indsatte er ikke undergivet andre  

 begrænsninger end dem, der følger af udelukkelsen fra fællesskab.  

 Institutionenes leder kan dog fastsætte generelle begrænsninger med hensyn  

 til medtagelse af egne effekter i tilfælde, hvor udståelse af strafcelle  

 finder sted i særlig afdeling eller i arresthuse.
 § 13.  Ved hvert kvartals udløb afgiver institutionens  

 leder indberetning til direktoratet om ikendte disciplinærstraffe.  

 Indberetning sker på særlige skemaer.
 § 14.  Cirkulæret træder i kraft den 1. april 1976.
 Stk. 2.  Samtidig ophæves:
 Direktoratets cirkulærskrivelse af 5. august 1960 vedrørende strafcelle,  

 sikringscelle og hensættelse under forhør.
 Direktoratets skrivelse af 6. november 1967 vedrørende fremgangsmåden ved  

 afgørelse af mindre disciplinærsager.
 Direktoratets cirkulære af 5. august 1968 om anvendelse af strafcelle, som  

 ændret ved direktoratets cirkulærskrivelse af 7. april 1970.
 Direktoratets skrivelse af 11. oktober 1968 vedrørende anvendelse af  

 strafcelle i arresthusene.
 Direktorates skrivelse af 11. oktober 1968 vedrørende anvendelse af  

 strafcelle i Københavns fængsler.
 Direktoratets cirkulærskrivelse af 4. juli 1972 om afhøring af indsatte  

 som vidner i disciplinærsager.
 Justitsministeriet, direktoratet for kriminalforsorgen, den 10. marts  

 1976.
H.
H.
Brydensholt.
/J.
Waagensen.
 Til kriminalforsorgens anstalter og arresthusene.
