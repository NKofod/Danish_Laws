 Ankenævnet stadfæstede direktoratets afgørelse, hvorefter »en  

 udkastningsmekanisme for en hurtigt arbejdende kapselkontrolmaskine«  

 ikke ansås at adskille sig væsentligt fra kendt teknik.
År 1984, den 7. marts afsagde patentankenævnet (Beyer, Grønning-Nielsen,  

 P.G.
Jensen, Asger Nielsen, Terndrup Pedersen) følgende K E N D E L S E i sagen j.nr.
P. 28/80:
Klage fra Eli Lilly and Company, USA, v/patentbureau Hofman-Bang & Boutard over patentdirektoratets afgørelse af 30. maj 1980 af patentansøgning nr.  

 2068/75.
Den 12. maj 1975 indleverede klageren til patentdirektoratet en ansøgning  

 om patent på en udkastningsmekanisme for en hurtigt arbejdende  

 kapselkontrolmaskine.
Ansøgningen indeholdt 9 krav.
 Under patentdirektoratets behandling af ansøgningen modholdtes tysk  

 offentliggørelsesskrift nr. 2.243.390, tysk fremlæggelsesskrift nr. 1.904.156  

 og beskrivelsen til USA patent nr. 3.756.402. I den anledning indsendte  

 klageren i tiden fra den 28. november 1977 til den 28. februar 1979 3 nye sæt  

 krav og den 28. februar 1979 og den 21. marts 1980 ændret indledning til  

 beskrivelsen.
 Kravet af 28. februar 1979 er sålydende:
Udkastningsmekanisme for en hurtigt arbejdende  

 kapselklassifikationsmaskine med et inspektionshoved (36), på hvis omkreds  

 kapsler (10), der skal klassificeres, medføres i afstand fra hinanden langs  

 en vandringsbane, et roterbart udkastningshjul (40) med periferisk beliggende  

 kapseloptagende hjulsæder (88) til at medføre kapsler (10) på hjulsiderne i  

 en klassifikationsbane, et organ (108, 110) til at drive udkastningshjulet  

 synkront med inspektionshovedet (36) således, at hjulsæderne successivt  

 frembydes i en kapseloptagende stilling ved en overføringsstation (55) langs  

 inspektionshovedets omkreds, et organ (68) til at overføre kapsler fra  

 inspektionshovedet til hjulsæderne ved overføringsstationen og et sugeorgan  

 (92) til at fastholde kapslerne på hjulsæderne, når kapslerne fremføres af  

 udkastningshjulet langs dettes klassifikationsbane, en udkastningsarm (120),  

 som kan indtage en normal inaktiv stilling uden for klassifikationsbanen for  

 kapslerne på udkastningshjulet og en aktiv stilling, i hvilken  

 udkastningsarmen indgriber på et sted (10b) i klassifikationsbanen og kan  

 bortfeje en kapsel tilhørende en udvalgt klasse fra udkastningshjulet på det  

 nævnte sted, samt et organ (126), der ved et signal fra et  

 klassifikationsorgan ved en eftersynsstation (45) langs inspektionshovedets  

 omkreds fører udkastnigsarmen over i dennes aktive stilling, når en kapsel af  

 den udvalgte klasse nærmer sig indgangsstedet, k e n d e t e g n e t ved et  

 organ (134) på et efterfølgende sted af udkastningshjulets (40)  

 klassifikationsbane, indrettet til at kunne fjerne de kapsler (10), der ikke  

 tilhører den udvalgte klasse, fra udkastningshjulet på det efterfølgende  

 sted.' Ved skrivelse af 30. maj 1980 afslog patentdirektoratet ansøgningen med  

 følgende begrundelse:
 »Det sidst fremsendte krav synes kun at angive et ønske og ikke en  

 klar og tydelig anvisning på, hvilken udformning det omhandlede organ skal  

 have for at der kan opnås den virkning, der tilstræbes opnået ifølge  

 ansøgningen.
Denne virkning synes i øvrigt ikke forklaret tilstrækkelig tydeligt.
Det  

 må dog stadig anses for at være en nødvendighed for udkastningsmekanismens  

 forsatte funktionering, at de kapsler, som ikke er blevet udkastet af  

 udkastningsarmen, bliver fjernet fra udkastningshjulet på et efterfølgende  

 sted, inden udkastningshjulet kan frembyde tomme sæder til optagelse af  

 kapsler fra inspektionshovedet, hvorfor det skønnes at være en  

 selvfølgelighed for en fagmand at tilvejebringe et organ til afskrælning af  

 kapsler fra udkastningshjulet, såfremt en ophævelse af det kapslerne  

 fastholdende vakuum, og en efterfølgende luftstrøm til at blæse kapslerne  

 væk, samt tyngdekraftens indvirkning på kapslerne og den på kapslerne på  

 grund af udkastnigshjulets rotation virkende centrifugalkraft er  

 tilstrækkelig til fjernelse af kapslerne.« Denne afgørelse har klageren ved skrivelse af 30. juli 1980 indbragt for  

 patentankenævnet.
 I skrivelse af 8. oktober 1980 har klageren nedlagt påstand om, at  

 patentdirektoratets afgørelse omstødes, således at ansøgningen optages til  

 fortsat behandling, principalt på grundlag af kravet af 28. februar 1979 med  

 den ændring at udtrykket »et organ (134)» i kravets kendetegnende  

 del erstattes med ordene »en udstødningskam (134)», subsidiært ved  

 at klageren tilføjer et underkrav på den fysiske udformning af kammen som  

 angivet i beskrivelsesteksens side 8, linie 3 til 9.
 Klageren har bl.a. anført:
 »I Direktoratets afslag af 30. maj 1980 hævdes det »at være en  

 selvfølgelighed for en fagmand at tilvejebringe et organ til afskrælning af  

 kapsler fra udkastningshjulet, såfremt en ophævelse af det kapslerne  

 fatholdende vakuum, og en efterfølgende luftstrøm til at blæse kapslerne væk,  

 samt tyngdekraftens indvirkning på kapslerne og den på kapslerne på grund af  

 udkastnigshjulets rotation virkende centrifugalkraft er utilstrækkelig til  

 fjernelse af kapslerne«.
 Ved denne forklaring reduceres det pågældende afskrælningsorgan til at  

 fungere som et sidste sikkerhedsorgan for udstødningen af kapslen, såfremt  

 disse samme kapsler ikke i forvejen er blevet udstødt ved de opremsede midler  

 i form af ophævet vakuum, blæseluft, tyndgekraft og centrifugalkraft.
 Imidlertid fremgår det klart af beskrivelsen af 23. juni 1975, teksten fra  

 side 7 linie 22 til side 8, linie 2, jævnfør side 9, linie 1-5, at mekanismen  

 ifølge opfindelsen netop er indrettet således, at afskrælningsorganet og det  

 eller de opremsede midler skal behandle hver sin kategori af kapsler, nemlig  

 henholdsvis acceptable og kasserbare kapsler.
Der er i og for sig intet i vejen for, at man til udsortering af de  

 acceptable kapsler kunne benytte en anden udkastningsarm af samme form som  

 armen 120, en ophævelse af vakuum i forbindelse med tyngdekraften eller  

 centrifugalkraften, en udslagningshammer, eller tilførsel af blæseluft eller  

 trykvæske.
Ingen af disse løsninger har kunnet tilvejebringe en  

 »ren« adskillelse af de to kapselarter ved kontrol af kapsler med  

 en stor arbejdshastighed, fra 600 til 2000 kapsler per minut, og uden en vis  

 beskadigelse af de ellers accepterbare kapsler.
Først ved ifølge opfindelsen at udforme afskrælningsorganet 134 som en  

 udstødningskam kan arbejdshastigheden af mekanismen forøges til de angivne  

 værdier uden tab af driftssikkerhed, hvilket klart indikerer en tilstrækkelig  

 opfindelseshøjde til patenterbarhed.
Den nærmere udformning af kammen kan  

 være som angivet i beskrivelsesteksten side 8, linie 3 til 9.' Sagen har været behandlet i nævnets møde den 20. februar 1984.
 Klageren havde ikke ønsket at give møde.
 Nævnet udtaler:
 Idet der ikke er grund til at antage, at patentdirektoratet ikke ved den  

 påklagede afgørelse skulle have været opmærksom på, at afskrælningsorganet og  

 de øvrige anviste midler skal behandle hver sin kategori af kapsler, og da  

 det overfor nævnet ikke kan føre til andet resultat, tiltrædes det af de af  

 direktoratet anførte grunde, at ansøgningen er afslået.
Herefter bestemmes:
 Den påklagede afgørelse stadfæstes.
J.
Beyer.
Grønning-Nielsen.
P.G.
Jensen.
Asger Nielsen.
P.
Terndrup Pedersen.
