Fremsat den 24. februar 2005 af trafik- og energiministeren (Flemming  

 Hansen) Forslag til Lov om trafikselskaber Kapitel 1 Trafikselskabers etablering, organisering og  

 finansiering Trafikselskabers etablering § 1.  

  

 Hvert  

 regionsråd etablerer et eller flere trafikselskaber, jf. dog stk. 2.  

 Hver  

 kommune deltager i ét trafikselskab.
Et trafikselskab kan omfatte kommuner i  

 to  

 regioner, hvis regionerne grænser op til hinanden.
Trafikselskaberne er  

 omfattet af § 60 i lov om kommunernes styrelse.
 Stk. 2.  

  

 I Region Sjælland  

 og Region Hovedstaden etableres kun ét samlet trafikselskab, der dækker de to  

 regioners geografiske område, bortset fra Bornholm, hvor Bornholms  

 Regionskommune varetager de opgaver, der efter denne lov påhviler  

 trafikselskaberne.
 Stk. 3.  

  

 Efter fælles  

 anmodning fra de berørte regionsråd samt berørte trafikselskabers bestyrelser  

 og repræsentantskaber kan trafik- og energiministeren efter forhandling med  

 indenrigs- og sundhedsministeren godkende forslag om at ændre et  

 trafikselskabs  

 geografiske område eller forslag om at oprette et nyt trafikselskab.
Trafikselskabers organisering § 2.  

  

 Et  

 trafikselskab ledes af en bestyrelse på højst ni medlemmer.
Medlemmerne  

 udpeges  

 af henholdsvis regionsrådet, jf. stk. 2, og kommunalbestyrelserne, jf.  

 stk. 3, inden for trafikselskabets område.
Trafik- og energiministeren  

 kan  

 i særlige tilfælde tillade, at antallet af bestyrelsesmedlemmer overstiger  

 ni,  

 dog således at antallet af bestyrelsesmedlemmer altid er et ulige antal.
Stk. 2.  

  

 Regionsrådet udpeger blandt rådets medlemmer to medlemmer til bestyrelsen.  

 For  

 trafikselskabet på Sjælland udpeger regionsrådet for Region Hovedstaden og  

 regionsrådet for Region Sjælland hvert ét medlem til bestyrelsen blandt  

 rådets  

 medlemmer.
For trafikselskaber, der omfatter kommuner i to regioner, udpeger  

 de  

 to regionsråd hver et medlem til bestyrelsen blandt rådets medlemmer.
Trafik-  

 og energiministeren kan i særlige tilfælde tillade, at antallet af  

 regionsrådsmedlemmer i trafikselskabernes bestyrelse overstiger to.  

 Regionsrådsmedlemmerne må dog ikke udgøre et flertal i bestyrelsen.
Stk. 3.  

  

 Kommunalbestyrelserne i de deltagende kommuner vælger et repræsentantskab for  

 trafikselskabet, der består af ét medlem fra hver af de deltagende kommuners  

 kommunalbestyrelser.
Repræsentantskabet udpeger de kommunale medlemmer af  

 trafikselskabets bestyrelse ved forholdstalsvalg efter reglen i § 24,  

 stk. 3, i lov om kommunernes styrelse.
 Stk. 4.  

  

 Trafikselskabet fastsætter selskabets vedtægter, som skal godkendes af  

 repræsentantskabet og de berørte regionsråd og derefter af trafik- og  

 energiministeren og indenrigs- og sundhedsministeren.
 Stk. 5.  

  

 Trafik- og  

 energiministeren fastsætter efter forhandling med indenrigs- og  

 sundhedsministeren  

 regler om trafikselskabernes organisering m.v. (standardvedtægt), herunder at  

 standardvedtægten eller dele heraf ikke kan fraviges.
Trafikselskabers finansiering § 3.  

  

 Trafikselskabet finansieres gennem indtægter fra salg af kort og billetter  

 m.v.  

 samt et tilskud fra de deltagende kommuner og regioner.
Stk. 2.  

  

 For så vidt  

 angår trafikselskaber vest for Storebælt beslutter trafikselskabet  

 fordelingen  

 af tilskuddet mellem de deltagende parter.
Tilskudsfordelingen skal godkendes  

 af de berørte regionsråd og repræsentantskabet.
Ingen kommune kan forpligtes  

 til at betale mere end kommunens forholdsmæssige forbrug af trafikselskabets  

 ydelser, herunder individuel handicapkørsel, og en region kan ikke forpligtes  

 til at bidrage med mere end udgifterne til privatbaner og busbetjening af  

 regional betydning i den pågældende region samt de hertil svarende andele af  

 selskabets administrationsudgifter.
Stk. 3.  

  

 Tilskuddet  

 til trafikselskabet på Sjælland dækkes af de deltagende kommuner og Region  

 Hovedstaden og Region Sjælland.
De to regioner bidrager med et tilskud  

 svarende  

 til udgifterne til privatbaner og busruter af regional betydning samt  

 udgifter  

 til fælles administration og drift af selskabet.
Kommunerne bidrager med et  

 tilskud svarende til udgifterne til de lokale busruter samt udgifterne til  

 individuel handicapkørsel for kommunens egne borgere.
Lokale busruter, som  

 kun  

 betjener én kommune, betales af den pågældende kommune. Øvrige lokale ruter  

 betales af de berørte kommuner i et forhold, der afspejler ruternes  

 trafikomfang i de enkelte kommuner og den indbyrdes pendling mellem de  

 pågældende kommuner.
 Stk. 4.  

  

 De  

 deltagende kommuner i trafikselskabet på Sjælland og Region Hovedstaden og  

 Region Sjælland kan, såfremt særlige forhold taler herfor, aftale at fravige  

 principperne i stk. 3.
 § 4.  

  

 Trafik-  

 og energiministeren kan fastsætte regler for hovedstadsområdet om deling af  

 billetindtægter fra offentlig servicetrafik mellem trafikselskabet på  

 Sjælland,  

 Ørestadsselskabet og de jernbanevirksomheder, der udfører trafik som  

 offentlig  

 service på kontrakt med staten.
Stk. 2.  

  

 Hovedstadsområdet omfatter kommunerne i Region Hovedstaden (ekskl.
Bornholms  

 Regionskommune) og Bramsnæs, Greve, Gundsø, Hvalsø, Køge, Lejre, Ramsø,  

 Roskilde, Skovbo og Solrød og Vallø Kommuner.
Kapitel 2 Trafikselskabers opgaver Offentlig servicetrafik m.v.
 § 5.  

  

 Et  

 trafikselskab varetager følgende opgaver inden for trafikselskabets  

 geografiske  

 område:
1)  

 	  

 offentlig  

 servicetrafik i form af almindelig rutekørsel, 2)  

 	  

 fastsættelse af  

 takster og billetteringssystemer, 3)  

 	  

 koordinering og  

 planlægning af offentlig servicetrafik, 4)  

 	  

 individuel  

 handicapkørsel for svært bevægelseshæmmede og 5)  

 	  

 privatbaner.
Stk. 2.  

  

 Trafikselskabets opgaver omfatter også samarbejde om offentlig servicetrafik,  

 der krydser grænsen mellem to trafikselskabers område.
Dette gælder dog ikke  

 for offentlig servicetrafik efter stk. 1, nr. 1, der krydser grænsen til  

 trafikselskabet på Sjælland.
 Stk. 3.  

  

 Trafikselskabet kan efter aftale med en kommune eller en region varetage  

 opgaver vedrørende indkøb af trafik, som kommunen eller regionen skal  

 varetage  

 efter anden lovgivning.
 Stk. 4.  

  

 Trafikselskabet kan endvidere efter aftale med en kommune varetage opgaver  

 vedrørende driften af en færgerute på kommunens vegne.
 Stk. 5.  

  

 I Region  

 Syddanmark kan trafikselskabet eller trafikselskaberne med henblik på  

 betjening  

 af grænseregionen varetage opgaver vedrørende offentlig servicetrafik i form  

 af  

 almindelig rutekørsel over landets grænse.
Takster og billetteringssystemer § 6.  

  

 Trafikselskabet fastsætter takster og billetteringssystemer for den trafik,  

 der  

 varetages af trafikselskabet, jf. dog stk. 4.
Stk. 2.  

  

 Trafikselskabet forpligtes til med virkning senest fra 1. januar 2007 at  

 indgå  

 aftaler med jernbanevirksomheder, der udfører trafik som offentlig service på  

 kontrakt med staten, som sikrer, at passagererne kan købe én billet til  

 rejser,  

 der foregår med både busser og tog.
Aftalerne skal ligeledes sikre, at der  

 inden for trafikselskabets område er mulighed for at anvende samme billet,  

 uafhængig  

 af om passagererne benytter busser eller tog, jf. dog stk. 3.
 Stk. 3.  

  

 Herudover  

 skal trafikselskabet på Sjælland, Ørestadsselskabet og de  

 jernbanevirksomheder,  

 der udfører trafik som offentlig service på kontrakt med staten, sikre, at  

 der  

 er én fælles billettype til alle rejser med bus, tog og metro i  

 hovedstadsområdet.
Stk. 4.  

  

 Taksterne  

 må i gennemsnit ikke stige mere end pris- og lønudviklingen.
Trafik- og  

 energiministeren  

 kan fastsætte regler herom, herunder at i tilfælde af uenighed om  

 takstfastsættelsen mellem de i stk. 2 og stk. 3 nævnte parter vil  

 taksterne blive opskrevet med den forventede pris- og lønudvikling for det  

 kommende år.
 Koordinering og planlægning af offentlig servicetrafik  

 m.v.
 § 7.  

  

 Trafikselskaberne skal samarbejde om at skabe gode muligheder for forbindelse  

 med andre trafikselskabers og statens offentlige servicetrafik, herunder ved  

 tilrettelæggelse af køreplaner.
 Stk. 2.  

  

 Med henblik  

 på at sikre sammenhæng og koordinering mellem trafikselskabernes offentlige  

 servicetrafik indbyrdes og med den statslige offentlige servicetrafik kan  

 trafik-  

 og energiministeren fastsætte regler for samarbejdet.
Stk. 3.  

  

 Trafik- og  

 energiministeren kan fastsætte regler for et samarbejde mellem  

 trafikselskabet  

 på Sjælland, Ørestadsselskabet og de jernbanevirksomheder, der udfører  

 offentlig servicetrafik på kontrakt med staten inden for trafikselskabet på  

 Sjællands område.
Samarbejdet skal mindst omfatte hovedstadsområdet.
 Stk. 4.  

  

 De i  

 stk. 3 nævnte parter udarbejder i samarbejde én gang årligt en rapport,  

 der gør status for samarbejdets resultater og forslag til forbedringer.
§ 8.  

  

 Trafik-  

 og energiministeren udarbejder mindst hvert 4. år efter høring af  

 trafikselskaberne og kommunerne en trafikplan for den jernbanetrafik, der  

 udføres som offentlig servicetrafik på kontrakt med staten.
I planen  

 redegøres  

 for statens overvejelser, og statens prioriteringer fremlægges.
Planen skal  

 bl.a. indeholde oplysninger om politiske og økonomiske servicemålsætninger  

 for  

 den statslige offentlige servicetrafik samt en beskrivelse af besluttede  

 statslige projekter og dispositioner, der berører kapaciteten på  

 jernbanenettet  

 og disses samspil med den eksisterende offentlige servicetrafik.
 § 9.  

  

 Trafikselskabet  

 udarbejder med udgangspunkt i den statslige trafikplan mindst hvert 4. år en  

 plan for serviceniveauet for den offentlige servicetrafik, der varetages af  

 trafikselskabet, jf. § 5.
§ 10.  

  

 Trafikselskabet skal årligt levere oplysninger til Trafik- og  

 Energiministeriet  

 om nøgletal til brug for etablering af en landsdækkende database for  

 offentlig  

 servicetrafik.
Trafik- og energiministeren kan fastsætte bestemmelser om,  

 hvilke oplysninger trafikselskabet skal levere.
Individuel handicapkørsel for svært bevægelseshæmmede § 11.  

  

 Trafikselskabet skal for svært bevægelseshæmmede over 18 år etablere  

 individuel  

 handicapkørsel, som rækker ud over transport til behandling, terapi og  

 lignende.
 Stk. 2.  

  

 Individuel  

 handicapkørsel skal:
1)  

 	  

 som minimum pr. år  

 omfatte 104 enkeltture så tæt til gadedøren som muligt og 2)  

 	  

 foregå i et egnet  

 køretøj.
 Stk. 3.  

  

 Individuel  

 handicapkørsel skal bestilles i rimelig tid inden kørslen.
 Stk. 4.  

  

 Taksterne  

 for individuel handicapkørsel må ikke være væsentligt højere end taksten for  

 øvrig  

 trafik, der varetages af trafikselskabet.
 Stk. 5.  

  

 Trafikselskaberne skal inddrage handicaporganisationerne i forbindelse med  

 tilrettelæggelsen af ordningen for individuel handicapkørsel.
Privatbaner § 12.  

  

 Et  

 trafikselskab kan på privatbanestrækninger 1)  

 	  

 indgå kontrakter med  

 jernbanevirksomheder om mod betaling at udføre passagertrafik som offentlig  

 service, 2)  

 	  

 virke som  

 infrastrukturforvalter efter lov om jernbane og 3)  

 	  

 deltage uden  

 bestemmende indflydelse i selskaber, der forvalter jernbaneinfrastruktur,  

 driver jernbanevirksomhed eller udfører anden virksomhed i tilknytning til  

 jernbanedrift.
 Stk. 2.  

  

 Trafikselskabet  

 på Sjælland kan deltage med bestemmende indflydelse i selskaber, der  

 forvalter  

 jernbaneinfrastruktur, driver jernbanevirksomhed bortset fra udførelse af  

 godstransport eller i selskaber, der udfører anden virksomhed i tilknytning  

 til  

 jernbanedrift.
Stk. 3.  

  

 I  

 privatbaneselskaber, der alene udøver virksomhed som nævnt i § 13,  

 stk. 1, eller anden jernbanetrafik udført som offentlig service, kan et  

 trafikselskab udøve bestemmende indflydelse.
Et trafikselskab kan ligeledes  

 udøve bestemmende indflydelse i et selskab, der inden for trafikselskabets  

 område eller mellem et forretningssted i trafikselskabets område og nærmeste  

 afleverings- eller afhentningssted udfører anden virksomhed i tilknytning til  

 jernbanedrift.
Såfremt et trafikselskab opnår bestemmende indflydelse i et  

 selskab, der ikke udelukkende udfører den i 1. og 2. pkt. nævnte virksomhed,  

 skal aktiviteterne i selskabet og i andre selskaber, som det pågældende  

 selskab  

 kontrollerer, eller trafikselskabets deltagelse heri inden for rimelig tid  

 efter den erhvervelse, der giver bestemmende indflydelse, tilpasses således,  

 at  

 trafikselskabets fremtidige deltagelse er i overensstemmelse med 1. og 2.  

 pkt.
 Stk. 4.  

  

 Trafik- og  

 energiministeren kan fastsætte regler om udøvelsen af trafikselskabets  

 beføjelser efter stk. 1-3.
§ 13.  

  

 Et trafikselskab kan yde  

 aktieselskaber, som udfører jernbanedrift i henhold til koncession, eller som  

 har været drevet i henhold til koncession udstedt i medfør af anlægsloven for  

 den pågældende jernbane (privatbane), støtte til anlæg og drift omfattet af  

 koncessionen.
Regionen betaler udgifter til pension i de nævnte  

 aktieselskaber.
Stk. 2.  

  

 Trafikselskabet fører tilsyn med økonomien og administrationen i  

 aktieselskaber  

 som nævnt i stk. 1. Disse aktieselskaber er forpligtet til at meddele  

 trafikselskabet enhver oplysning om selskabets forhold, som trafikselskabet  

 måtte forlange.
Aktieselskabernes vedtægter og ændringer i disse skal  

 godkendes  

 af trafikselskabet.
Hvis flere trafikselskaber måtte være kompetente efter 1.  

 og 2. pkt., afgør trafik- og energiministeren kompetencespørgsmålet.
 Stk. 3.  

  

 Trafik- og  

 energiministeren kan tillade, at et aktieselskab, som nævnt i stk. 1,  

 driver jernbanevirksomhed uden for de strækninger, hvortil aktieselskabet har  

 koncession.
 Stk. 4.  

  

 Et  

 aktieselskab, som nævnt i stk. 1, kan beslutte at overdrage sin  

 jernbaneinfrastruktur til trafikselskabet eller til tredjemand.
 § 14.  

  

 Kommunalbestyrelser, som ved lovens  

 ikrafttræden deltager i privatbaneselskaber, kan tillige deltage uden  

 bestemmende indflydelse i selskaber, der forvalter jernbaneinfrastruktur,  

 driver jernbanevirksomhed eller udfører anden virksomhed i tilknytning til  

 jernbanedrift.
 § 15.  

  

 Adgangen  

 for koncessionshavere til at drive jernbanevirksomhed berøres ikke af, at de  

 hidtidige koncessioner udløber, forudsat at lovgivningens øvrige betingelser  

 for at drive virksomheden er opfyldt.
 Stk. 2.  

  

 Ved udløb  

 af koncessioner forbliver bestemmelser om ret for staten til at overtage den  

 pågældende  

 jernbaneinfrastruktur i kraft så længe, der drives regelmæssig passagertrafik  

 på den pågældende strækning og indtil et år efter meddelelse til trafik- og  

 energiministeren om ophør af sådan drift.
 § 16.  

  

 Ved  

 anvendelse af bestemmelser i lov eller koncession om ret for staten til at  

 overtage privatbaners infrastruktur skal tilskud ydet af det offentlige til  

 de  

 pågældende privatbaners drift eller anlæg efter den 1. januar 2001 ikke  

 medregnes som indtægt for de pågældende privatbaner ved opgørelse af  

 anlæggenes  

 nettoudbytte eller ved beregning af værdien af aktierne i selskaberne.  

 Tilsvarende  

 skal der bortses fra et eventuelt tilskudselement i betaling ydet af det  

 offentlige i henhold til kontrakt om udførelse af trafik som offentlig  

 service.
 Stk. 2.  

  

 Bestemmelser  

 i lov eller koncession om ret for staten til at overtage privatbanernes  

 infrastruktur  

 har gyldighed mod enhver uden tinglysning.
Bestemmelser for ikke koncessionerede banestrækninger § 17.  

  

 § 12 og § 13, stk. 1, 2 og 4, finder tilsvarende anvendelse  

 for  

 de ikke-koncessionerede banestrækninger Høng-Slagelse og  

 Hillerød-Snekkersten.
 Stk. 2.  

  

 § 12,  

 stk. 1, nr. 1, finder tilsvarende anvendelse for banestrækningen  

 Snekkersten-Helsingør.
 § 18.  

  

 Trafikselskabet  

 på Sjælland kan på grundlag af denne lov uden betaling af afgifter og gebyrer  

 få tinglyst sine rettigheder og adkomstforhold vedrørende banestrækningen  

 Hillerød-Snekkersten.
 Stk. 2.  

  

 Hvis  

 regelmæssig passagertrafik ophører på banestrækningen Hillerød-Snekkersten,  

 har  

 staten ret til vederlagsfrit at overtage jernbaneinfrastrukturen med  

 tilhørende  

 arealer, stationsbygninger m.v.
 Stk. 3.  

  

 Statens ret  

 til overtagelse af jernbaneinfrastruktur efter stk. 2 har gyldighed mod  

 enhver uden tinglysning.
Kapitel 3 Tilladelser til rutekørsel § 19.  

  

 Ved rutekørsel forstås regelmæssig befordring af personer med motorkøretøj i  

 en  

 bestemt trafikforbindelse, som finder sted over mindst 3 kørselsdage og  

 mindst  

 én gang om ugen, og hvor på- eller afstigning kan ske inden for forud  

 fastsatte  

 områder, jf. dog stk. 2. Der kan tillige tilbydes en ekstra ydelse, hvis  

 kørslen er åben for alle uanset ønske om benyttelse af denne ekstra ydelse.
Stk. 2.  

  

 Er  

 rutekørslen åben for alle, betegnes denne som almindelig  

 rutekørsel.
Uanset  

 stk. 1 forstås ved almindelig rutekørsel endvidere:
1)  

 	  

 individuel  

 handicapkørsel for svært bevægelseshæmmede, som rækker ud over befordring til  

 behandling, terapi og lignende, jf. § 11, og 2)  

 	  

 kørsel af passagerer  

 for jernbanevirksomheder og luftfartsselskaber, der er ramt af  

 trafikforstyrrelser.
 Stk. 3.  

  

 Befordres  

 der kun bestemte kategorier af personer, betegnes kørslen som speciel  

 rutekørsel.
Stk. 4.  

  

 Ved  

 fjernbuskørsel forstås rutekørsel, der forløber over mere end to  

 trafikselskabers områder eller mere end området for Trafikselskabet for  

 Sjælland.
Hvis fjernbuskørslen udføres som almindelig rutekørsel, skal der  

 udføres mindst én afgang 4 dage ugentlig på ruten i en periode af mindst 6  

 måneder, medmindre perioden efter tilladelsens udstedelse under ganske  

 særlige  

 omstændigheder forkortes.
§ 20.  

  

 Der kræves tilladelse til udførelse af almindelig rutekørsel.
Til speciel  

 rutekørsel kræves tilladelse, hvis kørslen udføres med motorkøretøj indrettet  

 til befordring af flere end 9 personer, inkl. føreren.
 Stk. 2.  

  

 Tilladelse  

 til rutekørsel udstedes med gyldighed i indtil 5 år.
§ 21.  

  

 Tilladelse til udførelse af rutekørsel, der ikke er fjernbuskørsel, gives af  

 trafik-  

 og energiministeren.
Ved afgørelsen skal der tages hensyn til, om behovet for  

 kørslen er dækket eller vil kunne dækkes ved anvendelse af eksisterende  

 offentlig servicetrafik.
 Stk. 2.  

  

 Trafik- og  

 energiministeren fastsætter regler om trafikselskabernes rutekørsel, herunder  

 om at der ikke skal foretages nogen behovsvurdering som nævnt i stk. 1.
 § 22.  

  

 Tilladelse til fjernbuskørsel gives af trafik- og energiministeren.
 Stk. 2.  

  

 Trafik- og  

 energiministeren kan tillade, at der på en fjernbusrute befordres passagerer  

 mellem  

 flere områder inden for ét trafikselskabs område eller mellem to  

 trafikselskabers område, hvis der indgås overenskomst herom med de berørte  

 trafikselskaber.
 Stk. 3.  

  

 Tilladelse  

 til fjernbuskørsel kan kun gives til offentlige myndigheder eller en  

 virksomhed  

 helt eller delvis ejet af en eller flere offentlige myndigheder, hvis ruten  

 udbydes til private buskørselsvirksomheder, og hvis ruten ikke krydser  

 Storebælt eller Kattegat.
 § 23.  

  

 Trafik-  

 og energiministeren kan fastsætte regler om:
1)  

 	  

 afgivelse af  

 indberetninger om buskørslens omfang og udøvelse, 2)  

 	  

 varsel om ophør, hvis  

 tilladelsens indehaver inden tilladelsesperiodens udløb vil ophøre med at  

 drive  

 ruten, 3)  

 	  

 pligt for indehaveren  

 af tilladelsen til at fortsætte kørslen indtil det tidspunkt, hvor han  

 lovligt  

 kan ophøre med kørslen samt 4)  

 	  

 øvrige vilkår for  

 tilladelsen, herunder om rute, køreplan, takster og befordringspligt.
 § 24.  

  

 En  

 tilladelse til rutekørsel kan tilbagekaldes, hvis indehaveren groft eller  

 gentagne gange har overtrådt vilkårene for tilladelsen, eller hvis en fører  

 eller en anden, der optræder i busvirksomhedens interesse, gentagne gange  

 groft  

 har overtrådt vilkårene for tilladelsen.
Stk. 2.  

  

 Tilbagekaldelse af en tilladelse sker på tid fra 1 til 5 år eller indtil  

 videre.
Tilbagekaldelsen skal indeholde oplysning om indbringelsesmuligheden  

 efter stk. 3 og fristen herfor.
Stk. 3.  

  

 En  

 afgørelse om tilbagekaldelse efter stk. 1 kan forlanges indbragt for  

 domstolene.
Anmodning herom skal inden 4 uger efter, at afgørelsen er meddelt  

 indehaveren af tilladelsen, fremsættes over for den myndighed, der har givet  

 tilladelsen.
Myndigheden anlægger sag mod den pågældende i den borgerlige  

 retsplejes former.
Stk. 4.  

  

 Anmodning  

 om sagsanlæg vedrørende tilbagekaldelse har opsættende virkning, men retten  

 kan  

 ved kendelse bestemme, at den pågældende under sagens behandling ikke må  

 udøve  

 den virksomhed, tilladelsen vedrører.
Hvis tilbagekaldelsen findes lovlig ved  

 dommen, kan det i denne bestemmes, at anke ikke har opsættende virkning.
 § 25.  

  

 En  

 tilladelse til rutekørsel bortfalder, hvis indehaveren ikke længere har  

 tilladelse til erhvervsmæssig personbefordring i henhold til busloven.
 § 26.  

  

 En  

 tilladelse, der er tilbagekaldt eller bortfaldet, jf. §§ 24 og 25, skal  

 straks afleveres til den myndighed, der har givet tilladelsen.
Kapitel 4 Rejsekort og rejseplan § 27.  

  

 Trafikselskaberne, Bornholms Regionskommune,  

 Ørestadsselskabet samt DSB, som samarbejder om at udvikle og drive  

 elektroniske  

 systemer for billettering, kan indgå aftaler i tilknytning hertil, herunder  

 om  

 kommerciel anvendelse af adgangen til billetteringssystemet.  

 Overskud kan udbetales som udbytte til  

 parterne i samarbejdet.
 § 28.  

  

 Trafikselskaberne,  

 Bornholms Regionskommune, Ørestadsselskabet samt DSB, som samarbejder om at  

 udvikle og drive elektroniske systemer for oplysning om rejsetider og  

 rejseplanlægning,  

 kan indgå aftaler i tilknytning hertil, herunder om kommerciel anvendelse af  

 adgangen til systemet.  

 Overskud kan  

 udbetales som udbytte til parterne i samarbejdet.
Kapitel 5 Kontrolafgift og straffebestemmelser § 29.  

  

 Et  

 trafikselskab kan fastsætte kontrolafgift og ekspeditionsgebyr for  

 passagerer,  

 der ikke foreviser gyldig rejsehjemmel (billet eller kort).
 Stk. 2.  

  

 Et  

 trafikselskab kan forlange, at en passager, der ikke er i besiddelse af  

 gyldig  

 rejsehjemmel (billet eller kort), skal forevise legitimation med henblik på  

 at  

 fastslå passagerens identitet.
 Stk. 3.  

  

 Beløb efter  

 stk. 1 kan inddrives ved udpantning og indeholdelse i løn m.v. efter  

 reglerne for inddrivelse af personlige skatter i kildeskatteloven.
 Stk. 4.  

  

 Trafik- og  

 energiministeren kan i samråd med skatteministeren fastsætte nærmere regler  

 om  

 fremgangsmåden i forbindelse med lønindeholdelse efter stk. 3, herunder  

 om  

 straf af bøde for overtrædelse af reglerne.
 Stk. 5.  

  

 Restanceinddrivelsesmyndigheden kan bevilge henstand med betaling af krav  

 efter  

 stk. 3 og eftergive skyldige beløb efter reglerne i lov om opkrævning af  

 skatter og afgifter m.v.
 § 30.  

  

 Medmindre højere straf er forskyldt efter anden lov, straffes med bøde den,  

 der  

 kører rutekørsel uden tilladelse eller overtræder vilkårene i en sådan  

 tilladelse.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 6 Bemyndigelser, ikrafttræden og overgangsbestemmelser  

 m.v.
 § 31.  

  

 Trafik-  

 og energiministeren kan bemyndige Trafikstyrelsen for Jernbane og Færger,  

 Færdselsstyrelsen  

 eller andre statslige myndigheder under Trafik- og Energiministeriet til at  

 udøve ministerens beføjelser i denne lov.
 Stk. 2.  

  

 Trafik- og  

 energiministeren kan fastsætte regler om adgangen til at klage over  

 afgørelser  

 efter denne lov, herunder at afgørelserne skal påklages inden en bestemt  

 frist,  

 eller at afgørelserne ikke kan påklages til trafik- og energiministeren.
 § 32.  

  

 Trafik-  

 og energiministeren fastsætter tidspunktet for lovens ikrafttræden.  

 Ministeren  

 kan fastsætte, at lovens enkelte bestemmelser træder i kraft på forskellige  

 tidspunkter.
§ 33.  

  

 Lov  

 om den lokale og regionale kollektive personbefordring uden for  

 hovedstadsområdet, jf. lovbekendtgørelse nr. 493 af 16. juni 1995, og lov om  

 hovedstadsområdets kollektive persontrafik, jf. lovbekendtgørelse nr. 492 af  

 16. juni 1995, ophæves.
Trafik- og energiministeren fastsætter tidspunktet  

 for  

 ophævelsen af de to love.
Ministeren kan fastsætte, at de to loves enkelte  

 bestemmelser ophæves på forskellige tidspunkter.
Stk. 2.  

  

 Lov nr.  

 1317 af 20. december 2000 om amtskommunernes overtagelse af de statslige  

 ejerandele  

 i privatbanerne ophæves.
Trafik- og energiministeren fastsætter tidspunktet  

 for  

 ophævelse af lov om amtskommunernes overtagelse af de statslige ejerandele i  

 privatbanerne.
Ministeren kan fastsætte, at lovens enkelte bestemmelser  

 ophæves  

 på forskellige tidspunkter.
 Stk. 3.  

  

 Trafik- og  

 energiministeren bemyndiges til at ophæve bestemmelser i koncessioner  

 (privatbaneeneretsbevillinger),  

 som er i modstrid med Danmarks internationale forpligtelser, eller som ikke  

 er  

 tidssvarende.
§ 34.  

  

 I  

 en overgangsperiode forud for etablering af trafikselskaberne, jf. § 1,  

 stk. 1, får forberedelsesudvalgene for regionerne til opgave at  

 forberede  

 oprettelsen af trafikselskaberne.
Forberedelsesudvalgene for Region Sjælland  

 og  

 Region Hovedstaden får i fællesskab til opgave at forberede oprettelsen af  

 trafikselskabet på Sjælland.
§ 35.  

  

 Tilladelser udstedt i henhold til § 3, stk. 1, i lov om buskørsel  

 er  

 gyldige i overensstemmelse med tilladelsens indhold.
Bestemmelserne om  

 rutekørsel i denne lov gælder også for disse tilladelser.
 § 36.  

  

 Bekendtgørelse nr. 519 af 14. juni 2004 om buskørsel forbliver i kraft,  

 indtil  

 den ophæves eller afløses af bestemmelser fastsat i medfør af denne lov.
 § 37.  

  

 I  

 lov om buskørsel, jf. lovbekendtgørelse nr. 107 af 19. februar 2003, som  

 ændret  

 ved § 1 i lov nr. 474 af 9. juni 2004, foretages følgende ændringer:
 1.  


  

 § 1, stk. 2  

  

 og 5, ophæves.  

 Stk. 3 og 4 bliver herefter stk. 2 og 3.
 2.  


  

 § 1 c, 1. pkt.,  

  

 affattes således:
»Tilladelse til erhvervsmæssig personbefordring eller  

 udlejning af motorkøretøjer udstedes med gyldighed i indtil 5 år.« 3.  


  

 Kapitel 2  

  

 ophæves.
 4.  

  

 I  

  

 § 2 a, stk. 1,  

  

 ændres »7« til: »6«.
 5.  

  

 I  

  

 § 2 a, stk. 2,  

  

 ændres »bortset fra  

 sager om rutekørsel, jf. § 1, stk. 2, og« til: «, jf. dog«.
 6.  

  

 I  

  

 § 2 a, stk. 3,  

  

 ændres »stk. 3«  

 til: »stk. 2«.
 7.  


  

 §§ 3-7  

  

 ophæves.
 8.  


  

 § 14, stk. 5,  

  

 ophæves.
 Stk. 6-8 bliver herefter stk. 5-7.
 9.  

  

 I  

  

 § 14, stk. 6,  

  

 der bliver stk. 5,  

 ændres »stk. 3« til: »stk. 2«.
 10.  

  

 I  

  

 § 14, stk. 8,  

  

 der bliver stk. 7,  

 ændres »stk. 1, 2 og 3« til: »stk. 1 og 2«.
 11.  

  

 I  

  

 § 15  

  

 ændres to steder »§ 14,  

 stk. 4-6,« til: »§ 14, stk. 4 og 5,« og fire steder ændres  

 »§ 14, stk. 7,« til: »§ 14, stk. 6,«.
 12.  

  

 I  

  

 § 15, stk. 5,  

  

 ændres »stk. 3«  

 til: »stk. 2«.
 13.  

  

 I  

  

 § 16, stk. 3,  

  

 ændres »stk. 2 og  

 3« til: »stk. 2«.
 14.  

  

 I  

  

 § 18, stk. 1, nr. 8  

  

 ændres », samt«  

 til: ».«.
 15.  


  

 § 18, stk. 1,nr. 9,  

  

 ophæves.
 16  


  

 § 18 a  

  

 og  

  

 § 19  

  

 ophæves.
 17.  

  

 I  

  

 § 22, stk. 1, nr. 1,  

  

 ændres  

 »§ 1, stk. 1-3,« til: »§ 1, stk. 1 og 2,«.
 § 38.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrund og hovedindhold Lovforslaget er en del af den samlede lovgivningsmæssige  

 gennemførelse af en ny kommunalreform.
 Forslaget er således et led i udmøntningen af regeringens  

 aftale fra juni 2004 med Dansk Folkeparti om en strukturreform og den  

 efterfølgende aftalte udmøntningsplan fra september 2004.
 Aftalen indebærer, at der gennemføres en kommunalreform,  

 som grundlæggende ændrer rammerne for varetagelsen af de offentlige opgaver  

 og  

 den offentlige service i Danmark.
Reformen tegner en ny offentlig sektor, hvor kommuner,  

 regioner og stat har hver sin opgavemæssige identitet.
Staten fastlægger de  

 overordnede rammer.
Kommunerne varetager de direkte borgerrettede opgaver og  

 bliver dermed for borgere og virksomheder hovedindgangen til den offentlige  

 sektor.
Fem nye regioner får ansvaret for sundhedsvæsenet samt regionale  

 udviklingsopgaver og får ansvaret for at løse visse driftsopgaver for  

 kommunerne.
 Reformen indebærer, at amtskommunerne, Hovedstadens  

 Sygehusfællesskab og Hovedstadens Udviklingsråd nedlægges, at der sker en ny  

 fordeling af de opgaver, der løses i den offentlige sektor, mellem kommuner,  

 regioner og statslige myndigheder, og at antallet af skatteudskrivende  

 niveauer  

 reduceres fra tre til to.
Det foreliggende lovforslag udmønter den del af aftalen,  

 der vedrører kollektiv trafik, jf. kapitel 11 i aftalen.
Af aftalen fremgår  

 følgende:
»Forligspartierne ønsker at gøre det nemt og enkelt for  

 brugerne at anvende den kollektive trafik.
Derfor skabes en klar  

 ansvarsfordeling mellem togtrafik og bustrafik.
Opgaverne forankres sådan, at  

 de ansvarlige myndigheder får redskaber og tilskyndelse til at skabe de bedst  

 mulige trafikale løsninger for borgerne:
Regionerne står for  

 at oprette trafikselskaber i hele Danmark.
Trafikselskaberne får det samlede  

 ansvar, herunder takstkompetencen, for den lokale og regionale busdrift samt  

 de  

 amtsbaner, der ikke overgår til statsligt niveau.
Trafikselskaberne  

 kan etableres i samarbejde mellem flere regioner, eller der kan etableres  

 flere  

 trafikselskaber inden for én region.
Trafikselskaberne samarbejder om ruter,  

 der krydser grænserne mellem de områder, de dækker.
 Sammenhængen mellem  

 tog og busser sikres og udbygges generelt via dialog om køreplanskoordinering  

 og langsigtede planer mellem staten og trafikselskaberne.
Der oprettes et  

 samlet trafikselskab, der dækker Hovedstadsregionen (ekskl.
Bornholm) og  

 Region  

 Sjælland.
For kommunernes bidrag til det sjællandske trafikselskab fastsættes  

 særlige regler, hvor kommunernes bidrag skal afspejle objektive  

 fordelingskriterier.
I hovedstadsområdet etableres en samarbejdsstruktur, der  

 skal sikre sammenhængen mellem de forskellige kollektive trafikformer.
Trafikselskabernes  

 bestyrelser består af repræsentanter fra region(er) og kommuner og har  

 kommunalt flertal.
Det sikres, at regionerne ikke kan majoriseres i  

 spørgsmål,  

 der har konsekvens for regionernes økonomi.
Den enkelte kommune sikres  

 mulighed  

 for at påvirke udbuddet af busruter inden for egne grænser mod at påtage sig  

 en  

 betydelig del af finansieringsansvaret herfor.
Såvel kommuner som  

 regioner bidrager til finansieringen af trafikselskaberne.
Der tages højde  

 for,  

 at lokale forhold kan begrunde forskellige finansieringsmodeller.
 Regionernes opgaver  

 finansieres gennem en kombination af et udviklingsbidrag fra kommunerne og et  

 bloktilskud fra staten.
Amtsbanerne uden  

 for hovedstadsområdet overdrages til enten staten eller trafikselskaberne  

 efter  

 en konkret vurdering og drøftelse med det pågældende regionsråd.
Det  

 trafikselskab, der dækker hovedstadsområdet, overtager ansvaret for  

 amtsbanerne  

 inden for hovedstadsregionen.
 Staten står for  

 langt størstedelen af togtrafikken og banenettet og fastsætter taksterne i  

 togtrafikken (undtaget de amtsbaner som ikke overgår til statsligt niveau).
Al bustrafik  

 forudsættes som i dag primært udført på kontrakt med private busvognmænd.
Det  

 eksisterende billetsamarbejde mellem bus og tog fortsættes i den nye struktur  

 baseret på den aftalemodel, der i dag anvendes uden for hovedstadsområdet.  

 Herigennem sikres, at der ved takstfastsættelsen opnås en rimelig balance i  

 dækningsbidraget for henholdsvis bus- og togtrafikken.
På længere sigt  

 skal der arbejdes for, at der opnås et mere enkelt og ligetil takstsystem i  

 den  

 kollektive trafik.
Målet er på sigt at etablere et fælles takstsystem for  

 hele  

 den kollektive trafik i landet.
Denne målsætning skal ses i sammenhæng med  

 planerne om etableringen af et landsdækkende elektronisk rejsekort.
 Takstudviklingen  

 underlægges en begrænsning, således at taksterne fremover ikke i gennemsnit  

 må  

 stige mere end pris- og lønudviklingen.
I lovgivningen om  

 trafikselskaber fastsættes, hvornår takststrukturen skal være fastlagt og  

 taksterne underlagt den nævnte begrænsning.« Lovforslaget indebærer, at den nuværende lovgivning om  

 kollektiv trafik, som består af to love, lov om hovedstadsområdets kollektive  

 persontrafik og lov om den lokale og regionale kollektive personbefordring  

 uden  

 for hovedstadsområdet, erstattes med én ny lov om trafikselskaber, som skal  

 gælde for hele landet.
Samtidig ophæves lov om amtskommunernes overtagelse af de  

 statslige ejerandele i privatbanerne, idet bestemmelserne overføres i  

 tilpasset  

 form til dette lovforslag.
Endvidere overføres bestemmelserne om rutekørsel  

 fra  

 lov om buskørsel, således at bestemmelserne om rutekørsel samles i én lov.  

 Busloven vil herefter alene regulere adgangen til erhvervet.
2. Den gældende lovgivning om kollektiv trafik Som nævnt i afsnit 1 er den kollektive trafik reguleret af  

 to love, lov om den lokale og regionale kollektive personbefordring uden for  

 hovedstadsområdet, jf. lovbekendtgørelse nr. 493 af 16. juni 1995 med senere  

 ændringer, og lov om hovedstadsområdets kollektive persontrafik, jf.  

 lovbekendtgørelse  

 nr. 492 af 16. juni 1995 med senere ændringer.
Disse to love foreslås ophævet  

 i  

 forbindelse med lovforslaget.
Hovedstadsområdets kollektive persontrafik med bus og  

 privatbaner varetages i dag af Hovedstadens Udviklingsråd.
Hovedstadens  

 Udviklingsråd har siden 1. juli 2002 været forpligtet til at foretage udbud  

 af  

 buskørslen (dvs. almindelig rutekørsel, vandbusdrift og individuel  

 handicapkørsel). Hovedstadens Udviklingsråd har takstkompetencen for alle  

 rejser med bus og tog inden for hovedstadsområdet, herunder også for  

 togrejser  

 med DSB og DSB S-tog og for metrorejser med Ørestadsselskabet.  

 Billetindtægterne skal deles mellem Hovedstadens Udviklingsråd, DSB og DSB  

 S-tog og Ørestadsselskabet.
I forbindelse med Ørestadsselskabets driftsstart  

 har det vist sig vanskeligt at foretage denne deling af billetindtægterne,  

 idet  

 lovgrundlaget ikke entydigt redegør for, hvordan metroen skal indplaceres i  

 dette system.
Uden for hovedstadsområdet har det været op til  

 amtskommunerne og mindst en tredjedel af kommunerne inden for amtet at  

 beslutte, om der skulle oprettes et fælleskommunalt trafikselskab.
I dag er  

 der  

 oprettet trafikselskaber i Nordjyllands Amt, Viborg Amt, Vejle Amt, Ribe Amt,  

 Sønderjyllands Amt, Vestsjællands Amt og Storstrøms Amt.
I Ringkøbing, Fyn og  

 Århus Amter har amtskommunerne ansvaret for den regionale kollektive  

 bustrafik,  

 mens kommunerne har ansvaret for den lokale trafik.
Langt størstedelen af den kollektive bustrafik er i dag  

 drevet af busvognmænd på udbudte entreprenørkontrakter.
Uden for  

 hovedstadsområdet  

 har der dog ikke i lovgivningen været krav om, at busdriften skal sendes i  

 udbud, og der har derfor været mulighed for egenproduktion, som fx i Århus  

 Kommune ved Århus Sporveje.
3. Lovforslagets indhold 3.1. Oprettelse af trafikselskaber Lovforslaget gør det obligatorisk for regionerne at oprette  

 trafikselskaber.
Alle kommuner skal deltage i et trafikselskab, og ingen  

 kommune kan deltage i mere end ét trafikselskab.
 Forberedelsesudvalgene for regionerne er ansvarlige for, at  

 der med virkning fra 1. januar 2007 i hver region oprettes mindst ét  

 trafikselskab.  

 Forberedelsesudvalgene  

 for regionerne bestemmer således trafikselskabernes geografiske udbredelse på  

 baggrund af høring af sammenlægningsudvalgene for de kommuner, der  

 sammenlægges  

 den 1. januar 2007 og kommunalbestyrelserne for de kommuner, der ikke  

 sammenlægges.  

 Desuden iværksætter forberedelsesudvalgene for regionerne en procedure  

 omkring  

 udpegning af en bestyrelse for trafikselskaberne.
 Trafikselskaberne kan imidlertid også etableres på tværs af  

 to regioner, hvis de to berørte regionsråd er enige om en sådan konstruktion.  

 I  

 første omgang vil det være forberedelsesudvalgene i de to regioner, som  

 bestemmer en sådan konstruktion.
Trafikselskaberne oprettes af regionerne med henblik på, at  

 de kan varetage lokal og regional offentlig servicetrafik.
Det forventes, at  

 der samlet set oprettes et mindre antal trafikselskaber i de tre regioner  

 vest  

 for Storebælt, som vil have større geografisk udstrækning end de nuværende  

 fælleskommunale trafikselskaber.
Der vurderes at være visse stordriftsfordele  

 ved store trafikselskaber, fx i forbindelse med udbud og  

 køreplanskoordinering.  

 De nye større kommuner vil have god mulighed for indflydelse i de enkelte  

 trafikselskaber og forventes således at have interesse i, at der ikke  

 oprettes  

 små trafikselskaber.
 I Region Sjælland og Region Hovedstaden etableres et samlet  

 trafikselskab, der dækker de to regioners geografiske område, bortset fra  

 Bornholm.
For så vidt angår Bornholm foreslås, at det er Bornholms  

 Regionskommune, der varetager de opgaver vedrørende offentlig servicetrafik,  

 som i det øvrige land varetages af trafikselskaberne.
Bornholms  

 Regionskommune  

 kan vælge at oprette et trafikselskab i henhold til de almindelige regler om  

 kommuners mulighed for at henlægge opgaver til kommunale selskaber eller selv  

 at varetage opgaven.
 Eventuelle senere ændringer af trafikselskabernes  

 geografiske område, fx etablering af flere eller færre trafikselskaber, sker  

 efter fælles forslag fra de berørte regionsråd samt berørte trafikselskabers  

 bestyrelser og repræsentantskaber og efter godkendelse af trafik- og  

 energiministeren og indenrigs- og sundhedsministeren.
3.2. Trafikselskabernes organisering Trafikselskabernes bestyrelse udpeges af henholdsvis  

 regionsrådet og kommunalbestyrelserne inden for trafikselskabets område.
De  

 kommunale repræsentanter udpeges af selskabets kommunale repræsentantskab,  

 hvor  

 alle de deltagende kommuner hver har en repræsentant.
Dette gælder også, hvis  

 trafikselskabet omfatter to regioner, hvor de deltagende kommuner på tværs af  

 regionsgrænsen hver har en repræsentant i repræsentantskabet.
Udgangspunktet er, at trafikselskabet ledes af en  

 bestyrelse på højst ni medlemmer, hvoraf de syv medlemmer vælges af  

 repræsentantskabet og to vælges af regionsrådet.
Hvis trafikselskabet  

 omfatter  

 to regioner, vælger hver regionsråd et medlem til bestyrelsen.
Antallet af  

 regionale medlemmer kan dog i særlige tilfælde overstige to, men må ikke  

 udgøre  

 et flertal i bestyrelsen.
 I trafikselskabet på Sjælland udpeger regionsrådet for  

 Region Hovedstaden og regionsrådet for Region Sjælland hvert ét medlem til  

 bestyrelsen.
Trafikselskabets repræsentantskab udpeger de kommunale  

 medlemmer til bestyrelsen.
Hver kommunalbestyrelse vælger et medlem til  

 trafikselskabets repræsentantskab.
Repræsentantskabet skal godkende  

 trafikselskabets  

 vedtægter.
Endvidere skal repræsentantskabet godkende trafikselskabets  

 finansieringsform, dvs. den måde, hvorefter de deltagende parter yder tilskud  

 til trafikselskabets drift.
Det enkelte trafikselskab kan derudover vælge at  

 fastsætte bestemmelser i vedtægterne om, at repræsentantskabet skal have  

 yderligere opgaver.
Sammensætningen af trafikselskabets repræsentantskab og  

 dets opgaver adskiller sig fra de repræsentantskaber, der i dag eksisterer i  

 nogle af de fælleskommunale trafikselskaber.
Repræsentantskabets rolle i de  

 eksisterende fælleskommunale trafikselskaber er meget forskellige.
I nogle  

 tilfælde er repræsentantskabet rådgivende for bestyrelsen, mens det i andre  

 tilfælde godkender regnskab, budget og takster.
Regionsrådet udpeger de regionale medlemmer til  

 bestyrelsen.
Regionsrådet skal ligesom repræsentantskabet godkende  

 trafikselskabets vedtægter.
Endvidere skal regionsrådet ligesom  

 repræsentantskabet godkende trafikselskabets finansieringsform, dvs. den  

 måde,  

 hvorefter de deltagende parter skal yde tilskud til trafikselskabets drift.
 Det fremgår af bestemmelserne om finansiering, at ingen  

 kommune kan forpligtes til at betale mere end det forholdsmæssige forbrug af  

 trafikselskabets ydelser, samt at regionen ikke kan forpligtes til at bidrage  

 med mere end udgifterne til at sikre trafikbetjening af regional betydning.
 Trafik- og energiministeren og indenrigs- og  

 sundhedsministeren vil i standardvedtægten fastsætte bindende regler for  

 kommunernes og regionernes vetoret i forbindelse med finansieringsspørgsmål.
3.3. Trafikselskabernes finansiering Den primære indtægtskilde for trafikselskaberne er  

 indtægter fra passagererne.
Passagerindtægterne vil dog ikke kunne dække alle  

 trafikselskabernes udgifter, og det er derfor nødvendigt med et tilskud fra  

 de  

 deltagende kommuner og regionen eller regionerne i trafikselskabet.
 Som udgangspunkt sigtes mod, at tilskuddet fordeles mellem  

 de enkelte parter i forhold til deres fordele af trafikselskabets ydelser,  

 hvilket giver en hensigtsmæssig incitamentsstruktur i forhold til  

 tilrettelæggelse af trafikselskabets drift.
Kommunernes fordele af trafikselskabets ydelser kan  

 defineres på flere måder.
Det mest hensigtsmæssige skønnes at ville være  

 kommunernes forbrug opgjort efter indbyggernes faktiske brug af  

 trafikselskabets transport.
En sådan opgørelsesmetode skønnes dog ikke  

 praktisk  

 mulig med de nuværende systemer.
 Det foreslås, at trafikselskaberne i de jysk-fynske  

 regioner selv aftaler fordelingen af opgaverne mellem regionen og kommunerne.  

 Det forventes, at trafikselskaberne vil vælge en model, hvor regionen bliver  

 økonomisk  

 ansvarlig for privatbanerne samt et overordnet regionalt busnet, der  

 forbinder  

 bycentre uden banebetjening i hver sin kommune, mens kommunerne finansierer  

 alle lokale ruter og den individuelle handicapkørsel for svært  

 bevægelseshæmmede.
 På grund af en meget uens kommunal og trafikal struktur i  

 trafikselskabet for Sjælland foreslås tilskuddet fordelt efter en metode, der  

 relaterer trafikproduktionen til de enkelte kommuner og regioner i  

 samarbejdet.  

 Der anvendes følgende objektive fordelingsnøgler, jf. § 3, stk. 3:
 Regionerne har det  

 økonomiske ansvar for privatbanerne.
 Regionerne har det  

 økonomiske ansvar for et regionalt busnet, som forbinder bycentre uden  

 indbyrdes banebetjening.
 Regionerne  

 finansierer alle de fælles udgifter i trafikselskabet, som ikke kan henføres  

 til de enkelte busruter, som fx køreplanlægning, udbud af trafik, kundecentre  

 m.v.
 Kommunerne har det  

 økonomiske ansvar for alle ruter, som kun forløber internt i en kommune.
 Kommunerne  

 samarbejder om de øvrige busruter, som berører to eller flere kommuner, idet  

 udgifterne deles af kommunerne i forhold til deres gensidige pendlingsomfang,  

 dog således at det kørselsomfang i en kommune, som overstiger kørselsomfanget  

 i  

 den anden kommune, betales af den kommune med det største kørselsomfang.
 Kommunerne har det  

 økonomiske ansvar for individuel handicapkørsel for svært bevægelseshæmmede.
Kommunerne og regionerne kan i konkrete tilfælde aftale at  

 fravige ovennævnte fordelingsprincipper, såfremt særlige forhold taler  

 herfor,  

 og alle parter er enige herom, fx hvor en rute internt i en kommune har  

 speciel  

 interesse for andre kommuner, jf. § 3, stk. 4 3.4. Trafikselskabernes opgaver Efter forslaget vil det være trafikselskaberne, der står  

 for opgaver vedrørende offentlig servicetrafik i form af almindelig  

 rutekørsel  

 inden for det enkelte trafikselskabs område.
 Ved offentlig servicetrafik forstås trafik, som private  

 virksomheder ikke ville påtage sig i egen forretningsmæssig interesse eller i  

 hvert fald ikke i samme omfang eller på samme vilkår, jf. pkt. 3.6.
Ved almindelig rutekørsel forstås kørsel, der er åben for  

 alle.
Kørslen skal udføres regelmæssigt i en bestemt trafikforbindelse, jf.  

 § 19. Typisk vil kørslen foregå i henhold til en forud fastsat og  

 offentliggjort køreplan.
Bestemmelserne om almindelig rutekørsel gælder for  

 ethvert motorkøretøj uanset størrelse i modsætning til bestemmelserne om  

 speciel rutekørsel, som kun gælder, for så vidt kørslen udføres med busser,  

 jf.  

 lovforslagets § 20, stk. 1. Den almindelig rutekørsel, som  

 trafikselskaberne fremover skal varetage, vil dog typisk foregå med bus, men  

 som nævnt er det ikke et krav.
Befordres der kun bestemte kategorier af  

 personer, betegnes kørslen som speciel rutekørsel.
I forlængelse af varetagelse af opgaven vedrørende  

 offentlig servicetrafik i form af almindelig rutekørsel varetager  

 trafikselskaberne også andre opgaver i tilknytning til den offentlige  

 servicetrafik.
Det drejer sig om fastlæggelse af takster og  

 billetteringssystemer og koordinering og planlægning.
Derudover er det  

 trafikselskabernes  

 opgave at varetage individuel handicapkørsel for svært bevægelseshæmmede.
Endvidere kan trafikselskaberne på privatbaneområdet virke  

 som trafikkøbere og infrastrukturforvaltere samt deltage i de selskaber, der  

 udfører jernbanevirksomhed.
Omfanget af opgaven på privatbaneområdet afhænger  

 af, hvilke privatbaner der overføres til trafikselskaberne, idet det alene  

 fremgår af aftalen om strukturreformen, at privatbanerne i hovedstadsområdet  

 overdrages til trafikselskabet på Sjælland, mens det beror på en konkret  

 vurdering og drøftelse med regionsrådene, om privatbanerne i det øvrige land  

 skal overdrages til trafikselskaberne.
Det vil efter lovforslaget ikke længere være muligt for  

 kommunerne selv at varetage opgaver vedrørende offentlig servicetrafik   

 bortset fra Bornholms Regionskommune.
Ansvaret for indkøb af offentlig  

 servicetrafik  

 er efter lovforslaget samlet i trafikselskaberne.
 Trafikselskaberne vil endvidere have mulighed for  

 egenproduktion af bustrafik inden for egne rammer, jf. at myndigheders  

 egenproduktion er undtaget fra såvel forsyningsvirksomhedsdirektivets og  

 forordning 1191/69s regler, jf. afsnit 7.
 Det forventes, at den altovervejende del af den trafik, som  

 trafikselskaberne skal varetage, fortsat vil blive udført på kontrakt med  

 private busvognmænd.
Trafikselskaberne har herudover ansvaret for fastlæggelse  

 af rutenet og køreplaner med henblik på en lokal og regional busbetjening  

 inden  

 for trafikselskabets område.
Oprettelse og fastlæggelse af lokale ruter i  

 kommunerne vil ske efter ønske fra den enkelte kommune, idet kommunerne selv  

 finansierer de lokale ruter.
Oprettelse af og fastlæggelse af regionale ruter  

 vil  

 ske efter ønske fra den enkelte region, idet regionerne selv finansierer de  

 regionale ruter.
Trafikselskaberne skal i samarbejde med de tilstødende  

 trafikselskaber sørge for trafik, der krydser grænsen mellem to  

 trafikselskaber.
Dette gælder dog ikke for trafikselskabet på Sjælland, som  

 hverken har pligt til eller mulighed for at samarbejde med de andre  

 trafikselskaber om trafik, der krydser trafikselskabets grænse, dog undtaget  

 individuel handicapkørsel for svært bevægelseshæmmede.
 Bornholms Regionskommune har ansvaret for de opgaver, som  

 trafikselskaberne har i det øvrige Danmark.
3.5. Fastsættelse af takster og  

 billetteringssystemer Det følger af forslaget, at trafikselskabet fastsætter  

 takster og billetteringssystemer for den trafik, der varetages af  

 trafikselskabet.
Kompetencen til at fastsætte takster omfatter dels  

 kompetencen til at fastsætte priser og rabatter for rejser inden for  

 trafikselskabet, dels kompetencen til at fastsætte antallet af zoner  

 (zonestrukturen) inden for trafikselskabets grænser.
Samlet set omfatter  

 takstkompetencen pris- og zonestrukturen.
Den nuværende gode sammenhæng i den offentlige  

 servicetrafik på tværs af transportmidlerne skal opretholdes og styrkes.
Det  

 er  

 derfor afgørende, at der indgås aftaler mellem trafikselskaberne og  

 jernbanevirksomheder,  

 som udfører offentlig servicetrafik på kontrakt med staten, der understøtter  

 denne sammenhæng.
Lovforslaget sikrer, at det nuværende frivillige  

 billetsamarbejde mellem busser og tog (Bus&Tog aftaler), hvor  

 passagererne  

 kan købe én billet til hele sin rejse uafhængigt af, om denne måtte foregå  

 med  

 både busser og tog, opretholdes efter kommunalreformen.
I hovedstadsområdet vil det aftalebaserede takstsamarbejde  

 mellem busser, metro og tog være en nyskabelse, idet der i henhold til lov om  

 hovedstadsområdets kollektive persontrafik i dag er pligt til at anvende  

 HURs  

 takster på tværs af transportmidlerne i den kollektive trafik i  

 hovedstadsområdet.
Igennem aftalerne sikres, at trafikselskabet,  

 Ørestadsselskabet og jernbanevirksomheder, der udfører passagertrafik udført  

 som offentlig service, forpligtes til at opretholde det nuværende  

 billetsamarbejde med henblik på, at borgerne ikke oplever  

 serviceforringelser.
Trafikselskaberne forventes i geografisk udstrækning at  

 komme til at dække over flere af de nuværende 25 takstsystemer eller dele  

 heraf.
Dette forhold vil gøre det naturligt, at trafikselskaberne før eller  

 siden vil etablere nye takstsystemer for at opnå en ensartethed i hele  

 selskabets område.
Der igangsættes et udvalgsarbejde med henblik på at anvise  

 modeller for en så glidende overgang til nye takstsystemer som muligt.  

 Udvalgsarbejdet skal klarlægge, hvordan omlægningen af de nuværende  

 takstsystemer bedst kan ske, herunder om det kan ske i forbindelse med  

 implementering af et landsdækkende takstsystem.
Arbejdet sker med deltagelse  

 af  

 de kommunale parter og aktører i den offentlige servicetrafik.
3.6. Persontrafik udført som offentlig service Lovforslaget definerer et trafikselskabs ansvarsområde til  

 bl.a. at være opgaver vedrørende offentlig servicetrafik inden for  

 trafikselskabets område.
Med offentlig servicetrafik forstås trafik, som private  

 virksomheder ikke ville påtage sig i egen forretningsmæssig interesse eller i  

 hvert fald ikke i samme omfang eller på samme vilkår.
Definitionen på  

 offentlig  

 servicetrafik er i overensstemmelse med EU-retten, hvor forpligtelser  

 til  

 offentlig service i Rådets forordning (EØF) nr. 1191/69 af 26. juni  

 1969 om  

 medlemsstaternes fremgangsmåde med hensyn til de med begrebet offentlig  

 tjeneste forbundne forpligtelser inden for sektoren for transporter med  

 jernbane, ad landeveje og sejlbare vandveje med senere ændringer er defineret  

 som forpligtelser, som transportvirksomheden ikke ville påtage sig i  

 egen  

 forretningsmæssig interesse eller i hvert fald ikke i samme omfang og ikke på  

 samme betingelser.
Der er med andre ord tale om trafik, der - samlet  

 set -  

 ikke kan drives kommercielt.
 Herved adskiller begrebet offentlig servicetrafik sig fra  

 begrebet »kollektiv trafik«, der dækker alle former for samtrafik, dels de  

 former, der planlægges eller drives af offentlige myndigheder, og som  

 modtager  

 offentlig støtte, dels de former, som ikke hører under offentlige  

 myndigheders  

 kompetence, og som ikke modtager offentlig støtte.
3.7. Koordinering Det er en forudsætning for en velfungerende offentlig  

 servicetrafik, at de enkelte dele af trafikken er koordineret og fremstår som  

 et sammenhængende hele for brugerne, selv om ansvaret for udførelsen er delt  

 på  

 forskellige parter.
Med det formål skal der sikres en udveksling af  

 trafikselskabernes og statens planer for ændringer i trafikbetjeningen med  

 henholdsvis bus, tog og metro.
Udvekslingen af informationer skal være  

 dækkende  

 og ske i tilstrækkelig god tid til, at parterne kan koordinere hinandens  

 planer  

 i det omfang, der er behov for det.
Informationerne skal omfatte såvel  

 planer,  

 der har betydning for dimensionering og tilrettelæggelse af trafikken på  

 længere sigt, samt de kortsigtede køreplaner, der har betydning for justering  

 af minuttal.
I hovedstadsområdet er der behov for en særlig tæt  

 koordination og et tæt samarbejde vedrørende tog, S-tog, privatbaner, metro  

 og  

 bustrafikken.
Samarbejdet skal udover den køreplanskoordination, der gælder  

 for  

 hele landet, i hvert fald omfatte information, omstigningsforhold og  

 markedsføring  

 af den offentlige servicetrafik.
Samarbejdet skal formaliseres på en  

 hensigtsmæssigt måde, der kan udvikle sig i takt med skiftende behov og  

 fokuspunkter.
Trafik- og energiministeren opstiller efter høring af de  

 relevante parter en plan for samarbejdets organisering og indhold.
3.8. Planlægning Lovforslaget lægger op til, at de nuværende bestemmelser om  

 udarbejdelse af trafikplaner i lov om den lokale og regionale kollektive  

 personbefordring uden for hovedstadsområdet videreføres i tilpasset form,  

 således  

 at der fremover vil skulle udarbejdes trafikplaner i hele landet.
I lov om den lokale og regionale kollektive  

 personbefordring uden for hovedstadsområdet er det fastsat, at trafik- og  

 energiministeren skal udarbejde en beskrivelse af det overordnede,  

 landsdækkende trafiksystem, der skal tjene til afviklingen af den kollektive  

 personbefordring mellem landsdelene (fjerntrafikken), landstrafikplanen.  

 Denne  

 landstrafikplan skulle ifølge loven fungere som grundlag for amtskommunernes  

 planer for den lokale og regionale kollektive persontrafik inden for  

 amtskommunerne.
Bestemmelsen om udarbejdelse af landstrafikplanen og de  

 amtskommunale trafikplaner har ikke i praksis fundet nogen reel anvendelse.
Kravene til planlægning i hovedstadsområdet i henhold til  

 lov om hovedstadsområdets kollektive persontrafik er anderledes end i resten  

 af  

 landet.
Hovedstadens Udviklingsråd er således i medfør af lov nr. 354 af 2.  

 juni 1999 om Hovedstadens Udviklingsråd pålagt at medvirke til en samlet  

 trafikplanlægning i hovedstadsområdet.
Inden for hovedstadsområdet er der  

 derfor løbende blevet udarbejdet kollektive trafikplaner.
Det foreslås, at planlægningsinstrumentet videreføres i  

 lovforslaget, således, at staten fortsat forpligtes til at udarbejde en  

 trafikplan for den statslige offentlige servicetrafiks omfang og  

 serviceniveau,  

 og trafikselskaberne forpligtes til at udarbejde langsigtede planer for den  

 offentlige servicetrafik, som trafikselskaberne er ansvarlige for inden for  

 rammerne af statens planlægning.
Formålet med den langsigtede planlægning er  

 at  

 udmønte politisk/økonomiske servicemålsætninger for den offentlige  

 servicetrafik på længere sigt samt at afdække de fysiske- og  

 kapacitetsmæssige  

 rammeforudsætninger for togtrafikken og dens samspil med den regionale- og  

 lokale offentlige servicetrafik.
På grundlag af planen tilvejebringes  

 rammerne  

 for et fremtidigt sammenhængende offentligt kollektivt trafiksystem.
Den  

 statslige plan skal beskrive fremtidige projekter vedrørende infrastrukturen,  

 herunder fx terminaler.
Planen skal redegøre for de strategiske overvejelser  

 og  

 synliggøre statens prioriteringer.
Trafikselskaberne skal forpligtes til i  

 deres langsigtede planlægning at forholde sig til den statslige planlægning.  

 Planerne udarbejdes hvert 4. år, men kan ajourføres oftere, hvis der er behov  

 for dette, fx i forbindelse med beslutninger i staten om udbud af kontrakter  

 om  

 togtrafik som offentlig service.
3.9. Database for offentlig servicetrafik Med lovforslaget ønskes at sikre offentligt tilgængelige  

 data om udviklingen inden for bussektoren.
Til brug herfor skal  

 trafikselskaberne indrapportere data til Trafik- og Energiministeriet.
På  

 baggrund af data fra trafikselskaberne udarbejdes offentligt tilgængelige  

 oversigter over bl.a. passagertal, vogntimer og vogntimepris, fordelingen på  

 lokal og regional rutetrafik, udgifter og takster.
Til brug for en oversigt  

 over graden af konkurrence på markedet skal trafikselskaberne tillige  

 indsende  

 oplysninger om køreplanstimer pr. operatør, kontraktbetaling pr. operatør og  

 antal busser pr. operatør.
Databasen vil være offentlig tilgængelig og hermed  

 være et nyttigt værktøj for trafikselskaberne til bl.a. at sammenligne  

 forhold  

 vedrørende økonomi og service og sikre god udnyttelse af midlerne i  

 trafikselskaberne til gavn for passagererne i den offentlige servicetrafik.
3.10. Individuel handicapkørsel Med lovforslaget foreslås de gældende regler om individuel  

 handicapkørsel for svært bevægelseshæmmede, som blev indført i 1992 i lov om  

 den lokale og regionale kollektive personbefordring uden for  

 hovedstadsområdet  

 og lov om hovedstadsområdets kollektive persontrafik, videreført.
 Desuden videreføres de præciseringer af bestemmelsen, som  

 forventes indført ved Folketingets vedtagelse af lovforslag om ændring af lov  

 om den lokale og regionale kollektive personbefordring uden for  

 hovedstadsområdet  

 samt lov om hovedstadsområdets kollektive persontrafik (individuel  

 handicapkørsel, rejsekort og rejseplan), som forventes fremsat i foråret 2005  

 (genfremsættelse af L 105, Folketingstidende 2004-2005 tillæg A, side 2991).
3.11. Privatbanerne Den 1. januar 2001 overtog amtskommunerne statens  

 ejerandele i privatbanerne.
I den forbindelse overtog amtskommunerne det  

 økonomiske og administrative tilsyn med privatbanerne.
Trafikselskaberne vil med lovforslaget overtage  

 amtskommunernes funktioner i forhold til privatbanerne såvel økonomisk som  

 administrativt.
Det vil stadigvæk være staten, der har det  

 jernbanesikkerhedsmæssige tilsyn.
Regionerne overtager retten til de  

 nuværende  

 pensions-, drifts- og investeringstilskud, som udbetales fra staten til  

 amtskommunerne, samt amtskommunernes nuværende låneadgang uden for de  

 almindelig lånerammer til finansiering af investeringer.
Lovforslaget  

 indebærer, at der gives trafikselskaberne ret til uanset reglerne om kommunal  

 deltagelse i selskaber at erhverve og besidde aktiemajoriteten i  

 privatbaneselskaber.
Det fremgår af regeringens aftale med Dansk Folkeparti om  

 strukturreformen, at privatbaner uden for hovedstadsområdet overdrages til  

 enten staten eller trafikselskaberne efter en konkret vurdering og drøftelse  

 med de pågældende regionsråd.
Det trafikselskab, der dækker  

 hovedstadsområdet,  

 overtager ansvaret for privatbanerne inden for hovedstadsregionen.
Det er Trafik- og Energiministeriets udgangspunkt, at  

 samtlige nuværende privatbaner overføres til trafikselskaberne.
I den  

 anledning  

 forudsættes, at trafikselskabernes videreførelse af privatbanerne sker på det  

 foreliggende grundlag med lov nr. 1317 af 20. december 2000 om  

 amtskommunernes  

 overtagelse af de statslige ejerandele i privatbanerne samt de juridisk  

 forpligtende aftaler mellem amtskommunerne, HUR og trafik- og  

 energiministeren  

 om overtagelse og videreførelse af privatbanerne.
Det forudsættes endvidere, at trafikselskaberne indtræder i  

 amtskommunernes rettigheder og pligter, som er nedfældet i lovgivningen og i  

 aftalerne.
De retligt bindende aftaler mellem staten og de enkelte  

 amtskommuner  

 angiver vilkår for overdragelsen - herunder vilkår for fremtidige tilskud til  

 drift, pensioner og investeringer, tilbagebetaling og omfordeling af tilskud  

 -  

 i tilfælde af nedlæggelse af baner.
Aftalerne fastsætter ligeledes statens  

 krav  

 på andel i provenuet i tilfælde af videresalg af aktier eller salg af  

 amtsbanernes aktiviteter.
I anlægslovene eller i eneretsbevillingerne for  

 privatbanerne er der bestemmelser, hvorefter der forbeholdes staten ret til  

 at  

 overtage privatbanernes anlæg og arealer.
I tilfælde, hvor det efter  

 forhandling med forberedelsesudvalgene for regionerne måtte blive relevant  

 for  

 staten at overtage en privatbane, kan staten på grundlag af ovennævnte  

 bestemmelser overtage de privatbaner, som trafikselskaberne ikke overtager.
Overdragelsen af de amtslige ejerandele i privatbanerne  

 (aktier) indebærer ikke, at gældende regler om ansættelsesforhold og  

 ansættelsesbetingelser ændres.
Der vil derfor ikke være tale om en  

 virksomhedsoverdragelse, da lønmodtagerne forbliver ansat i samme selskab, og  

 bestemmelserne i virksomhedsoverdragelsesloven finder dermed ikke anvendelse.
 Der er i dag følgende privatbanestrækninger:
  

 	  

 Helsingør-Hornbæk-Gilleleje,   

 	  

 Hillerød-Gilleleje,   

 	  

 Kagerup-Tisvildeleje,   

 	  

 Hillerød-Frederiksværk-Hundested,   

 	  

 Jægersborg-Nærum,   

 	  

 Køge-Fakse  

 Ladeplads,   

 	  

 Hårlev-Rødvig,   

 	  

 Holbæk-Nykøbing S,   

 	  

 Tølløse-Høng,   

 	  

 Nykøbing  

 F.-Nakskov,   

 	  

 Maribo-Bandholm,   

 	  

 Frederikshavn-Skagen,   

 	  

 Hjørring-Hirtshals,   

 	  

 Århus-Odder,   

 	  

 Vemb-Lemvig-Thyborøn  

 og   

 	  

 Varde-Nymindegab.
3.12. Tilladelser til rutekørsel Ved forslaget til kapitel 3 foreslås lov om buskørsels  

 bestemmelser om rutekørsel indarbejdet i loven, således at busloven fremover  

 -  

 i lighed med godskørselsloven - alene regulerer adgangen til erhvervet.
Busloven opererer med to former for buskørsel: rutekørsel  

 og anden form for buskørsel end rutekørsel.
En tilladelse til erhvervsmæssig  

 personbefordring giver ret til at udføre anden form for buskørsel end  

 rutekørsel og kan udstedes til ansøgere, der opfylder buslovgivningens krav  

 til  

 økonomisk baggrund, faglige kvalifikationer og vandel.
Tilladelsen til  

 erhvervsmæssig personbefordring udstedes af Trafik- og Energiministeriet med  

 gyldighed i fem år, og i forbindelse med ansøgning om fornyelse af  

 tilladelsen  

 prøver Trafik- og Energiministeriet, om buskørselsvirksomheden fortsat  

 opfylder  

 buslovgivningens kvalifikationskrav.
 Den nuværende administrationen af reglerne for rutekørsel  

 bygger på den opgavefordeling mellem stat, hovedstadsområdet, amtskommuner og  

 kommuner, der generelt gælder for trafikområdet, og hvorefter fjerntrafik er  

 et  

 statsanliggende, og regionale og lokale trafikopgaver ligger hos de lokale og  

 regionale myndigheder.
 Der foretages behovsprøvelse ved ansøgninger om tilladelse  

 til lokal og regional rutekørsel, og prøvelsen ligger på nuværende tidspunkt  

 hos kommuner, amtskommuner, fælleskommunale trafikselskaber og Hovedstadens  

 Udviklingsråd, der i henhold til busbekendtgørelsen forinden udstedelse af  

 rutekørselstilladelse skal sikre sig, at ansøgeren har tilladelse til  

 erhvervsmæssig personbefordring.
Ved en ændring af busloven i 2002 blev fjernbuskørslen,  

 hvorved forstås rutekørsel over mere end to amtskommuner eller over mere end  

 hovedstadsområdet og en tilstødende amtskommune, liberaliseret.
Alle private  

 buskørselsvirksomheder, der har tilladelse til erhvervsmæssig  

 personbefordring,  

 kan ansøge om og få udstedt tilladelse til fjernbuskørsel, uden at der  

 foretages  

 en vurdering af behovet for den ansøgte rute.
Til gengæld ville offentlige  

 myndigheder ikke kunne få forlænget deres tilladelser til fjernbuskørsel, når  

 de udløb.
Ordningen administreres i dag af Færdselsstyrelsen.
Ved en ændring af busloven i 2004 blev det fastsat, at  

 offentlige myndigheder kan få tilladelse til at udføre fjernbuskørsel under  

 forudsætning af, at de pågældende ruter bliver udbudt til private  

 buskørselsvirksomheder, og at ruterne ikke krydser Storebælt, Kattegat eller  

 Langelandsbæltet.
Tilladelser til offentlige myndigheders fjernbusruter  

 udstedes af Færdselsstyrelsen med udløb den 31. december 2006, idet trafik-  

 og  

 energiministeren inden udgangen af 2006 vil overveje offentlige myndigheders  

 fortsatte mulighed for at drive fjernbusruter efter den 1. januar 2007.
Det foreslås, at tilladelser til rutekørsel gives af trafik-  

 og energiministeren, der ved afgørelsen skal tage hensyn til, om behovet for  

 kørslen er dækket eller vil kunne dækkes ved anvendelse af eksisterende  

 offentlig servicetrafik.
Endvidere foreslås, at trafik- og energiministeren  

 kan  

 fastsætte regler for trafikselskaber, herunder om, at der ikke skal foretages  

 nogen behovsvurdering for trafikselskabernes rutekørsel.
Det vil herved blive  

 vurderet, hvorvidt trafikselskabernes tilladelse skal omfatte både egen  

 rutekørsel og kørsel for trafikselskabet af andre efter udbud eller i henhold  

 til kontrakt.
Der foretages herudover ikke ændringer i bestemmelserne om  

 rutekørsel i forhold til de nugældende bestemmelser i busloven bortset fra de  

 ændringer, der følger af aftalen om kommunalreformen.
For så vidt angår de  

 bestemmelser, hvor der ikke har fundet nogen materiel ændring sted, svarer  

 bemærkningerne til de gældende bestemmelser i busloven.
 Administrative afgørelser og fortolkninger baseret på  

 buslovens bestemmelser om rutekørsel, som indholdsmæssigt er videreført  

 uændret  

 i lovforslaget, vil fortsat kunne danne grundlag for administrationen af  

 bestemmelserne om rutekørsel.
3.13. Rejsekort og rejseplanen Forslaget viderefører den hjemmel til, at Rejsekort A/S og  

 Rejseplanen A/S kan oppebære omsætningsafgift og udbetale udbytte til sine  

 aktionærer, som forventes indført ved Folketingets vedtagelse af lovforslag  

 om  

 ændring af lov om den lokale og regionale kollektive personbefordring uden  

 for hovedstadsområdet  

 samt lov om hovedstadsområdets kollektive persontrafik (individuel  

 handicapkørsel, rejsekort og rejseplan), som forventes fremsat i foråret 2005  

 (genfremsættelse af L 105, Folketingstidende 2004-2005 tillæg A, side 2991).
Parterne bag Rejsekort A/S planlægger, at rejsekortet  

 udstrækkes til at blive en landsdækkende, elektronisk rejsehjemmel, der over  

 en  

 årrække vil kunne erstatte de nuværende billetteringssystemer i den  

 kollektive  

 trafik.
Herved vil tilgængeligheden til den kollektive trafik kunne øges,  

 idet  

 rejsekortet, fuldt implementeret, vil kunne anvendes til al kollektiv trafik  

 i  

 Danmark.
 Rejsekort A/S  

 planlægger at indføre rejsekort som elektronisk rejsehjemmel til kollektiv  

 trafik med busser, metro og tog fra 2008, i første omgang i  

 hovedstadsområdet,  

 hvorefter rejsekortsystemet gradvist forventes at kunne indføres i resten af  

 landet frem til udgangen af 2009.
 Rejsekort A/S blev  

 stiftet i august 2003. Parterne i Rejsekort A/S er pr. januar 2005 DSB, HUR,  

 Ørestadsselskabet, Vestsjællands Trafikselskab, Storstrøms Trafikselskab,  

 Vejle  

 Amts Trafikselskab og Nordjyllands Trafikselskab.
Rejseplanen er en landsdækkende elektronisk køreplan, hvor  

 det er muligt ved elektronisk opslag at tilrettelægge en rejse fra en bestemt  

 destination til en anden på et givent tidspunkt eventuelt ved brug af flere  

 forskellige rejseformer.
Rejseplanen bidrager således til at gøre den  

 kollektive trafik mere tilgængelig, idet rejseplanen stiller en opdateret  

 køreplansinformation til rådighed for passagererne på en overskuelig og  

 lettilgængelig  

 måde.
 Rejseplanen blev officielt lanceret den 1. oktober 1998 og  

 er i dag med 2,8 mio. søgninger på rejser om måneden et af de mest benyttede  

 websteder i Danmark.
 Rejseplanen A/S blev stiftet pr 1. januar 2003. Selskabets  

 aktionærer er de parter, der indtil stiftelsen har finansieret Rejseplanens  

 udviklingsomkostninger.
3.14. Kontrolafgift Forslaget viderefører de nuværende regler i henholdsvis lov  

 om buskørsel og lov om hovedstadsområdets kollektive persontrafik om, at  

 trafikselskaberne  

 kan opkræve kontrolafgift og ekspeditionsgebyr hos passagerer uden gyldig  

 rejsehjemmel.
Desuden videreføres de regler, der forventes indsat i  

 forbindelse  

 med skatteministerens forslag til lov om opkrævning og inddrivelse af visse  

 fordringer og forslag til lov om ændring af forskellige love bl.a. vedrørende  

 inddrivelse.
Trafikselskaberne får således mulighed for at inddrive  

 kontrolafgift  

 og ekspeditionsgebyr ved udpantning og lønindeholdelse.
4. Økonomiske og administrative konsekvenser  

 for det offentlige Med lovforslaget pålægges regionsrådene at oprette  

 trafikselskaber.
Trafikselskaberne finansieres delvist af billetindtægter,  

 delvist af tilskud fra de deltagende regioner og kommuner.
Fordelingen af  

 tilskuddet afgøres af deltagerne i selskaberne, men for trafikselskabet på  

 Sjælland pålægges regionerne at finansiere et regionalt busnet, de  

 privatbaner,  

 som overtages af regionerne, samt udgifter til fælles administration,  

 herunder  

 tjenestemandspensioner og drift af selskabet.
Alle øvrige opgaver, som  

 varetages af trafikselskaberne, herunder drift af lokale busruter og  

 befordring  

 af handicappede, forudsættes finansieret af kommunerne.
Forslaget indebærer, at den kommunale indflydelse på det faktiske  

 serviceniveau øges væsentligt mange steder i landet.
Der etableres en tættere  

 kobling mellem de, som har gavn af trafikken, og de, som betaler.
Dette gøres  

 til et lovfæstet princip på Sjælland, og resten af landet forventes at følge  

 samme grundprincip.
Ved at flytte størstedelen af finansieringsansvaret for  

 bustrafikken tættere på brugerne opnås en mere præcis dimensionering og  

 målretning af serviceniveauet til de faktiske passagerbehov og dermed en mere  

 effektiv udnyttelse af de midler, der stilles til rådighed for den lokale og  

 regionale busbetjening.
Den nye organisering af ansvaret for den offentlige  

 servicetrafik forventes samtidig overordnet set at indebære en  

 effektivisering.  

 Ansvaret for indkøb af offentlig servicetrafik samles over hele landet i  

 trafikselskaberne frem for at være spredt på mange amter og kommuner.
Sigtet  

 er, at de praktiske fælles funktioner i form af indkøb af trafik, udvikling  

 af  

 fælles systemer, køreplaner m.v. samles på nogle færre og større enheder med  

 stordriftsfordele til følge.
En del af de overordnede koordinerende opgaver  

 flyttes til det statslige plan.
Det drejer sig om koordinering mellem tog og  

 bustrafikken samt om dele af de koordinerende opgaver på kort og langt sigt i  

 Hovedstadsområdet.
 Indirekte  

 kan relationerne mellem statskassens og kommunernes og regionernes økonomi  

 påvirkes gennem takstfastsættelsen, som normerer en væsentlig del af  

 indtægterne for trafikselskaberne, DSB og andre togoperatører, der forestår  

 togdrift på kontrakt om offentlig servicetrafik med staten.
 Som det fremgår af aftalen om strukturreformen, vil  

 ændringerne i opgavefordelingen i forbindelse med reformen blive gennemført  

 ud  

 fra princippet om, at reformen er udgiftsneutral, og pengene følger  

 opgaverne.
Trafik- og Energiministeriet udsendte på den baggrund  

 forslag til lov om trafikselskaber i DUT-høring den 15. november 2004.  

 Udgangspunktet for drøftelserne af de økonomiske konsekvenser har været  

 udgiftsniveauerne i regnskaberne for 2003, som er det seneste afsluttede  

 regnskabsår.
Formålet med drøftelserne har været at kvalificere skønnene over  

 de  

 økonomiske konsekvenser, herunder især at nå en teknisk afklaring af de  

 enkelte  

 lovforslags udgiftsopgørelser på de kommunale og amtskommunale driftskonti,  

 bortset fra administration (hovedkonto 6).
Der er enighed om, at der i forbindelse med lovforslaget  

 overføres 1.551 mio. kr. fra den amtskommunale sektor.
Heraf er det Trafik-  

 og  

 Energiministeriets vurdering, at der overføres 802 mio. kr. til  

 primærkommunerne  

 og 749 mio. kr. til regionerne.
Heri er inkluderet 138 mio. kr. vedrørende  

 statsligt tilskud til privatbanerne, som hidtil har været udbetalt over  

 finansloven, men som fra 2005 overføres til bloktilskuddet.
Derudover  

 fortsætter det hidtidige statstilskud til privatbanerne vedrørende  

 investeringer og pensioner.
De anførte beløb er baseret på  

 udgiftsopgørelserne  

 på hovedkonto 2.30-2.35 i regnskab 2003 opregnet til 2005 pris- og lønniveau  

 og  

 2007-opgaveniveau.
 Hertil kommer korrektioner som følge af fordelingen af de  

 amtskommunale administrationsudgifter (hovedkonto 6) og anlægsudgifter på  

 sektorer.
 Der er enighed om, at  

 en væsentlig del af den amtskommunale udgift, der direkte kan henføres  

 til  

 opgaveområdet, er konteret på hovedkonto 6. De direkte henførbare udgifter på  

 hovedkonto 6 vurderes af Trafik- og Energiministeriet at være i  

 størrelsesordenen 300 mio. kr., men kan først endelig opgøres og fordeles,  

 når  

 der er tages stilling til den samlede fordeling af de amtskommunale  

 administrationsudgifter på hovedkonto 6.
Regeringen vil søge tilslutning til den endelige regulering  

 af amternes og kommunernes økonomi i forbindelse med den lovgivning, som  

 fastlægger ændringerne i den kommunale finansiering, herunder tilskuds- og  

 udligningssystemet.
Denne lovgivning fremsættes i folketingssamlingen  

 2005/06.
5. Økonomiske og administrative konsekvenser for  

 erhvervslivet Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering, som har  

 vurderet,  

 at forslaget ikke indeholder økonomiske eller administrative konsekvenser for  

 erhvervslivet.
Forslaget er derfor ikke forelagt et af Økonomi- og  

 Erhvervsministeriets virksomhedspaneler.
6. Miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten Ved offentlig servicetrafik forstås trafik, som private  

 virksomheder ikke ville påtage sig i egen forretningsmæssig interesse eller i  

 hvert fald ikke i samme omfang eller på samme vilkår.
Definitionen på  

 offentlig  

 servicetrafik er dermed i overensstemmelse med EF-retten, hvor  

 forpligtelser  

 til offentlig service i Rådets forordning (EØF) nr. 1191/69 af 26. juni  

 1969  

 om medlemsstaternes fremgangsmåde med hensyn til de med begrebet offentlig  

 tjeneste forbundne forpligtelser inden for sektoren for transporter med  

 jernbane, ad landeveje og sejlbare vandveje, som ændret ved Rådets forordning  

 (EØF) nr. 1893/91 af 20. juni 1991 (forordning 1191/69), er  

 defineret som  

 forpligtelser, som transportvirksomheden ikke ville påtage sig i egen  

 forretningsmæssig interesse eller i hvert fald ikke i samme omfang og ikke på  

 samme betingelser.
Der er med andre ord tale om trafik, der - samlet  

 set -  

 ikke kan drives kommercielt.
Forordning 1191/69 stiller bl.a. krav om, at når  

 transportvirksomheder både præsterer tjenesteydelser, der er omfattet af en  

 forpligtelse til offentlig tjeneste, og udfører andre aktiviteter, skal der  

 være en regnskabsmæssig adskillelse mellem aktiviteterne uden  

 overførselsadgang  

 fra eller til regnskaberne for offentlig service.
Forordningen stiller  

 derudover krav til fastsættelsen af myndighedernes ydelse af kompensation  

 (betaling)  

 for de udførte offentlig serviceforpligtelser samt en årlig efterregulering  

 heraf, en klar definition af offentlig serviceforpligtelserne samt formelle  

 krav til de indgåede kontrakter.
Det fremgår af forordningen, at  

 underretningspligten i statsstøttesager efter EF-traktatens artikel 88,  

 stk. 3, ikke gælder med hensyn til kompensationsydelser efter  

 forordningen.
Kontrakter om buskørsel er endvidere omfattet af  

 udbudskravet i Europa-Parlamentets og Rådets direktiv 2004/17/EF om  

 samordning  

 af fremgangsmåderne ved tilbudsgivning inden for vand- og energiforsyning,  

 transport samt posttjenester (forsyningsvirksomhedsdirektivet),  

 der er  

 gennemført i dansk ret ved bekendtgørelse nr. 936 af 16. september 2004 om  

 fremgangsmåderne ved indgåelse af kontrakter inden for vand- og  

 energiforsyning, transport samt posttjenester.
Det betyder, at der skal  

 foretages udbud i det omfang, offentlige myndigheder ønsker at indgå  

 kontrakter  

 om buskørsel med busvognmænd, hvor kontrakternes værdi overstiger en  

 tærskelværdi på 499.000 EUR, svarende til ca. 3.750.000 kr.
Den anslåede  

 værdi  

 af en kontrakt beregnes på grundlag af det samlede beløb, der efter  

 ordregiverens skøn skal betales, eksklusive moms.
 Offentlige myndigheder kan endvidere vælge at udbyde  

 kontrakter om offentlig servicetrafik med bus og tog, der falder uden for  

 forsyningsvirksomhedsdirektivets udbudskrav.
Offentlige myndigheder skal ved indgåelsen af udbudte  

 kontrakter ikke følge reglerne i forordning 1191/69s afdeling II, III  

 og IV om  

 myndighedernes ydelse af kompensation (betaling) for de udførte offentlig  

 serviceforpligtelser samt en årlig efterregulering heraf.
Forordningens  

 øvrige  

 bestemmelser, herunder bestemmelserne i afsnit V, er gældende også for  

 udbudte  

 kontrakter.
For kontrakter indgået uden forudgående udbud gælder  

 forordningens  

 afdeling II, III og IV, herunder bestemmelserne om fastsættelsen af  

 kompensationens  

 størrelse.
Det følger af forordning 1191/69, at medlemsstaterne kan undtage  

 virksomheder, hvis aktiviteter udelukkende omfatter transportydelser i byer,  

 forstæder eller regioner, fra forordningens anvendelsesområde.
Det fremgår af  

 EF-Domstolens dom af 24. juli 2004 i sag C-280/00, Altmark Trans, at  

 medlemsstaternes  

 eventuelle undtagelser fra forordningens anvendelsesområde skal være fastsat  

 klart, jf. dommens præmisser 43-66 (navnlig præmis 57 og 58). Der er ikke i  

 dansk ret gjort undtagelser for den lokale og regionale trafik fra  

 forordningens anvendelsesområde.
Undtaget fra såvel reglerne i  

 forsyningsvirksomhedsdirektivet og forordning 1191/69 er myndigheders  

 egenproduktion.
Det vil sige, at der er tale om en ordning, der ikke skal  

 anmeldes til kommissionen.
8. Høring Lovforslaget er sendt til høring hos de myndigheder og  

 organisationer, der fremgår af bilag 1 til lovforslaget.
Høringssvarene vil  

 blive fremsendt til Folketingets Trafikudvalg ledsaget af de kommentarer, som  

 udtalelserne måtte give anledning til.
Samlet  

 vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, amtskommuner og  

 kommuner Der er ingen konsekvenser for den offentlige sektor set  

 under ét, jf. afsnit 4 Der er ingen konsekvenser for den offentlige sektor set  

 under ét, jf. afsnit 4 Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Der henvises til afsnit 7, hvor forsyningsvirksomhedsdirektivet  

 og forordning nr. 1191/69 om medlemsstaternes fremgangsmåde med hensyn til de  

 med begrebet offentlig tjeneste forbundne forpligtelser inden for sektoren  

 for transporter med jernbane, ad landeveje og sejlbare vandveje er nærmere  

 omtalt.
Bemærkninger til lovforslagets enkelte bestemmelser Til § 1 Den foreslåede bestemmelse i stk. 1 indebærer, at der  

 i hver region skal oprettes et eller flere trafikselskaber, og at alle  

 kommuner, undtagen Bornholms Regionskommune, er forpligtet til at deltage i  

 et  

 trafikselskab.
 Der kan dog oprettes trafikselskaber på tværs af  

 regionsgrænserne, idet ingen kommune kan deltage i mere end ét trafikselskab.
 Det er  

 forberedelsesudvalgene  

 for regionerne, der er ansvarlige for, at der med virkning fra 1. januar 2007  

 i  

 hver region oprettes mindst ét trafikselskab, jf. § 34.
Trafikselskaberne er omfattet af § 60 i lov om  

 kommunernes styrelse, hvilket bl.a. har den konsekvens, at de almindelige  

 kommunale styrelsesregler gælder i det omfang, at dette lovforslag ikke giver  

 hjemmel til fravigelse.
Trafikselskaberne er således selvstændige  

 formueretssubjekter og er offentligretlige organer, som henregnes til den  

 offentlige forvaltning bl.a. således, at forvaltningsretlige regler, herunder  

 forvaltningsloven og offentlighedsloven, finder direkte anvendelse på  

 trafikselskaberne og deres virksomhed.
Det foreslås i stk. 2, at der etableres ét  

 trafikselskab, der dækker Region Sjælland og Region Hovedstaden, bortset fra  

 Bornholm.
Det er forberedelsesudvalgene for de to regioner, der er ansvarlige  

 for at forberede oprettelsen af dette trafikselskab.
 På Bornholm er det Bornholms Regionskommune, der er  

 ansvarlig for de opgaver, der i det øvrige land varetages af  

 trafikselskaberne.
I stk. 3 foreslås det, at ændring af et trafikselskabs  

 geografiske område - efter den første oprettelse af trafikselskaber pr. 1.  

 januar 2007 - vil kræve enighed blandt de trafikselskaber, der berøres af en  

 eventuel sammenlægning eller udskillelse, herunder også enighed fra de  

 berørte  

 trafikselskabers repræsentantskaber og de berørte regionsråd.
Endelig  

 beslutning om oprettelse af nye trafikselskaber eller sammenlægning af  

 eksisterende trafikselskaber sker ved, at de berørte selskabers bestyrelser,  

 repræsentantskaber og regionsråd i fællesskab retter ønske herom til trafik-  

 og  

 energiministeren og indenrigs- og sundhedsministeren, som herefter i  

 fællesskab  

 træffer den endelige beslutning.
Der skal være tale om en fælles indstilling  

 fra de berørte trafikselskabers bestyrelser, repræsentantskaber og regionsråd  

 for, at trafik- og energiministeren og indenrigs- og sundhedsministeren kan  

 behandle henvendelsen.
Til § 2 Det foreslås i stk. 1, at et trafikselskabs bestyrelse  

 som udgangspunkt højst kan have ni medlemmer.
Trafik- og energiministeren kan  

 dog dispensere herfra, hvis særlige forhold gør sig gældende.
Det vil fx være  

 tilfældet i den situation, hvor alle kommuner på nær to i et trafikselskab  

 vest  

 for Storebælt vil kunne få en plads i bestyrelsen, hvis antallet af  

 bestyrelsesposter udvides til elleve.
I alle tilfælde skal antallet af  

 bestyrelsesmedlemmer  

 være et ulige antal.
 Medlemmerne til trafikselskabets bestyrelse vælges blandt  

 de deltagende kommuners kommunalbestyrelser og de deltagende regioners  

 regionsråd.
Det foreslås i stk. 2, at der som udgangspunkt er to  

 regionale repræsentanter i bestyrelsen.
Trafik- og energiministeren kan dog i  

 særlige tilfælde tillade, at antallet af regionale repræsentanter i  

 bestyrelsen  

 overstiger to.
Det kan fx komme på tale i tilfælde, hvor trafikselskabet  

 omfatter kommuner fra to regioner, og hvor trafikselskabet omfatter et  

 væsentligt større geografisk område af en region end af en anden region.
Dog  

 må  

 de regionale repræsentanter ikke udgøre et flertal i bestyrelsen i forhold  

 til  

 de kommunale repræsentanter.
For så vidt angår trafikselskabet på Sjælland  

 udpeger  

 regionsrådet for Region Hovedstaden og regionsrådet for Region Sjælland hver  

 én  

 repræsentant til bestyrelsen.
 Det foreslås i stk. 3, at kommunalbestyrelserne i de  

 deltagende kommuner vælger et repræsentantskab for trafikselskabet, der  

 består  

 af ét medlem fra hver af de deltagende kommuners kommunalbestyrelser.  

 Repræsentantskabets  

 opgaver er at udpege de kommunale medlemmer til bestyrelsen, godkende  

 trafikselskabets vedtægter og godkende trafikselskabets finansieringsform,  

 dvs.  

 den model, hvorefter de deltagende parter skal yde tilskud til  

 trafikselskabets  

 drift.
Det vil være hensigtsmæssigt, at de kommunalt udpegede  

 medlemmer af bestyrelserne repræsenterer forskellige geografiske egne inden  

 for  

 trafikselskabets område.
Dette gælder i særlig grad trafikselskabet på  

 Sjælland, som ved sin oprettelse dækker et stort geografisk område, men kan  

 også blive tilfældet for de øvrige trafikselskaber alt afhængigt af, hvor  

 mange  

 trafikselskaber der oprettes.
Det foreslås i stk. 4, at det enkelte trafikselskab  

 selv fastsætter sine vedtægter på baggrund af en standardvedtægt, der  

 udarbejdes af Trafik- og Energiministeriet og Indenrigs- og  

 Sundhedsministeriet.
Hermed sikres selskabet mulighed for at tilpasse  

 selskabets anliggender til specifikke, lokale forhold, således at der kan  

 skabes de bedst mulige trafikale løsninger for borgerne.
 Trafikselskabets vedtægter skal godkendes af  

 repræsentantskabet og de berørte regionsråd og derefter af trafik- og  

 energiministeren og indenrigs- og sundhedsministeren, som bl.a. påser, at  

 eventuelle ufravigelige bestemmelser i standardvedtægten er iagttaget.
 Det foreslås i stk. 5, at den standardvedtægt, som trafik-  

 og energiministeren og indenrigs- og sundhedsministeren udarbejder, vil kunne  

 indeholde ufravigelige bestemmelser, fx stemmeregler i forbindelse med  

 vedtagelse af budgettet.
Til § 3 Den foreslåede bestemmelse i stk. 1 fastlægger  

 trafikselskabets finansiering til at være indtægter fra salg af kort og  

 billetter m.v. samt et tilskud fra de deltagende kommuner og regioner.  

 Trafikselskabet  

 vil således have mulighed for at få indtægter fra salg af køreplaner, salg af  

 reklamepladser i busser og andre lignede ydelser med tilknytning til  

 transportopgaven.
Efter §§ 27 og 28 om rejsekort og rejseplan har  

 trafikselskaberne tillige mulighed for at oppebære indtægter på deres  

 engagement i Rejsekort A/S og Rejseplanen A/S i form af omsætningsafgift og  

 udbetaling af udbytte.
 Der sigtes mod, at tilskuddet fordeles mellem de enkelte  

 parter i forhold til deres brug af trafikselskabets ydelser, hvilket giver en  

 hensigtsmæssig incitamentsstruktur i forhold til tilrettelæggelse af  

 trafikselskabets drift.
Det foreslås i stk. 2, at trafikselskaber vest for  

 Storebælt selv bestemmer fordelingen af tilskuddet mellem de deltagende  

 parter.  

 Fordelingen af tilskuddet skal tage hensyn til, at ingen kommune kan  

 forpligtes  

 til at betale mere end det forholdsmæssige forbrug af trafikselskabets  

 ydelser,  

 herunder individuel handicapkørsel.
Fordelingen af tilskuddet skal ligeledes  

 tage hensyn til, at regionerne ikke kan forpligtes til at bidrage med mere  

 end  

 udgifterne til privatbaner og et busnet af regional betydning samt den hertil  

 svarende andel af selskabets administrationsomkostninger.
Det foreslås i stk. 3, at tilskuddet til  

 trafikselskabet på Sjælland dækkes af de deltagende regioner og kommuner.
De  

 to  

 regioner bidrager med et tilskud svarende til udgifterne for busruter af  

 regional betydning og privatbanerne samt udgifter til fælles administration  

 og  

 drift af selskabet.
Kommunerne bidrager med udgifterne til de lokale  

 busruter.  

 Lokale busruter, som kun betjener én kommune, betales af den pågældende  

 kommune. Øvrige busruter betales af de kommuner, som de pågældende ruter  

 betjener.
Udgifterne for den del af en busrutes trafikomfang, der er fælles  

 for  

 to kommuner, deles efter den indbyrdes erhvervspendling mellem de pågældende  

 kommuner, mens resten betales af den kommune, hvori det overskydende  

 trafikomfang  

 foregår.
Reglen finder tilsvarende anvendelse ved kørsel gennem tre eller  

 flere  

 kommuner.
Kommunerne betaler endvidere for individuel handicapkørsel for egne  

 borgere.
Det foreslås i stk. 4, at hvis alle er enige, kan de  

 deltagende kommuner i trafikselskabet på Sjælland og Region Hovedstaden og  

 Region Sjælland aftale at fravige principperne i stk. 3, såfremt særlige  

 forhold taler herfor.
Det kan fx være tilfældet, hvis en rute internt i én  

 kommune har speciel interesse for andre kommuner, og disse kommuner derfor  

 har  

 særskilt interesse i at medfinansiere ruten.
 Der henvises i øvrigt til bemærkningerne under afsnit 3.3.  

 om trafikselskabernes finansiering.
Til § 4 Bestemmelsen indebærer, at trafik- og energiministeren  

 bemyndiges til at fastsætte regler om deling af billetindtægter fra offentlig  

 servicetrafik mellem trafikselskabet på Sjælland, Ørestadsselskabet og de  

 jernbanevirksomheder,  

 der udfører trafik som offentlig service på kontrakt med staten, således at  

 indtægtsdelingen sker efter fastlagte principper, bl.a. således, at hvert  

 enkelt selskab får sin egen andel af billetindtægterne.
Det er hensigten, at  

 de  

 principper, der fastlægges for indtægtsdelingen, skal sikre gode  

 incitamentsstrukturer til gavn for den offentlige servicetrafik i  

 hovedstadsområdet.
Hovedstadsområdet omfatter i dag kommunerne i Region  

 Hovedstaden (ekskl.
Bornholms Regionskommune) og Bramsnæs, Greve, Gundsø,  

 Hvalsø, Køge, Lejre, Ramsø, Roskilde, Skovbo, Solrød og Vallø Kommuner.
I  

 forlængelse af kommunalreformens gennemførelse vil der blive foretaget en  

 justering af, hvilke kommuner der fremover vil være omfattet af  

 hovedstadsområdet.
Dette vil ske i forbindelse med udarbejdelsen af de  

 administrative regler efter stk. 1.
 Der er således tale om de kommuner, der i dag er omfattet  

 af lov om hovedstadsområdets kollektive persontrafik og lov om Hovedstadens  

 Udviklingsråd.
Til § 5 Til stk. 1 Ifølge bestemmelsen skal trafikselskaberne varetage opgaver  

 vedrørende offentlig servicetrafik i form af almindelig rutekørsel,  

 fastsættelse af takster og billetteringssystemer, koordinering og planlægning  

 af offentlig servicetrafik, individuel handicapkørsel for svært  

 bevægelseshæmmede og privatbaner.
Det følger af bestemmelsen, at det er trafikselskaberne,  

 der skal varetage opgaver vedrørende offentlig servicetrafik.
Kommunerne  

 (bortset fra Bornholms Regionskommune) vil således ikke længere selv kunne  

 varetage disse opgaver.
Trafikselskaberne har efter bestemmelsen i stk. 1, nr.  

 1, ansvaret for al offentlig servicetrafik i form af almindelig rutekørsel  

 inden for det enkelte trafikselskabs område.
Almindelig rutekørsel er  

 defineret  

 i lovforslagets § 19.
Omfanget og serviceniveauet af den bustrafik, som  

 trafikselskabet tilbyder, fastlægges ud fra de kommunale og regionale ønsker.  

 Trafikselskaberne har således til opgave at omsætte de kommunale og regionale  

 ønsker til præcise køreplaner og praktisk offentlig servicetrafik betjening.  

 Trafikselskaberne rådgiver kommuner og regioner med hensyn til optimal  

 rutestruktur og serviceniveau, og trafikselskaberne koordinerer ønsker mellem  

 kommuner indbyrdes samt mellem regioner og kommuner.
Trafikselskaberne står  

 for  

 udbud af al offentlig servicetrafik og indkøb af privatbanetrafik, men har  

 også  

 mulighed for egenproduktion.
 Det forventes, at den altovervejende del af den trafik, som  

 trafikselskaberne skal varetage, fortsat vil blive udført på kontrakt med  

 private busvognmænd.
 Derudover står trafikselskaberne for udformning og drift af  

 takstsystemer, køreplanskoordinering, udbud, kontraktindgåelse, løbende  

 kontraktovervågning, handicapkørsel for svært bevægelseshæmmede, information  

 og generel passagerservice og opgørelse af de enkelte busruters økonomi og  

 afregning af tilskud mellem de forskellige deltagere i trafikselskabet m.v.
 Trafikselskabernes forpligtelse til at varetage almindelig  

 rutekørsel indebærer ikke en forpligtelse til at udføre kørsel af passagerer  

 for jernbanevirksomheder og luftfartsselskaber, der er ramt af  

 trafikforstyrrelser, som nævnt i § 19, stk. 2, nr. 2. Der henvises  

 i  

 øvrigt til bemærkningerne til stk. 2-5.
Til stk. 2 Ifølge bestemmelsen er trafikselskaberne forpligtet til at  

 samarbejde om offentlig servicetrafik, der krydser grænsen mellem to  

 trafikselskabers område.
Dette gælder således for al offentlig servicetrafik,  

 også individuel handicapkørsel.
Dog gælder det ikke for offentlig  

 servicetrafik, der krydser trafikselskabet på Sjællands grænser.  

 Trafikselskabet  

 på Sjælland og det eller de trafikselskaber, der har grænse til dette, skal  

 dog  

 samarbejde om individuel handicapkørsel, der krydser grænsen til  

 trafikselskabet på Sjælland.
På den måde opretholdes den retstilstand, der er  

 i  

 dag, for så vidt angår forpligtelsen til at samarbejde om individuel  

 handicapkørsel  

 på tværs af Storebælt.
Trafikselskaberne må ikke selv drive ruter, der berører tre  

 eller flere trafikselskabers område eller mere end trafikselskabet på  

 Sjællands  

 område, jf. definitionen af fjernbuskørsel i § 19, stk. 4.  

 Trafikselskaberne kan dog søge om tilladelse til fjernbuskørsel, hvis ruten  

 udbydes til private buskørselsvirksomheder, og hvis ruten ikke krydser  

 Storebælt eller Kattegat.
Der henvises i øvrigt til bemærkningerne til  

 § 22,  

 stk. 3.
Til stk. 3 Kommunernes forpligtelse til at tilbyde deres borgere  

 trafik i henhold til anden lovgivning, fx folkeskoleloven, berøres ikke af  

 forslaget, men bestemmelsen giver kommunerne mulighed for at vælge at aftale  

 med trafikselskabet, at trafikselskabet på kommunernes vegne står som  

 trafikkøber for sådan trafik.
Bestemmelsen giver endvidere regionerne  

 mulighed  

 for at bruge trafikselskaberne som trafikkøbere for trafik, som regionerne er  

 forpligtet til i henhold til anden lovgivning, fx patientbefordring i henhold  

 til sundhedsloven.
Kommunerne eller regionerne har selv finansieringsansvaret  

 for sådan trafik.
 En sådan koordinering af trafikken vil kunne give visse  

 stordriftsfordele, idet busserne på den måde både kan bruges til fx kørsel  

 med  

 folkeskoleelever og samtidig fungere som almindelig offentlig servicetrafik.
Til stk. 4 Det foreslås, at trafikselskabet efter aftale med  

 en kommune kan  

 varetage opgaver vedrørende driften af en færgerute på kommunens vegne.
Kommunens mulighed for selv at drive færgefart eller for at  

 yde betaling til andre for færgedrift efter reglerne i lov om færgefart  

 berøres  

 ikke, men bestemmelsen giver kommunen mulighed for at vælge at aftale med  

 trafikselskabet, at trafikselskabet på kommunens vegne står som trafikkøber  

 for  

 sådan trafik.
Kommunen har selv finansieringsansvaret for sådan trafik.
 Bestemmelsen indebærer, at færgedriften mere enkelt vil  

 kunne koordineres med den øvrige offentlige servicetrafik inden for  

 trafikselskabets område, herunder vedrørende takster og billetsystemer.
Til stk. 5 Bestemmelsen er med de nødvendige konsekvensrettelser en  

 videreførelse af § 1a i lov om den lokale og regionale kollektive  

 personbefordring uden for hovedstadsområdet.
Det vil være det eller de  

 trafikselskaber i Region Syddanmark, hvis område grænser op til den  

 dansk/tyske  

 grænse, der har mulighed for at benytte hjemlen til at varetage opgaven  

 vedrørende rutekørsel over landets grænse.
Til § 6 Takstkompetencen defineres i lovforslaget som kompetencen  

 til dels at fastsætte priser og rabatter for rejser (takstsystemer) inden for  

 trafikselskabet, dels kompetencen til at fastsætte antallet af zoner  

 (zonestrukturen) inden for trafikselskabets grænser.
Trafikselskabet har som  

 udgangspunkt takstkompetencen for den bus- og togtrafik, som trafikselskabet  

 selv forestår, men forpligtes til at indgå aftaler om billetsamarbejde med  

 operatørerne i statens togtrafik (Bus&Tog aftaler).
 Den nuværende gode sammenhæng i den kollektive trafik på  

 tværs af transportmidlerne skal opretholdes og forbedres efter en  

 kommunalreform.  

 Det er derfor afgørende, at der indgås aftaler mellem trafikselskaberne og  

 jernbanevirksomheder, der udfører trafik som offentlig service på kontrakt  

 med  

 staten, der understøtter denne sammenhæng.
Bestemmelserne i stk. 2 skal sikre, at det nuværende  

 frivillige samarbejde mellem busser og tog, hvor passagererne kan købe billet  

 til hele sin rejse uafhængigt af, om denne måtte foregå med både busser og  

 tog,  

 skal opretholdes efter kommunalreformen.
Derfor forpligtes trafikselskaberne  

 til fra 1. januar 2007 at have indgået aftaler med jernbanevirksomheder om  

 billetsamarbejde, baseret på den aftalemodel i Bus&Tog samarbejdet, der i  

 dag anvendes uden for hovedstadsområdet, således at billetten er gyldig,  

 uanset  

 om transporten foregår med bus eller tog.
Trafik- og Energiministeriet vil i  

 de  

 nuværende kontrakter med DSB og andre jernbanevirksomheder aftale  

 bestemmelser  

 herom.
Bestemmelsen i stk. 3 sikrer, at der i  

 hovedstadsområdet fortsat er én fælles billettype til alle rejser med bus,  

 tog  

 og metro.
For så vidt angår hovedstadsområdet vil det aftalebaserede  

 takstsamarbejde mellem busser, metro og tog være en nyskabelse, idet der i  

 henhold til lov om hovedstadsområdets kollektive persontrafik i dag er pligt  

 til at anvende HURs takster på tværs af transportmidlerne i den  

 kollektive  

 trafik i hovedstadsområdet.
Igennem aftalerne skal det sikres, at  

 trafikselskabet på Sjælland, Ørestadsselskabet og jernbanevirksomheder, der  

 udfører trafik som offentlig service på kontrakt med staten, forpligtes til  

 at  

 opretholde det nuværende billetsamarbejde.
Samarbejdet skal fortsætte efter  

 en  

 kommunalreform i mindst samme udstrækning, så passagererne vil opleve samme  

 høje tilgængelighed på tværs af transportmidlerne.
 Der igangsættes et udvalgsarbejde, der skal klarlægge, hvordan  

 omlægningen af de nuværende takstsystemer bedst kan ske, herunder om det kan  

 ske i forbindelse med implementering af et landsdækkende takstsystem.  

 Arbejdet  

 sker med deltagelse af de kommunale parter og aktører i den offentlige  

 servicetrafik.
Bestemmelsen i stk. 4 bemyndiger trafik- og  

 energiministeren til at fastsætte regler for en begrænsning i  

 takststigningstakten,  

 således at taksterne i gennemsnit højest kan stige svarende til pris- og  

 lønudviklingen.
I forbindelse med fastsættelsen af et sådant loft kan der  

 bl.a.  

 tages højde for omkostningsstrukturerne i den offentlige servicetrafik.
 Bestemmelsen bemyndiger endvidere ministeren til i tilfælde  

 af uenighed mellem trafikselskaberne og de jernbanevirksomheder, der udfører  

 trafik som offentlig service på kontrakt med staten - og i hovedstadsområdet  

 tillige Ørestadsselskabet - at fastsætte generelle regler om, at taksterne  

 opskrives med den forventede pris- og lønudvikling for det kommende år.
Til § 7 Det foreslås i stk. 1, at trafikselskaberne forpligtes  

 til at samarbejde om, at der skabes sammenhæng i den offentlige  

 servicetrafik,  

 uanset at ansvaret for udførelsen er delt på forskellige parter.  

 Trafikselskaberne skal således samarbejde om at skabe gode muligheder for  

 forbindelse med andre trafikselskaber og statens offentlige servicetrafik,  

 herunder ved tilrettelæggelse af køreplaner.
Med bestemmelsen i stk. 2 bemyndiges trafik- og  

 energiministeren til at fastsætte regler for et samarbejde mellem  

 trafikselskaberne indbyrdes og mellem trafikselskaberne og trafikkøberen af  

 statens offentlige servicetrafik, der skal sikre sammenhæng og koordinering  

 af  

 al offentlig servicetrafik i landet.
Reglerne vil blive udarbejdet efter  

 høring  

 af de relevante parter.
Endvidere foreslås det i stk. 3, at trafik- og energiministeren  

 bemyndiges til at fastsætte regler for et samarbejde mellem trafikselskabet  

 på  

 Sjælland, Ørestadsselskabet og de jernbanevirksomheder, der udfører trafik  

 som  

 offentlig servicetrafik på kontrakt med staten inden for trafikselskabet på  

 Sjællands område.
Samarbejdet skal bl.a. omfatte  

 fælles information, omstigningsforhold og markedsføring af den  

 offentlige servicetrafik.
Samarbejdet skal mindst omfatte hovedstadsområdet,  

 idet der i hovedstadsområdet er behov for en særlig tæt koordination og et  

 tæt samarbejde  

 vedrørende tog, privatbane, S-tog, metro og bustrafikken.
 Trafik- og Energiministeriet forestår  

 sekretariatsbetjeningen af det samarbejde, der er omtalt i stk. 3.
Det foreslås i stk. 4, at de i stk. 3 nævnte  

 parter forpligtes til én gang årligt at udarbejde en rapport, der giver en  

 status for samarbejdets resultater og forslag til forbedringer.
Rapporten  

 skal  

 sendes til trafik- og energiministeren.
Til § 8 Det foreslås, at trafik- og energiministeren mindst hvert  

 4. år efter høring af trafikselskaberne og kommunerne skal udarbejde en  

 trafikplan for den jernbanetrafik, der udføres som offentlig servicetrafik på  

 kontrakt med staten.
Planen skal omfatte såvel forhandlet offentlig  

 servicetrafik og udbudt offentlig servicetrafik.
Formålet med planen er at  

 udmønte politisk/økonomiske servicemålsætninger for den offentlige  

 servicetrafik på længere sigt samt at afdække de fysiske og kapacitetsmæssige  

 rammeforudsætninger for togtrafikken og dens samspil med den trafik, som  

 trafikselskaberne varetager.
 Planen revideres hvert 4. år, men kan ajourføres oftere,  

 hvis der findes behov for dette, fx i forbindelse med beslutninger i staten  

 om  

 udbud af kontrakter om togtrafik som offentlig service.
Planen udarbejdes efter høring af trafikselskaberne for at  

 sikre en dialog mellem staten og trafikselskaberne.
Herved kan  

 trafikselskaberne indrette deres trafik i forhold til den statslige  

 offentlige  

 servicetrafik, ligesom der bliver mulighed for, at lokale ønsker kan  

 afspejles  

 i det statslige udbud af jernbanetrafikken.
 Kommunerne skal ligeledes høres om trafikplanen, idet  

 kommunerne kan have særlige interesser i trafikplanen udover de synspunkter,  

 der kommer frem i forbindelse med trafikselskabets høringssvar.
 Den første trafikplan forventes udarbejdet i 2007.
 Samtidig giver det borgerne mulighed for at danne sig et  

 overblik over den statslige jernbanetrafiks omfang og serviceniveau.
 Planen skal udover at tjene som udgangspunkt for  

 trafikselskabernes planlægning også indgå i kommunernes udarbejdelse af  

 kommuneplaner, jf. planloven.
Til § 9 Det foreslås, at trafikselskaber med udgangspunkt i den  

 statslige trafikplan mindst hvert 4. år skal udarbejde en plan for  

 serviceniveauet for den trafik, som trafikselskabet varetager.
Planen skal  

 beskrive bl.a. betjeningsomfang og således synliggøre, hvilke prioriteringer  

 der er foretaget i den offentlige servicetrafik inden for trafikselskabets  

 område.
Trafikselskabernes planlægning vil også skulle indgå i  

 kommunernes udarbejdelse af kommuneplaner, jf. planloven.
For at sikre, at  

 kommunerne får tilstrækkelig tid til at behandle sammenhængen til  

 trafikplanlægningen  

 i den fysiske planlægning, bør trafikselskabet udarbejde sine planer i  

 forlængelse af statens trafikplan.
 Trafikselskabet skal sende deres trafikplan til Trafik- og  

 Energiministeriet og skal samtidig offentliggøre denne.
Til § 10 Med bestemmelsen bemyndiges trafik- og energiministeren til  

 at udarbejde regler om, hvilke oplysninger trafikselskaberne skal levere.
 Trafikselskaberne vil fx skulle levere oplysninger om  

 passagertal, vogntimer og vogntimepris, fordelingen på lokal og regional  

 rutetrafik, udgifter, takster, oplysninger om køreplanstimer pr. operatør,  

 kontraktbetaling pr. operatør og antal busser pr. operatør.
 Databasen vil være offentlig tilgængelig og hermed være et  

 nyttigt værktøj for trafikselskaberne til bl.a. at sammenligne forhold  

 vedrørende økonomi og service og sikre god udnyttelse af midlerne i  

 trafikselskaberne til gavn for passagererne i den offentlige servicetrafik.
Til § 11 Til stk. 1 Der er tale om en videreførelse af de nuværende regler om  

 handicapkørsel for svært bevægelseshæmmede med de præciseringer af  

 minimumskravene, som forventes indført ved Folketingets vedtagelse af  

 lovforslag om ændring af lov om den lokale og regionale kollektive  

 personbefordring uden for hovedstadsområdet samt lov om hovedstadsområdets  

 kollektive persontrafik (individuel handicapkørsel, rejsekort og rejseplan),  

 som forventes fremsat i foråret 2005 (genfremsættelse af L 105,  

 Folketingstidende 2004-2005 tillæg A, side 2991).
Ordningen er en transportordning for personer, der som  

 følge af deres bevægelseshandicap har behov for hjælpemidler og som følge  

 deraf  

 ikke kan benytte den almindelige offentlige transport - selv om  

 transportmidlet  

 måtte være handicapvenligt indrettet.
Ved svært bevægelseshæmmede forstås  

 kørestolsbrugere og personer, der bruger ganghjælpemidler som krykkestokke og  

 gangbukke og lignende.
Svært bevægelseshæmmede, der har behov for, men   

 fx på  

 grund af et synshandicap  ikke anvender et ganghjælpemiddel, er også  

 omfattet  

 af ordningen.
Personer, der har invalidevogn, er ikke udelukket fra  

 transportordningen.
Det samme gælder plejehjemsbeboere.
 Andre grupper af handicappede end svært bevægelseshæmmede  

 på 18 år og derover er ikke omfattet af ordningen, men bestemmelsen udelukker  

 ikke, at trafikselskaberne kan tilbyde andre grupper af handicappede at  

 deltage  

 i ordningen.
Bestemmelsen omfatter kørsel til sociale aktiviteter og  

 fritidsformål (spontankørsel), idet kørsel til behandling, terapi og lignende  

 er omfattet af anden lovgivning.
Spontankørsel skal ses i modsætning til, at  

 kørsel til behandling, terapi og lignende typisk er en tilbagevendende  

 kørsel.  

 Der er således ikke tale om krav på her og nu kørsel, jf.  

 bemærkningerne  

 nedenfor til stk. 3, om at kørslen skal bestilles i rimelig tid, inden  

 den  

 skal finde sted.
Til stk. 2 Der fastlægges minimumskrav til kørslen, som kan stilles  

 fra brugerens side til den individuelle handicapkørsel.
Der er tale om en  

 præcisering af det gældende lovgrundlag.
Handicapkørselsordningen indgår som en del af  

 trafikselskabernes almindelige forpligtelse til at udføre offentlig  

 servicetrafik i form af almindelig rutekørsel.
Principperne for den  

 individuelle handicapkørsel for svært bevægelseshæmmede skal således i  

 tilpasset form svare til principperne bag de offentlige kollektive ordninger  

 i  

 modsætning til private individuelle ordninger, som fx taxikørsel.
Den  

 tidsmæssige placering af kørslen skal derfor være inden for normal  

 køreplantid.
104 enkeltture årligt Der skal som minimum tilbydes 104 enkeltture årligt til den  

 enkelte svært bevægelseshæmmede.
Bestemmelsen er ikke til hinder for, at de  

 enkelte trafikselskaber tilbyder flere ture eller giver mulighed for tilkøb  

 af  

 flere ture.
En opdeling af de 104 ture i kortere intervaller hen over  

 året (fx en opdeling, hvor der tilbydes 26 enkeltture pr. kvartal, hvor  

 ikke-benyttede ture bortfalder ved kvartalets slutning) har i visse tilfælde  

 givet en negativ virkning for brugerne, som på den måde er blevet frataget  

 muligheden for selv at tilrettelægge kørslen.
Som et eksempel kan nævnes  

 kørsel  

 til fritidsaktiviteter, som kun kan dyrkes om sommeren.
Der vil derfor ikke  

 kunne stilles krav om, at den enkelte bruger fordeler sine ture jævnt hen  

 over  

 året.
Brug af ordningen sker alene efter ønske fra brugeren, som kan bestille  

 kørsel på de tidspunkter, der passer brugeren.
Kørsel til gadedøren Kørslen skal foregå så tæt til gadedøren som muligt.
Hermed  

 menes, at da der er tale om en individuel kørselsordning, vil transporten ske  

 til og fra en bestemt adresse i modsætning til almindelig kollektiv  

 transport,  

 som sker til og fra stoppesteder, stationer m.v.
Kørslen omfatter hjælp til ind- og udstigning af køretøjet  

 og hjælp til, at ganghjælpemidlet og eventuel bagage løftes ind og ud af  

 køretøjet.
Derudover er der ikke bestemte krav til den hjælp, som brugeren  

 kan  

 forvente i forbindelse med kørslen.
Ordningen har således ikke til formål at sikre, at enhver  

 uanset førlighed kan benytte ordningen.
Bl.a. har det ikke været intentionen,  

 at der i forbindelse med den individuelle handicapkørsel skulle tilbydes  

 bistand i samme udstrækning, som den ydes af ambulanceførere, dvs. bistand  

 inde  

 i boligen, nedbæring eller liggende befordring.
Egnede køretøjer Kørslen skal foregå i biler eller busser, der er egnede til  

 transport af svært bevægelseshæmmede, som er brugere af kørestol eller et  

 ganghjælpemiddel.
Kørslen vil typisk foregå i specialindrettede  

 handicapbusser.
Til stk. 3 Brugerne skal bestille kørsel i rimelig tid, således at  

 trafikselskaberne har mulighed for at tilrettelægge og planlægge kørslen.
Der  

 vil typisk være tale om flere timer før kørslen, men der kan også i visse  

 særlige situationer være tale om flere dage før kørslen.
Fx i forbindelse med  

 højtider og kørsel over længere afstande kan det være nødvendigt af hensyn  

 til  

 trafikselskabernes tilrettelæggelse og planlægning af kørslen, at kørslen  

 bestilles længere tid i forvejen.
Til stk. 4 Det var forudsat i forbindelse med det oprindelige  

 lovforslag, at taksterne for individuel handicapkørsel ikke må ligge  

 væsentligt  

 højere end prisen for øvrig kollektiv persontransport inden for  

 trafikselskabets område.
Til stk. 5 Forslaget indebærer, at handicaporganisationerne løbende  

 skal inddrages i forbindelse med trafikselskabernes praktiske  

 tilrettelæggelse  

 af ordningerne.
På den måde sikres, at de svært bevægelseshæmmedes erfaringer  

 med tilrettelæggelse af ordningerne indgår i forbindelse med løbende  

 tilpasninger af ordningerne.
Til § 12 Der er tale om en videreførelse af bestemmelserne i  

 § 6 a i lov om den lokale og regionale kollektive person  

 personbefordring  

 uden for hovedstadsområdet og § 4 a i lov om hovedstadsområdets  

 kollektive  

 persontrafik.
Disse bestemmelser vil fremover gælde for trafikselskaberne.
Trafikselskaberne får med lovforslaget en funktion som  

  

 trafikkøber  

  

 i forhold til privatbanerne  

 på linje med og ved siden af Trafik- og Energiministeriets rolle som  

 trafikkøber efter lov om jernbane.
Endvidere bliver trafikselskaberne  

 infrastrukturforvaltere i forhold til jernbaneinfrastruktur, som  

 trafikselskaberne enten selv ejer eller efter aftale med ejeren forvalter.  

 Endelig kan et trafikselskab  

  

 deltage i  

 selskaber, der udfører jernbanevirksomhed m.v.
 Bestemmelsen fastlægger i stk. 1 de  

 tre funktioner i forhold til  

 jernbanedrift, som trafikselskaberne kan vælge at udøve på  

 privatbanestrækninger.
Efter nr. 1  

 kan  

 trafikselskabet indgå kontrakter med jernbanevirksomheder om mod betaling at  

 udføre passagertrafik som offentlig service, jf. lov om jernbane, herunder  

 tildeling af kanaler til den ønskede trafik fra vedkommende  

 infrastrukturforvalter,  

 hvis denne ikke er trafikselskabet selv.
Det skal bemærkes, at bestemmelsen i  

 nr. 1 alene vedrører egentlige købsaftaler, hvor en operatør mod betaling  

 stiller en vis mængde jernbanetrafik til rådighed.
Der er således ikke efter  

 denne bestemmelse mulighed for, at trafikselskabet kan engagere sig på anden  

 måde i forhold til operatøren end ved betaling for den pågældende  

 transportydelse.  

 Der kan således ikke fra trafikselskabets side ydes drifts- eller  

 anlægsstøtte,  

 hverken i form af tilskud, garantistillelse eller lignende.
Sådan støtte kan  

 alene meddeles inden for rammerne af den foreslåede § 13, stk. 1.
I henhold til den foreslåede nr. 2  

 kan trafikselskabet derfor fungere som infrastrukturforvalter  

 efter reglerne herom i lov om jernbane.
Denne funktion omfatter først og  

 fremmest ansvaret for infrastrukturen (skinner, signaler og broer m.v.),  

 vedligeholdelse samt muligheden for mod betaling at tildele ledig  

 infrastrukturkapacitet  

 (kanaler) til jernbanevirksomheder.
Opnåelse af status som  

 infrastrukturforvaltere forudsætter, at det pågældende trafikselskab  

 erhverver  

 ejendomsretten til jernbaneinfrastruktur fra et privatbaneselskab, jf.  

 § 13, stk. 4, eller det på anden måde ved aftale skaffer sig adgang  

 til at råde over infrastruktur.
Endelig gives med nr. 3 trafikselskabet en generel adgang  

 til at deltage  

  

 uden bestemmende  

 indflydelse  

  

 i selskaber, der forvalter jernbaneinfrastruktur eller driver  

 jernbanevirksomhed, herunder virksomhed uden for den pågældende region.  

 Adgangen til deltagelse efter nr. 3 omfatter selskaber, der forvalter  

 jernbaneinfrastruktur,  

 driver jernbanevirksomhed eller udfører anden virksomhed i tilknytning til  

 jernbanedrift.
Ved udførelse af jernbanevirksomhed forstås befordring af  

 personer og transport af gods m.v. på jernbane.
Med anden virksomhed i  

 tilknytning til jernbanedrift haves særligt den mulighed for øje, at  

 trafikselskabet for at medvirke til den fornødne finansiering ønsker at  

 deltage  

 i et materielselskab, der udlejer jernbanemateriel til jernbanevirksomheder.  

 Bestemmelsen omfatter ikke selskaber, hvis virksomhed ikke er specifikt  

 knyttet  

 til jernbanedrift.
Rengøring, catering o. lign. falder således udenfor.
Med stk. 2  

 videreføres  

 den kompetence, som Hovedstadens Udviklingsråd (HUR) har i dag på  

 privatbaneområdet  

 til at udøve bestemmende indflydelse i selskaber, der udfører  

 infrastrukturforvaltning, driver jernbanevirksomhed bortset fra godstransport  

 eller udfører anden virksomhed i tilknytning til jernbanedrift.
Det er dog  

 ikke  

 hensigten, at trafikselskabet på Sjælland skal kunne udøve bestemmende  

 indflydelse i selskaber, der ud over virksomhed med tilknytning til  

 jernbanedrift tillige udfører andre aktiviteter, fx busvirksomhed.
I henhold til stk. 3 kan privatbanerne med udgangspunkt i  

 privatbanens forretningssted udleje materiel og personel til godstransport ud  

 over trafikselskabets område og til nærmeste afleverings- eller  

 afhentningssted  

 for større godsoperatører.
De større jernbanegodsoperatører udfører ikke  

 godstransport i lokalområderne, hvor privatbanerne har forretningssted.
For  

 at  

 opnå forbindelse til de større nationale og internationale godslinjer skal  

 godsvognene derfor fragtes til og fra godsterminaler.
I den sammenhæng  

 understøtter privatbanerne opretholdelsen af fødelinjer for de større  

 godsvirksomheder,  

 hvor godsvogne bringes frem og tilbage mellem godsterminalerne og  

 slutkunderne.  

 Hermed kan privatbanerne udleje materiel og mandskab til andre  

 jernbanevirksomheders udførelse af denne tilbringertrafik, såfremt  

 godsterminalen ikke ligger i trafikselskabets område, hvor privatbanen har  

 sit  

 forretningssted.
 Det foreslås i stk. 4, at der gives ministeren  

 bemyndigelse til at fastsætte nærmere regler om udøvelsen af trafikselskabets  

 beføjelser efter stk. 1 og 2. Det er hensigten, at der kan fastsættes  

 forskrifter,  

 der sikrer, at de generelle regler om funktionerne som trafikkøber og  

 infrastrukturforvalter i lov om jernbane følges, men med den tilpasning, som  

 indpasningen i trafikselskabets styreform tilsigter.
Til § 13 Bestemmelsen er en videreførelse af § 6 b i lov om den  

 lokale og regionale kollektive personbefordring uden for hovedstadsområdet.  

 Bestemmelsen fastlægger i stk. 1  

 rammerne  

 for de oprindelige privatbaneselskaber, dvs. privatbaneselskaber, der drives  

 eller har været drevet i henhold til koncession udstedt i medfør af lov eller  

 anlægslov for den pågældende bane.
Der er således ikke mulighed for at bringe  

 bestemmelsen i anvendelse i forhold til andre jernbanevirksomheder, jf dog  

 bestemmelsen i § 17.
Ifølge bestemmelserne kan koncessionshaverne drive den  

 pågældende jernbanevirksomhed videre også efter koncessionens udløb.
Det er  

 imidlertid ikke hensigten, at jernbanedriften som sådan skal bringes til  

 ophør,  

 eller at de pågældende jernbanevirksomheder ikke længere skal være omfattet  

 af  

 lovgivningens regler om privatbaner, herunder trafikselskabernes tilsyn efter  

 stk. 2.
Den støtte, som kan ydes til anlæg og drift omfattet af  

 koncessionen, skal tildeles under overholdelse af bestemmelserne i Rådets  

 forordning nr. 1191/69, der er omtalt ovenfor i de almindelige bemærkningers  

 afsnit  

 7, Forholdet til EU-retten.
Da de offentlige serviceforpligtelser  

 i disse  

 tilfælde leveres uden, at opgaverne har været genstand for et forudgående  

 udbud, finder bestemmelsen i forordningens afdeling II, III og IV om  

 myndighedernes  

 ydelse af kompensation (betaling) for de udførte offentlig  

 serviceforpligtelser  

 samt en årlig efterregulering heraf anvendelse.
Trafikselskabernes tilsyn med privatbaneselskaberne i  

 stk. 2 omfatter alle selskabets forhold, bortset fra det  

 jernbanesikkerhedsmæssige  

 tilsyn.
Dette gælder også for de ikke-koncessionerede strækninger.
Efter stk. 3  

 kan  

 ministeren tillade, at privatbaner udfører jernbanevirksomhed uden for de  

 strækninger, hvortil der er givet koncession.
Det forudsættes, at sådan  

 tilladelse  

 gives på vilkår af, at det pågældende privatbaneselskab opgiver sin eneret  

 til  

 at drive jernbanevirksomhed på den strækning, hvortil selskabet har  

 koncession.  

 Dette kan ske enten ved at overdrage infrastrukturen til trafikselskabet  

 eller  

 tredjemand, der så som infrastrukturforvalter kan tildele andre operatører  

 infrastrukturkapacitet, eller det kan ske ved, at selskabet selv som  

 infrastrukturforvalter giver andre operatører denne adgang.
Efter  

 stk. 4  

 får privatbaneselskabernes besluttende organer adgang til at overdrage  

 privatbaneselskabets jernbaneinfrastruktur til trafikselskabet eller til  

 tredjemand.
Med bestemmelsen præciseres det, at der skal være en adgang for  

 privatbaneselskaberne til at udskille infrastrukturen fra selve  

 jernbanevirksomheden uanset det forhold, at de i medfør af de oprindelige  

 anlægslove udstedte koncessioner omfatter den samlede drift.
Der kan være  

 endog  

 betydelige omkostninger forbundet med vedligeholdelse af  

 jernbaneinfrastruktur,  

 og selv en vederlagsfri overdragelse vil dermed ikke nødvendigvis være udtryk  

 for nogen begunstigelse af modtageren.
Det forudsættes, at en eventuel  

 overdragelse til trafikselskabet sker i overensstemmelse med  

 aktieselskabslovens regler om retshandler mellem et selskab og dets  

 aktionærer.
 Det skal dog bemærkes, at det ikke er hensigten med  

 bestemmelsen at give mulighed for ved overdragelse af infrastrukturen at  

 begrænse statens ret efter de oprindelige anlægslove til overtagelse af  

 infrastrukturen.
Til § 14 Bestemmelsen omfatter de kommunalbestyrelser, der i dag  

 deltager i et privatbaneselskab, fx som aktieejer.
Bestemmelsen indebærer  

 således, at disse kommunalbestyrelser tillige vil kunne deltage i  

 privatbaneselskaber,  

 som udfører anden virksomhed i tilknytning til jernbanedrift, fx udlejning af  

 materiel med lokomotivførere til godskørsel.
Til §§ 15 og 16 Bestemmelserne er en videreførelse af §§ 11 og 12 i  

 lov om amtskommunernes overtagelse af de statslige ejerandele i  

 privatbanerne.
I henhold til § 15, stk. 1, kan  

 koncessionshaverne drive den pågældende jernbanevirksomhed videre også efter  

 koncessionens udløb.
Så længe der i lovgivningen findes bestemmelser om  

 privatbaner, skal disse finde anvendelse i forhold til de ved lovens  

 ikrafttræden eksisterende privatbaner uden hensyn til koncessionernes senere  

 udløb.
Ved udløb af koncessioner forbliver ifølge stk. 2 bestemmelser om  

 ret for staten til at overtage den pågældende jernbaneinfrastruktur i kraft  

 så  

 længe, der drives regelmæssig passagertrafik på den pågældende strækning og  

 indtil et år efter meddelelse til trafik- og energiministeren om ophør af  

 sådan  

 drift.
Ifølge § 16, stk. 1, skal der ikke ved anvendelse  

 af bestemmelser om statens ret til overtagelse ved beregningen af overskud  

 ske  

 indregning af tilskud fra det offentlige.
Med henblik på tilfælde, hvor det  

 offentliges udgift til privatbanen måtte være konverteret til betaling for  

 trafik udført som offentlig service, vil det tilskudselement, der måtte være  

 indeholdt heri, på tilsvarende måde skulle holdes uden for ved opgørelsen af  

 det pågældende selskabs nettoudbytte eller værdi.
Dette princip gennemføres  

 uanset en eventuel opsplitning af aktiviteterne mellem flere selskaber.
 Bestemmelsen i stk. 2  

 vedrører statens ret til at overtage infrastrukturen, herunder  

 også, at statens rettigheder i så henseende har gyldighed mod enhver uden  

 tinglysning.
Til § 17 Bestemmelsen i stk. 1  

 er en videreførelse af § 6 c i lov om den lokale og regionale  

 kollektive personbefordring uden for hovedstadsområdet, der omhandler  

 banestrækningen Høng-Slagelse, som er en tidligere DSB-strækning.  

 Bestemmelsen  

 indebærer, at for denne del af Høng-Tølløse Jernbanes virksomhed og  

 ejerforhold  

 m.v. gælder samme regler som for den koncessionerede strækning.
Da de samme  

 forhold gør sig gældende for banestrækningen Hillerød-Snekkersten, der  

 tidligere var ejet af staten, vil bestemmelsen ligeledes finde anvendelse for  

 denne banestrækning.
Trafikselskabet kan i henhold til stk. 2  

 indgå kontrakter med  

 jernbanevirksomheder om mod betaling at udføre passagertrafik som offentlig  

 service på statsbanestrækningen Snekkersten-Helsingør.
I dag betjenes  

 strækningen Hillerød-Snekkersten således af tog, der videreføres til  

 Helsingør.  

 Bestemmelsen giver trafikselskabet på Sjælland mulighed for at opretholde  

 denne  

 betjening.
Til § 18 Bestemmelsen, der vedrører banestrækningen  

 Hillerød-Snekkersten, herunder tinglysningsmæssig registrering af  

 trafikselskabet på Sjællands rettigheder og adkomstforhold, er med mindre  

 redaktionelle ændringer videreført fra § 2 i lov om amtskommunernes  

 overtagelse af de statslige ejerandele i privatbanerne.
Den 3. maj 2000 blev der indgået en aftale mellem den  

 daværende regering og Hovedstadens Udviklingsråd om overdragelse af  

  

 toglinjen  

  

 Hillerød-Helsingør.
Aftalen  

 indebar, at Hovedstadens Udviklingsråd overtog ansvaret for tilrettelæggelse  

 og  

 indkøb af togtrafik på linjen Hillerød-Helsingør (Lille Nord) og i den  

 forbindelse overtog ejendomsretten til banestrækningen Hillerød-Snekkersten.  

 Overdragelsen omfattede sporanlæg, stationer m.v. på strækningen mellem  

 Hillerød og Snekkersten.
Stationerne i de to byer samt strækningen mellem  

 Snekkersten og Helsingør forbliver DSB´s og Banedanmarks ejendom.
Til § 19 Til stk. 1-3 De foreslåede bestemmelser i stk. 1-3 svarer til  

 buslovens § 2, stk. 1, 2 og 4, der foreslås ophævet i lovforslagets  

 § 37.
Afgørende for, om der foreligger rutekørsel, er, at kørslen  

 udføres regelmæssigt i en bestemt trafikforbindelse.
Regelmæssigt vil sige,  

 at  

 kørslen skal have en udstrækning af mindst 3 kørselsdage, og at kørslen skal  

 udføres med en vis hyppighed, hvorved forstås kørsel mindst 1 gang om ugen.
 Der kan således udføres rutekørsel over en periode, der  

 alene strækker sig over 3 dage, fx i forbindelse med enkeltstående  

 arrangementer som kræmmermarkeder, festivals og lignende, som ofte strækker  

 sig  

 over 3 dage.
 Endvidere kan der udføres rutekørsel 1 gang om ugen i en 3  

 ugers periode eksempelvis i forbindelse med sæsonbetonede begivenheder som  

 julemånedskørsel og højsæsonskørsel i sommerhusområder.
Kørslen skal endvidere udføres på en måde, der er egnet til  

 hos dem, der ønsker at blive befordret til et bestemt geografisk mål, at  

 fremkalde den opfattelse, at den dækker en stabil trafikforbindelse til dette  

 mål.
Dette vil typisk være tilfældet, når kørslen udføres i henhold til en  

 forud fastsat og offentliggjort køreplan.
Typisk vil kørslen foregå mellem 2 bestemte geografiske  

 punkter ad samme strækning fra tur til tur.
Det berøver imidlertid ikke  

 kørslen  

 dens karakter af rutekørsel, at kørselsstrækningen mellem de 2 punkter ikke  

 er  

 den samme fra tur til tur, eller at kørslen ikke foregår mellem 2 fikserede  

 punkter, når blot kørslen foregår inden for et bestemt geografisk afgrænset  

 område med tilfældigt udgangs- og endepunkt inden for forud fastslagte udsnit  

 af området.
Eksempelvis vil kørslen kunne udføres fra et distrikt i en  

 kommune  

 til et bestemt punkt - det kommunale center, jernbane- eller rutebilstationen  

 eller en arbejdsplads - og kørselsstrækningen for den enkelte rejse  

 fastlægges  

 efter forudgående bestilling fra distriktets beboere eller dem, der fra  

 center,  

 jernbane- eller rutebilstation m.v. skal befordres på tilbagevejen til  

 distriktet.
På samme måde kan det tænkes, at kørslen udføres fra et distrikt  

 til et andet distrikt, således at kørselsstrækningen og udgangs- og endepunkt  

 fastsættes for den enkelte tur efter forudgående bestilling fra passagererne.
Rutekørsel kan også udføres som telebuskørsel og  

 servicebuskørsel.
Der tilsigtes ingen ændringer heri i forhold til i dag.  

 Telebuskørsel er behovsreguleret busbetjening, som normalt anvendes i tyndt  

 befolkede områder eller til betjening af kunder i yderpunkter med svagt  

 passagergrundlag, medens servicebuskørsel er et særligt befordringstilbud for  

 ældre og gangbesværede, hovedsageligt i byområder.
Begge kørselsformer er  

 åben  

 for alle, og kørslen sker med almindelig rejsehjemmel.
Det er endvidere en forudsætning for, at der foreligger  

 rutekørsel, at passagererne har mulighed for på- eller afstigning uden for  

 det  

 område, hvorfra kørslen er udgået.
Ofte vil der være mulighed for på- eller  

 afstigning flere steder undervejs, men det forekommer også - typisk i  

 tilfælde,  

 hvor der er etableret hurtigforbindelser mellem 2 geografiske områder, fx 2  

 byer - at der kun er mulighed for afstigning et enkelt sted uden for det  

 område, hvorfra kørslen er udgået, nemlig ved rutens endepunkt.
 Ofte vil det være således, at motorkøretøjet standser ved  

 faste stoppesteder, men stoppestederne kan også variere fra tur til tur, idet  

 der standses efter passagerernes bestilling, eller der kan foreligge en  

 kombination af faste stoppesteder og stoppesteder efter bestilling.
 Er der ikke mulighed for på- eller afstigning uden for det  

 område, hvorfra kørslen er udgået, idet passagererne skal befordres på hele  

 strækningen fra dette område og tilbage hertil, foreligger der anden for form  

 for buskørsel end rutekørsel, der kan udføres på grundlag af en tilladelse  

 til  

 erhvervsmæssig personbefordring.
Efter det foreslåede stk. 1, 2. pkt., der svarer til  

 buslovens § 2, stk. 1, 2. pkt., er det et krav, hvis der i  

 tilknytning  

 til rutekørslen tilbydes en ekstraydelse bestående i, at der fx kan købes en  

 billet, der både dækker buskørslen og adgangen til et arrangement, at  

 rutekørslen er åben for alle, uanset om man ønsker at benytte sig af tilbudet  

 eller ej.
Kørslen skal udføres i en bestemt trafikforbindelse, hvilket  

 betyder,  

 at den eksisterende køreplan ikke må ændres med henblik på udførelse af denne  

 kørsel.
Tilbudet skal således indgå som en del af »normalkøreplanen« for en  

 given rute, og der kan således ikke laves midlertidige køreplaner.
Hvis det  

 er  

 nødvendigt for en hensigtsmæssig afvikling af kørslen, vil der kunne  

 indsættes  

 dubleringsbusser, som alene må udføre kørsel med en ruteføring, som den  

 pågældende rute har ifølge normalkøreplanen.
Det vil således ikke være muligt  

 at kombinere ruteføringerne for flere busruter ved udførelsen af  

 dubleringskørsel.
Der kan både være tale om ordninger i forbindelse med  

 enkeltstående arrangementer, fx sportsbegivenheder og koncerter, hvor der  

 alene  

 er tale om at indsætte dubleringsbusser på allerede eksisterende ruter, eller  

 ordninger, hvor hele rutekørselsnettet for en fast pris kan anvendes i  

 forbindelse med kørsel til forskellige seværdigheder, udstillinger m.v.
 Den individuelle handicapkørsel for svært  

 bevægelseshæmmede, som trafikselskaberne efter lovforslagets § 11 er  

 forpligtet til at tilbyde, foreslås ligesom i busloven henført til at være  

 almindelig rutekørsel.
Tilsvarende anses den befordring af passagerer med busser,  

 som jernbanevirksomheder og luftfartsselskaber, der er ramt af  

 trafikforstyrrelser, lader udføre, som almindelig rutekørsel.
Der kan fx være  

 tale om befordring af passagerer mellem to lufthavne eller på en delstrækning  

 med afbrudt togtrafik.
Befordres der under kørslen kun bestemte kategorier af  

 personer, foreligger der speciel rutekørsel, for hvilken kørsel der ikke  

 gælder  

 samme regler som for den almindelige rutekørsel, dvs. den kørsel, alle har  

 adgang til at deltage i.
Ved en bestemt kategori af personer forstås  

 personer,  

 der er kendetegnet ved at have et bestemt fælles formål med at blive  

 befordret,  

 fx at blive befordret enten til undervisningssted (skolekørsel), til  

 arbejdsplads (arbejdstagerkørsel), til færge- eller lufthavn med henblik på  

 videretransport herfra, til sygehus eller andet behandlingssted eller til  

 kirke.
Om passagererne skal befordres til en og samme skole, arbejdsplads  

 m.v.,  

 er i denne henseende uden betydning, ligesom det også er ligegyldigt, om  

 passagererne er de samme fra tur til tur.
 I modsætning til bestemmelserne om den almindelige  

 rutekørsel, der gælder for ethvert motorkøretøj uanset størrelse, gælder  

 bestemmelserne om speciel rutekørsel kun, for så vidt kørslen udføres med  

 busser, jf. lovforslagets § 20, stk. 1.
Til stk. 4 Den foreslåede bestemmelse i stk. 4 svarer til  

 buslovens § 2, stk. 3, der foreslås ophævet i lovforslagets  

 § 37.
Efter den nuværende definition er fjernbuskørsel kørsel,  

 der forløber over mere end to amtskommuner eller over mere end  

 hovedstadsområdet og en tilstødende amtskommune.
Med den foreslåede  

 bestemmelse  

 i stk. 4 defineres fjernbuskørsel som kørsel, der forløber over mere end  

 to trafikselskabers områder eller over mere end trafikselskabet på Sjællands  

 område.
Fjernbuskørsel vil således være den buskørsel, der ligger ud over den  

 buskørsel, som trafikselskaberne er forpligtet til at varetage.
De nuværende private fjernbusruter, som drives for  

 tilladelsesindehavernes egen regning og risiko på følgende strækninger, vil  

 efter forslaget fortsat være fjernbusruter: Fjerritslev - København, Aalborg  

 -  

 Københavns Lufthavn, Kastrup, Silkeborg - Københavns Lufthavn, Kastrup, Århus  

 -  

 Københavns Lufthavn, Kastrup (alle via Ebeltoft - Odden eller Århus - Odden)  

 og  

 Frederikshavn - Esbjerg.
Den nuværende private fjernbusrute Nakskov -  

 København  

 vil derimod ikke længere falde ind under definitionen.
Den private  

 fjernbusrute  

 Odense  Billunds status afhænger af, hvilke geografiske grænser der  

 sættes for  

 de trafikselskaber, der oprettes i medfør af loven.
Der henvises til  

 bemærkningerne til lovforslagets § 21 vedrørende eventuel fornyelse af  

 tilladelserne til kørsel på disse to ruter.
Hvis trafikselskabernes områder bliver sammenfaldende med  

 de kommende regioners områder, vil de seks fjernbusruter, Esbjerg - Århus,  

 Ålborg- Silkeborg, Randers - Herning, Thisted - Viborg - Vejle, Vejle -  

 Grindsted - Skjern og Aalborg - Holstebro, som for øjeblikket drives af  

 X-bus,  

 der er et samarbejde mellem flere jyske amter og fælleskommunale  

 trafikselskaber, på nær busruten Thisted - Viborg - Vejle efter forslaget  

 fremover være regionale ruter, da de i givet fald vil forløbe inden for to  

 trafikselskabers område.
Busruten Thisted - Viborg  Vejle vil i givet  

 fald  

 skulle drives som en fjernbusrute.
Ligesom det er tilfældet efter busloven, foreslås det, at  

 der stilles krav om, at der ved udførelse af fjernbuskørsel (almindelig  

 rutekørsel) som minimum skal udføres mindst én afgang 4 dage ugentligt i en  

 periode af mindst 6 måneder.
Dette krav er begrundet i et hensyn til  

 offentligheden, der skal kunne regne med, at en fjernbusrute, der er åben for  

 alle, er en forbindelse, der vil blive opretholdt igennem en længere periode.  

 Tilladelsesordningen vil fortsat blive administreret således, at det bliver  

 fastsat som vilkår, at køreplaner og takster for ruterne skal være offentligt  

 tilgængelige.
Perioden på 6 måneder kan under ganske særlige omstændigheder  

 forkortes.
Det vil navnlig være tilfældet, såfremt en vognmand kan  

 dokumentere,  

 at der klart ikke er behov for en konkret rute.
Kravet om, at kørslen skal have en udstrækning af mindst 6  

 måneder, skal ses i sammenhæng med den gældende regel i § 16 i  

 bekendtgørelse  

 nr. 519 af 14. juni 2004 om buskørsel om et ophørsvarsel på 6 måneder.
En  

 indehaver af en tilladelse til fjernbuskørsel (almindelig rutekørsel) kan i  

 tilladelsesperioden ikke uden tilslutning fra Trafik- og Energiministeriet  

 ophøre med at drive den pågældende rute, før der er forløbet 6 måneder efter,  

 at tilladelsesindehaveren har givet Færdselsstyrelsen begrundet meddelelse om  

 ophøret.
 Det er fastsat som vilkår for tilladelserne til  

 fjernbuskørsel, at køreplaner og takster skal være offentligt tilgængelige,  

 jf.  

 lovforslagets § 23, stk. 2.
Til § 20 Den foreslåede bestemmelse svarer til buslovens § 1,  

 stk. 2 og 5, der foreslås ophævet i lovforslagets § 37.
 Da det for en rationel afvikling af rutetrafikken kan være  

 hensigtsmæssigt at benytte mindre køretøjer end busser, og disse mindre  

 køretøjer på den anden side ikke frit må kunne benyttes til at konkurrere med  

 den egentlige busrutetrafik, har man anset det for nødvendigt, at reglerne om  

 almindelig rutekørsel skal gælde for alle motorkøretøjer uanset størrelse.
 I stk. 2 foreslås det, at en tilladelse til rutekørsel  

 udstedes med gyldighed i indtil 5 år.  

 Bestemmelsen er  

 en videreførelse af buslovens § 1 c.
Til § 21 Den foreslåede bestemmelse indebærer, at tilladelse til  

 udførelse af almindelig og speciel rutekørsel gives af trafik- og  

 energiministeren.
Kompetencen forventes delegeret til Færdselsstyrelsen.
Ved  

 afgørelsen skal Færdselsstyrelsen tage hensyn til, om behovet for kørslen er  

 dækket eller vil kunne dækkes ved anvendelse af eksisterende offentlig  

 servicetrafik.
Et af formålene med dette lovforslag er koordinering og  

 planlægning af offentlig servicetrafik, og udgangspunktet ved vurderingen af,  

 om der bør gives tilladelse til speciel rutekørsel og den almindelige  

 rutekørsel, er derfor, om behovet for kørslen kan dækkes af eksisterende  

 offentlig servicetrafik.
Ansøgninger om tilladelser til kørsel på ruter, der  

 allerede køres eller kan dækkes af eksisterende offentlig servicetrafik, kan  

 således ikke forventes imødekommet.
 I medfør af stk. 2 fastsætter trafik- og  

 energiministeren regler om trafikselskabernes rutekørsel, herunder om, at der  

 ikke skal foretages nogen behovsvurdering som nævnt i stk. 1. Det vil  

 herved blive vurderet, hvorvidt trafikselskabernes tilladelse skal omfatte  

 både  

 egen rutekørsel og kørsel for trafikselskabet af andre efter udbud eller i  

 henhold til kontrakt.
Som en konsekvens af kommunalreformen vil enkelte busruter,  

 der hidtil har været drevet som fjernbusruter, falde ind under bestemmelsen,  

 idet busruterne efter kommunalreformen vil forløbe inden for ét eller to  

 trafikselskabers områder.
Hvor der hidtil har været drevet en sådan  

 fjernbusrute, vil der ved vurderingen af, om behovet for kørslen er dækket  

 eller vil kunne dækkes ved anvendelsen af bestående offentlig servicetrafik i  

 forbindelse med ansøgninger om fornyelse af tilladelserne, være en formodning  

 for, at behovet for kørslen ikke er dækket eller vil kunne dækkes ved  

 anvendelsen af bestående offentlig servicetrafik.
Det betyder, at der normalt  

 vil skulle udstedes fornyet tilladelse til den pågældende busrute.
Til § 22 Det følger af den foreslåede bestemmelse i stk. 1, at  

 tilladelse til fjernbuskørsel gives af trafik- og energiministeren.
Trafik-  

 og  

 energiministerens beføjelse til at udstede tilladelser til fjernbuskørsel  

 ventes delegeret til Færdselsstyrelsen, hvilket svarer til, hvad der hidtil  

 har  

 været gældende efter buslovens § 3, stk. 1, nr. 4, der foreslås  

 ophævet i lovforslagets § 37.
Den foreslåede bestemmelse i stk. 2 svarer til  

 buslovens § 4 a, stk. 2, med de tilpasninger, der følger af  

 trafikselskabernes  

 oprettelse.
Bestemmelsen i buslovens § 4 a, stk. 2, foreslås  

 ophævet  

 i lovforslagets § 37. Den foreslåede bestemmelse giver trafik- og  

 energiministeren mulighed for at give tilladelse til, at der på en  

 fjernbusrute  

 befordres passagerer mellem flere områder inden for ét trafikselskabs område  

 eller mellem to trafikselskabers områder, hvis der indgås overenskomst herom  

 med de berørte trafikselskaber.
 Trafik- og energiministeren eller et trafikselskab vil ikke  

 kunne pålægge en tilladelsesindehaver at udføre befordring af lokale eller  

 regionale passagerer.
 I tilfælde af, at en tilladelsesindehaver indgår  

 overenskomst med et eller to trafikselskaber om befordring af passagerer  

 efter  

 bestemmelsen, vil det i tilladelsen til fjernbuskørsel blive beskrevet, at  

 det  

 på ruten er tilladt at befordre sådanne passagerer.
 Den foreslåede bestemmelse i stk. 3 svarer med en  

 enkelt ændring til bestemmelsen i buslovens § 4 a, stk. 3, der  

 foreslås ophævet i lovforslagets § 37.
 Bestemmelsen indebærer, at der kan udstedes tilladelse til  

 fjernbuskørsel til offentlige myndigheder eller virksomheder helt eller  

 delvist  

 ejet af én eller flere offentlige myndigheder (offentlige fjernbusruter),  

 hvis  

 kontrakt om kørsel på ruten udbydes til private buskørselsvirksomheder, og  

 hvis  

 ruten ikke krydser Storebælt eller Kattegat.
Efter buslovens § 4 a, stk. 3, må ruterne heller  

 ikke krydse Langelandsbæltet.
Dette forbud foreslås dog ophævet, idet en  

 ophævelse vil indebære, at den offentlige busrute mellem Odense og Nakskov  

 vil  

 kunne opretholdes som en offentlig fjernbusrute.
Ophævelsen vil ikke påføre  

 private fjernbusruter øget konkurrence, idet der ikke er etableret private  

 fjernbusruter over Langelandsbæltet.
 Det er ved udbud af kontrakter ikke noget krav, at de  

 pågældende fjernbusruter giver økonomisk overskud.
En ansøgning fra en offentlig myndighed eller en virksomhed  

 helt eller delvist ejet af én eller flere offentlige myndigheder om  

 udstedelse  

 eller fornyelse af tilladelse til fjernbuskørsel skal endvidere opfylde de  

 krav, der i øvrigt er fastsat for at udføre fjernbuskørsel, som er åben for  

 alle.
Der skal således på ruten udføres mindst én afgang 4 dage ugentligt i  

 en  

 periode på mindst 6 måneder.
 Tilladelserne til offentlige fjernbusruter vil i overensstemmelse  

 med forarbejderne til § 4 a, stk. 3, i busloven blive udstedt med  

 udløb den 31. december 2006, idet trafik- og energiministeren inden udgangen  

 af  

 2006 vil overveje offentlige myndigheders fortsatte mulighed for at drive  

 fjernbusruter efter den 1. januar 2007.
Til § 23 Det følger af den foreslåede bestemmelse, at trafik- og  

 energiministeren bemyndiges til at fastsætte regler om afgivelse af  

 indberetninger om buskørslens omfang og udøvelse, varsel om ophør, hvis  

 tilladelsens indehaver inden tilladelsesperiodens udløb vil ophøre med at  

 drive  

 ruten, pligt for indehaveren af tilladelsen til at fortsætte kørslen indtil  

 det  

 tidspunkt, hvor han lovligt kan ophøre med kørslen, samt øvrige vilkår for  

 tilladelsen,  

 herunder om rute, køreplan, takster og befordringspligt.
 Bestemmelsen svarer til buslovens § 5, stk. 1 og  

 2, der foreslås ophævet i lovforslagets § 36.
Bemyndigelsen i buslovens § 5, stk. 1, nr. 4, for  

 trafik- og energiministeren til at fastsætte regler om ansvar for  

 driftsforstyrrelser  

 og lignende har aldrig været anvendt og er derfor ikke medtaget i  

 lovforslagets  

 bemyndigelsesbestemmelse.
Bestemmelsen i buslovens § 5, stk. 1, nr.  

 4, foreslås ophævet i lovforslagets § 37.
Til § 24 Efter bestemmelsen i stk. 1 vil en tilladelse til  

 rutekørsel kunne tilbagekaldes af den myndighed, der har udstedt den, hvis  

 indehaveren groft eller gentagne gange har overtrådt vilkårene for  

 tilladelsen,  

 eller såfremt en fører eller en anden, der optræder i virksomhedens  

 interesse,  

 gentagne gange groft har overtrådt vilkårene for tilladelsen.
Bestemmelsen  

 svarer til buslovens § 14, stk. 5, der foreslås ophævet i  

 lovforslagets § 37.
Det fremgår af stk. 2, at tilbagekaldelse af en  

 tilladelse sker på tid fra 1 til 5 år eller indtil videre.
Tilbagekaldelsen  

 skal indeholde oplysning om indbringelsesmuligheden efter stk. 3 og  

 fristen herfor.
 Indehaveren af en tilladelse kan forlange en afgørelse  

 indbragt for domstolene, jf, stk. 3.
Det fremgår af stk. 4, at en anmodning om sagsanlæg  

 vedrørende tilbagekaldelse har opsættende virkning, men retten kan ved  

 kendelse  

 bestemme, at den pågældende under sagens behandling ikke må udøve den  

 virksomhed, tilladelsen vedrører.
Hvis tilbagekaldelsen findes lovlig ved  

 dommen, kan det i denne bestemmes, at anke ikke har opsættende virkning.
 Reglerne svarer til de regler, der er i den gældende  

 § 15 i busloven, og der tilsigtes ingen ændring af gældende praksis.
Til § 25 Det foreslås, at en tilladelse til rutekørsel uden videre  

 bortfalder i det omfang, tilladelsesindehaverens tilladelse til  

 erhvervsmæssig  

 personbefordring efter busloven tilbagekaldes, bortfalder eller nægtes  

 fornyet.
 Den foreslåede bestemmelse er overført fra buslovens  

 § 16, stk. 3.
Til § 26 For at hindre misbrug foreslås det, at en tilladelse til  

 rutekørsel, der er tilbagekaldt eller bortfaldet - i lighed med en tilladelse  

 til erhvervsmæssig personbefordring efter busloven - straks skal afleveres  

 til  

 den myndighed, der har udstedt tilladelsen.
 Den foreslåede bestemmelse er overført fra buslovens  

 § 17.
Til § 27 og § 28 Bestemmelserne er en videreførelse af de bestemmelser, som  

 forventes indført ved Folketingets vedtagelse af lovforslag om ændring af lov  

 om den lokale og regionale kollektive personbefordring uden for  

 hovedstadsområdet  

 samt lov om hovedstadsområdets kollektive persontrafik (individuel  

 handicapkørsel, rejsekort og rejseplan), som forventes fremsat i foråret 2005  

 (genfremsættelse af L 105, Folketingstidende 2004-2005 tillæg A, side 2991).  

 Bestemmelsen er alene konsekvensrettet således, at der i forslaget kun nævnes  

 trafikselskaber og Bornholms Regionskommune, idet alle andre kommuner skal  

 være  

 medlem af et trafikselskab.
 Bestemmelserne giver mulighed for kommerciel anvendelse af  

 rejsekortet og rejseplanen i tillæg til rejsekortets og rejseplanens primære  

 anvendelse som henholdsvis elektronisk rejsehjemmel og elektronisk køreplan.
 Som eksempel kan nævnes, at rejsekortet kan anvendes som  

 småpengekort til kiosker m.v., og rejseplanen kan anvendes i  

 integration med  

 andre elektroniske systemer, fx mobiltelefoni.
Endvidere giver bestemmelsen mulighed for, at Rejsekort A/S  

 og Rejseplanen A/S kan udbetale udbytte til sine aktionærer.
Udbyttebetaling  

 forventes især at blive aktuel i det tilfælde, at rejsekortets funktioner  

 udvides  

 til at omfatte andet end rejsehjemmel.
På den måde vil de offentligt ejede  

 virksomheder få mulighed for at få en del af den indskudte kapital forrentet.
Til § 29 Den foreslåede bestemmelse svarer til buslovens § 5,  

 stk. 3 og 4, der foreslås ophævet i lovforslagets § 37, og  

 § 6,  

 stk. 2 og 3, i lov om hovedstadsområdets kollektive persontrafik, samt  

 de  

 ændringer der forventes indsat i de to love i forbindelse med  

 skatteministerens  

 forslag til lov om opkrævning og inddrivelse af visse fordringer og forslag  

 til  

 lov om ændring af forskellige love bl.a. vedrørende inddrivelse.
I den  

 forbindelse samles restanceinddrivelsen i en ny inddrivelsesmyndighed under  

 Skatteministeriet, og der indføres en mulighed for såvel udpantning som  

 lønindeholdelse ved ubetalt kontrolafgift uanset transportform.
Den foreslåede bestemmelse i stk. 1 indebærer, at  

 trafikselskaberne får mulighed for at opkræve kontrolafgift og  

 ekspeditionsgebyrer for passagerer, der ikke har gyldig rejsehjemmel.
Desuden  

 gives der mulighed for, at ubetalt kontrolafgift og ekspeditionsgebyr kan  

 inddrives ved udpantning og indeholdelse i løn mv. efter reglerne for  

 inddrivelse af personlige skatter i kildeskatteloven.
Derudover foreslås i stk. 2, at trafikselskaberne får  

 mulighed for at forlange, at passagererne skal forevise legitimation.
Der  

 foreslås ikke strafansvar for passagerer, der ikke er i besiddelse af  

 legitimation.
 Det skal nævnes, at for så vidt angår jernbanevirksomheder,  

 der via kontrakt udfører offentlig servicetrafik, findes en lignende hjemmel  

 i  

 lov om jernbane § 23. Da DSB S-tog via kontrakt udfører trafik som  

 offentlig  

 service, vil selskabet med hjemmel i § 23 i jernbaneloven således  

 fortsat  

 have mulighed for at opkræve kontrolafgift og ekspeditionsgebyrer og have  

 mulighed for såvel udpantning og lønindeholdelse, uagtet at lov om  

 hovedstadsområdets kollektive persontrafik ophæves.
 I stk. 3 foreslås det, at ubetalte krav efter  

 stk. 1 kan inddrives ved udpantning og indeholdelse i løn mv. efter  

 reglerne for inddrivelse af personlige skatter.
 Efter stk. 4 kan trafik- og energiministeren i samråd  

 med skatteministeren fastsætte nærmere regler om fremgangsmåden i forbindelse  

 med lønindeholdelse.
 Stk. 5 giver mulighed for, at  

 restanceinddrivelsesmyndigheden kan bevilge henstand med betaling af krav  

 efter  

 stk. 3 og eftergive skyldige beløb efter reglerne i lov om opkrævning af  

 skatter og afgifter m.v.
Til § 30 Den foreslåede bestemmelse indebærer, at en virksomhed, der  

 udfører rutekørsel uden at have tilladelse hertil eller overtræder vilkårene  

 for en tilladelse til rutekørsel, kan pålægges bødestraf.
Bestemmelsen er en  

 videreførelse af buslovens § 22.
 I stk. 2 foreslås det, at der kan pålægges selskaber  

 (juridiske personer) strafansvar efter reglerne i straffelovens 5. kapitel.  

 Bestemmelsen er en videreførelse af buslovens § 22, stk. 3.
Til § 31 Trafik- og energiministeren kan bemyndige statslige  

 myndigheder under Trafik- og Energiministeriet til at udøve ministerens  

 beføjelser efter denne lov.
Det forventes, at det primært vil blive  

 Trafikstyrelsen for Jernbane og Færger og Færdselsstyrelsen, som vil få  

 henlagt  

 opgaver i henhold til loven.
 Det foreslås i stk. 2, at trafik- og energiministeren  

 bemyndiges til at fastsætte regler om adgangen til at klage over afgørelser  

 efter denne lov, herunder at afgørelserne skal påklages inden en bestemt  

 frist,  

 eller at afgørelserne ikke kan påklages til trafik- og energiministeren.
 Bestemmelsen forventes anvendt bl.a. til at afskære  

 klageadgangen for så vidt angår de afgørelser, som Færdselsstyrelsen  

 forventes  

 at træffe om almindelig og speciel rutekørsel.
Til § 32 Trafik- og energiministeren fastsætter tidspunktet for  

 lovens ikrafttræden.
Ministeren kan herunder fastsætte, at lovens enkelte  

 bestemmelser træder i kraft på forskellige tidspunkter.
Til § 33 Lov om den lokale og regionale kollektive personbefordring  

 uden for hovedstadsområdet, jf. lovbekendtgørelse nr. 493 af 16. juni 1995,  

 og  

 lov om hovedstadsområdets kollektive persontrafik, jf. lovbekendtgørelse nr.  

 492 af 16. juni 1995, ophæves.
Ministeren kan herunder fastsætte, at de to  

 loves enkelte bestemmelser ophæves på forskellige tidspunkter.
 Det fremgår af stk. 2, at lov nr. 1317 af 20. december  

 2000 om amtskommunernes overtagelse af de statslige ejerandele i  

 privatbanerne  

 foreslås ophævet, herunder at trafik- og energiministeren kan fastsætte, at  

 de  

 to loves enkelte bestemmelser ophæves på forskellige tidspunkter.
 I det foreslåede stk. 3 bemyndiges trafik- og  

 energiministeren til at ophæve bestemmelser i koncessioner, som er  

 uforenelige  

 med Danmarks internationale forpligtelser, eller som ikke er tidssvarende.  

 Bestemmelsen er en videreførelse af § 9, stk. 3, i loven om  

 amtskommunernes overtagelse af de statslige ejerandele i privatbanerne.
Til § 34 Det foreslås, at forberedelsesudvalgene for regionerne er  

 ansvarlige for, at der med virkning fra 1. januar 2007 i hver region oprettes  

 mindst ét trafikselskab.
Forberedelsesudvalgene for regionerne bestemmer  

 således  

 trafikselskabernes geografiske udbredelse på baggrund af høring af  

 sammenlægningsudvalgene for de kommuner, der sammenlægges den 1. januar 2007,  

 og kommunalbestyrelserne for de kommuner, der ikke sammenlægges.
 Forberedelsesudvalgene for regionerne står for procedurer  

 omkring udpegning af medlemmer til trafikselskabets bestyrelse, udarbejdelse  

 af  

 vedtægter osv.
Til § 35 Det foreslås, at tilladelser til rutekørsel udstedt i  

 henhold til § 3, stk. 1, i lov om buskørsel forbliver i kraft efter  

 deres indhold, indtil tilladelsernes gyldighedsperiode udløber.
Der vil være  

 tale om tilladelser dels udstedt af de lokale og regionale myndigheder, dels  

 af  

 Færdselsstyrelsen.
Til § 36 Bekendtgørelse nr. 519 af 14. juni 2004 om buskørsel  

 forbliver i kraft, indtil den ophæves eller afløses af bestemmelser i medfør  

 af  

 denne lov.
Bekendtgørelsens bestemmelser om amtsråd vil blive ændret senest  

 samtidig med kommunalreformens ikrafttræden den 1. januar 2007.
Til § 37 Til nr. 1-2 Den foreslåede ophævelse af buslovens § 1, stk. 2  

 og 5, og ændring af § 1 c, 1. pkt., er en konsekvens af, at buslovens  

 bestemmelser om rutekørsel foreslås indsat i lov om trafikselskaber.
Til nr. 3 Den foreslåede ophævelse af buslovens kapitel 2 er en  

 konsekvens af, at buslovens bestemmelser om rutekørsel foreslås indsat i lov  

 om  

 trafikselskaber, hvor bestemmelsen foreslås indsat som § 15.
Til nr. 4-5 Den foreslåede ændring af buslovens § 2 a er en  

 konsekvens af, at buslovens bestemmelser om rutekørsel foreslås indsat i lov  

 om  

 trafikselskaber.
Til nr. 6 Den foreslåede ændring af buslovens §§ 3-7 er en  

 konsekvens af, at buslovens bestemmelser om rutekørsel foreslås indsat i lov  

 om  

 trafikselskaber, hvor bestemmelserne indsættes som §§ 19-26 med de  

 konsekvensændringer, som følger af aftalen om strukturreformen.
Til nr. 7-13 De foreslåede ændringer af buslovens §§ 14-16 og  

 § 18 er en konsekvens af, at buslovens bestemmelser om rutekørsel  

 foreslås  

 indsat i lov om trafikselskaber.
Til nr. 14 Buslovens § 18 a vurderes ikke længere at være aktuel  

 og foreslås derfor ophævet.
 Buslovens § 19, der giver adgang til at indbringe  

 uoverensstemmelser mellem en kommunalbestyrelse og et amtsråd og mellem en  

 banevirksomhed og en tilladelsesudstedende myndighed for Vejtransportrådet,  

 foreslås ophævet.
Til nr. 15 Den foreslåede ændring af buslovens § 22 er en  

 konsekvens af, at buslovens bestemmelser om rutekørsel foreslås indsat i lov  

 om  

 trafikselskaber.
Til § 38 Det foreslås, at loven ikke skal gælde for Færøerne og  

 Grønland.
