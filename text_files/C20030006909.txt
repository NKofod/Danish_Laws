Cirkulære om medicinudlevering m.v. til indsatte i fængsler  

 og arresthuse (Til  

 fængslerne og arresthusene) Kapitel 1 Indledende bestemmelser Definition § 1.  

  

 Ved  

 medicin forstås i dette cirkulære lægemidler til brug for mennesker, ikke  

 naturlægemidler, homøopatiske lægemidler eller kosttilskud m.m.
 Ansvar og kompetence m.v.
 § 2.  

  

 Medicingivning af  

 enhver art må kun finde sted efter ordination ved læge, jf. dog § 9 om  

 håndkøbsmedicin.
 Stk. 2.  

  

 Medicingivning  

 skal udføres af læge eller den person, lægen bemyndiger dertil.
 Stk. 3.  

  

 Lægen kan udover  

 sygeplejerske benytte ikke-sygeplejerskeuddannet personale, der har modtaget  

 undervisning i medicinudlevering (for eksempel på uddannelsen som  

 fængselsfunktionær), som medhjælp til medicingivning.
 Stk. 4.  

  

 Det er en forudsætning  

 for uddelegeringen af medicingivning, at det ikke- sygeplejerskeuddannede  

 personale har fået generel medicininstruktion under uddannelsen og er gjort  

 bekendt med institutionens instruks om medicinudlevering.
 § 3.  

  

 Lægen har ordinationsansvar for al given medicin, herunder den  

 medicingivning,  

 der uddelegeres til sygeplejerske og ikke-sygeplejerskeuddannet personale, og  

 anvisningsansvar for de håndkøbspræparater, som udleveres, jf. § 9.
 Stk. 2.  

  

 Sygeplejersken  

 og det ikke-sygeplejerskeuddannede personale har ansvaret for at følge den  

 behandling, lægen har ordineret eller anvist, jf. § 9.
Kapitel 2 Instruktionsbeføjelse § 4.  

  

 Lægen instruerer det ikke-sygeplejerskeuddannede personale i medicingivning  

 og  

 vejleder herunder om udmåling, udlevering og eventuelle behov for observation  

 af virkninger og bivirkninger.
Lægen fører tilsyn med denne personalegruppes  

 medicingivning.
Stk. 2.  

  

 Lægen kan  

 uddelegere instruktions- og tilsynsbeføjelser, som nævnt i stk. 1, til  

 sygeplejerske.
Instruktion og tilsyn sker herefter tillige på sygeplejerskens  

 ansvar.
 Stk. 3.  

  

 Når  

 ikke-sygeplejerskeuddannet personale forestår medicingivning, har dette  

 personale ansvaret for, at de givne retningslinier overholdes.
 Stk. 4.  

  

 Hvis det  

 ikke-sygeplejeuddannede personale er i tvivl om instruktionen vedrørende  

 medicingivningen, har pågældende pligt til dels at gøre læge/sygeplejerske  

 opmærksom herpå og dels at  

    

 frasige sig  

 opgaven overfor læge/sygeplejerske.
 § 5.  

  

 Når  

 ikke-sygeplejerskeuddannet personale benyttes som medhjælp ved  

 medicingivning,  

 skal der i institutionen foreligge en skriftlig instruks, der redegør for  

 udmåling og udlevering af medicin.
 Stk. 2.  

  

 Institutionens  

 leder og institutionens læge har i fællesskab ansvaret for, at personalet er  

 bekendt med instruksen.
Kapitel 3 Registrering af medicinordination og  

 medicingivning § 6.  

  

 Lægen har pligt til at føre patientjournal, hvori medicinordination m.v. skal  

 noteres.
 § 7.  

  

 Læge/sygeplejerske/ikke-sygeplejerskeuddannet personale skal desuden skrive  

 alle ordinationer og anvisninger for udlevering af medicin på et særligt  

 medicinark (Blanket DFK 172). Den, der udleverer medicinen, skal endvidere  

 registrere udleveringen på medicinarket.
Stk. 2.  

  

 Hvis lægen giver  

 en ordination telefonisk, har sygeplejerske/det ikke-sygeplejerskeuddannede  

 personale pligt til at foretage notat herom på medicinarket.
Notatet skal  

 angive, hvad der er ordineret, dato og tidspunkt, lægens navn samt hvem, der  

 har modtaget ordinationen.
Kapitel 4 Særlige regler om visse præparater § 8.  

  

 Lægen kan ordinere medicin som p.n. (medicin efter behov) til den  

 enkelte  

 indsatte.
Lægen skal angive hvilket behov, der må eller skal medføre p.n.  

 medicingivning.
Lægen skal tillige angive hyppighed for udlevering, maksimal  

 dosering, form for indtagelse m.v.
Stk. 2.  

  

 Nerve-, sove- og  

 smertestillende medicin samt medicin, hvor der i øvrigt foreligger risiko for  

 misbrug, f.eks. salg eller indsprøjtning i blodåre bør gives i flydende eller  

 opslæmmet form, såfremt lægen tillader dette.
Omtalte medicin skal indtages i  

 overværelse af det medicinudleverende personale.
 § 9.  

  

 Enkelte ikke-receptpligtige medicinske præparater, håndkøbsmedicin, kan  

 udleveres til indsatte, hvis der foreligger skriftlig instruks fra lægen.
 Stk. 2.  

  

 Det er en  

 forudsætning for udlevering af håndkøbsmedicin, at sygeplejerske og  

 ikke-sygeplejerskeuddannet personale er instrueret af lægen.
 Stk. 3.  

  

 Lægen kan  

 bemyndige sygeplejersken til at instruere det ikke-sygeplejerskeuddannede  

 personale om, hvornår og hvor hyppigt håndkøbsmedicin kan udleveres.
 Stk. 4.  

  

 Det er en  

 forudsætning for udlevering af håndkøbsmedicin, at medicinudleveringen  

 noteres  

 på medicinarket.
 § 10.  

  

 Lægen kan i samarbejde med institutionens leder fastsætte yderligere regler  

 for  

 udlevering af medicin til indsattes selvforvaltning.
Kapitel 5 Uddannelse § 11.  

  

 Det påhviler institutionens leder at sikre, at den oplæring, som  

 ikke-sygeplejerskeuddannet personale under uddannelsen har modtaget i  

 opmåling,  

 udlevering m.v. af medicin, genopfriskes ved behov.
Kapitel 6 Opbevaring af medicin m.v.
 § 12.  

  

 Det påhviler institutionens leder at påse, at  

    

 både indkøb og forbrug af medicin registreres.
 § 13.  

  

 Al  

 medicin skal opbevares i særlige medicinskabe, der ikke er tilgængelige for  

 de  

 indsatte.
Stk. 2.  

  

 Lægen, eller  

 efter bemyndigelse sygeplejersken, skal efter behov - dog mindst to gange  

 årligt - gennemgå lægemiddelbeholdningen i samråd med en farmaceut.
Lægen  

 skal  

 orientere institutionens leder om, hvilke bemærkninger tilsynene giver  

 anledning til.
Stk. 3.  

  

 Institutionens  

 leder har pligt til at holde sig orienteret om tilsynene.
Giver tilsynene  

 anledning til, at der bør/skal  




  

 iværksættes  

 særlige foranstaltninger eller lignende, påhviler dette institutionens leder.
 Stk. 4.  

  

 Der henvises i  

 øvrigt til Sundhedsstyrelsens bekendtgørelse af 26. april 1995 om håndtering  

 af  

 lægemidler på behandlende institutioner og afdelinger.
Kapitel 7 Ikrafttræden § 14.  

  

 Cirkulæret træder i kraft den 1. juli 2003.
 Stk. 2.  

  

 Cirkulære af 1. december 1977 om medicinudlevering m.v. til indsatte i  

 Kriminalforsorgens anstalter og arresthusene ophæves.
