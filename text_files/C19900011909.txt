(Til landets læger) Bestemmelserne om omsorg for lig, foretagelse af ligsyn (herunder retslægeligt ligsyn og obduktion) samt udstedelse af dødsattest er fastsat i lov nr. 402 af 13. juni 1990 om ligsyn, obduktion og transplantation m.v., der træder i kraft den 1. juli 1990. Samtidigt ophæves lov nr. 246 af 9. juni 1967 om udtagelse af menneskeligt væv m.v. og lov nr. 279 af 26. maj 1976 om ligsyn m.v.
 Med lov om ligsyn, obduktion og transplantation indføres  

 hjernedødskriteriet som et supplerende dødskriterium, og der indføres  

 skærpede betingelser om samtykke for at kunne foretage lægevidenskabelig  

 obduktion og transplantation.
 Iøvrigt er der med loven sket en samling af reglerne i ligsynsloven og lov  

 om udtagelse af menneskeligt væv m.v. (transplantationsloven).
 Reglerne om begravelse af ligbrænding findes fortsat i lov nr. 346 af 26.  

 juni l975 om begravelse og ligbrænding.
 Bestemmelserne i kap. 2 i lov om ligsyn, obduktion og transplantation m.v.  

 svarer med enkelte redaktionelle og systematiske ændringer til de hidtidige  

 regler i ligsynslovens §§ 1 - 5 og § 9 om ligsyn, dødsattester og omsorg for  

 lig.
 Bestemmelserne i kap. 3 i lov om ligsyn, obduktion og transplantation m.v.  

 er - bortset fra en enkelt redaktionel ændring i § 10 - uændrede i forhold  

 til den hidtidige lov om ligsyn m.v. §§ 6 - 8.
 Dette cirkulære svarer med enkelte ændringer til Sundhedsstyrelsens  

 cirkulære af 10. marts 1977 om ligsyn og udstedelse af dødsattester mv., som  

 det afløser.
 Efter forhandling med Justitsministeriet og Kirkeministeriet fastsætter  

 Sundhedsstyrelsen følgende bestemmelser vedrørende foretagelse af ligsyn  

 m.v.:
1. Indledning Ifølge lov om ligsyn, obduktion og transplantation m.v. (i det følgende:  

 loven) § 1 kan en persons død konstateres Det skal understreges, at der med indførelsen af hjernedødskriteriet ikke  

 er sket ændringer i, hvornår der kan foretages ligsyn, obduktion og  

 begravelse.
 Vedrørende lovens § 1 fremhæves, at i de dele af lovgivningen, hvor  

 dødstidspunktet tillægges retsvirkning (arvelovgivningen,  

 forsikringslovgivningen, sociallovgivningen, straffelovgivningen m.v.), er  

 dødstidspunktet det tidspunkt, hvor dødens indtræden er konstateret efter §  

 1, nr. 1 eller 2. Har lægerne efter gennemførelsen af de foreskrevne  

 undersøgelser konstateret hjernedødens indtræden, skal de erklære den  

 pågældende død, og det konstaterede dødstidspunkt efter dette kriterium er  

 således det tidspunkt, der skal anføres i patientjournalen og i dødsattesten  

 som dødstidspunktet.
 Det understreges, at der efter loven ikke består nogen pligt for lægerne  

 til at iværksætte (og fuldføre) de undersøgelser, der er nødvendige for at  

 kunne konstatere dødens indtræden efter hjernedødskriteriet, jf. lovens § 2  

 og Sundhedsstyrelsens cirkulære nr. 118 af 25. juni 1990 om dødens  

 konstatering ved uopretteligt ophør af al hjernefunktion.
I overensstemmelse med hidtidige regler kan ligsyn først foretages, når  

 visse bestemte dødstegn kan iagttages.
Dødstegnene skal som hidtil bestå i  

 enten dødsstivhed, døds- eller ligpletter eller forrådnelse.
Disse tre  

 dødstegn indtræder noget senere (regnet i timer), efter at døden kan  

 konstateres efter de egentlige dødskriterier (lovens § 1).
 Disse dødstegn betegnes ofte som de sene/sikre dødstegn, i modsætning til  

 dødskriterierne, der er de første sikre og uomtvistelige tegn på  

 dødens indtræden.
 Bestemmelserne i lovens kap. 2 om ligsyn har først og fremmest til formål  

 at sikre, at der ved ethvert dødsfald foretages en betryggende undersøgelse  

 til konstatering af, om døden er indtrådt, og at der i tilfælde, hvor der kan  

 være mistanke om, at der ikke foreligger naturlig død, sker en nærmere  

 undersøgelse af omstændighederne ved dødsfaldet.
Ligsyn skal foretages i forbindelse med ethvert dødsfald, der indtræffer  

 på dansk område, men også dødsfald uden for dansk område kan imidlertid være  

 omfattet af lovens regler.
Kommer således skib eller fly til dansk havn eller  

 lufthavn med lig ombord, skal ligsyn foretages, medmindre der forelægges  

 fyldestgørende dokumentation for, at ligsyn er foretaget i udlandet.
Når ligsyn er afsluttet, udstedes der dødsattest.
Dødsattesten tjener i  

 første række som bevis for, at døden er indtrådt, og førend dødsattest er  

 udstedt, må liget ikke begraves, brændes eller føres ud af landet.
 Dødsattesten vil endvidere kunne få betydning ikke blot i straffesager,  

 men også i borgerlige sager i anledning af dødsfaldet.
 Dødsattesterne anvendes herudover som grundlag for landets  

 dødsårsagsstatistik samt for Sundhedsstyrelsens centralkartotek for døde.
2. Ligsyn Bestemmelserne vedrørende pligt og ret til at foretage ligsyn er fastsat  

 i lovens § 3.
 2.1. Begrebet ligsyn.
 Begrebet ligsyn er fastsat i lovens § 3, stk. 1, som en undersøgelse  

 foretaget af en læge, hvorved dødstegn iagttages, og dødsårsag og dødsmåde så  

 vidt muligt fastslås.
Lægen skal enten have opnået den i lægeloven nævnte tilladelse til  

 selvstændigt virke som læge eller have modtaget autorisation til at udøve  

 virksomhed som alment praktiserende læge eller speciallæge.
Læger, der virker  

 i underordnede stillinger på sygehus, eller som amanuensis hos eller  

 midlertidig stedfortræder for en alment praktiserende læge, kan i denne  

 egenskab foretage ligsyn og udfærdige dødsattest.
Ligsyn, jf. ovenfor, kan kun foretages af en læge.
Dette udelukker  

 imidlertid ikke, at andre, f.eks. sygeplejersker eller pårørende kan  

 konstatere, at pågældende er død (dødens indtræden er åbenbar) med den  

 retsvirkning, dette medfører efter lovens § 8 om omsorg for lig.
 2.2. Pligt til at foretage ligsyn.
 Ligsynet skal ordentligvis foretages af den læge, som efter sit kendskab  

 til afdøde eller til den sygdomstilstand, som måtte være gået forud for  

 døden, har de bedste forudsætninger for at tage stilling til, hvad der er den  

 egentlige dødsårsag.
 Er dødsfald indtrådt under indlæggelse på sygehus eller lignende  

 institution, påhviler pligten til at foretage ligsyn en af de læger, der  

 her har deltaget i patientens behandling, jf. lovens § 3, stk. 2.
 Ved lignende institutioner forstås institutioner med fast lægepersonale.
 Det er en forudsætning, at dødsfaldet er indtrådt under indlæggelse.
 Såfremt dødsfald ikke er indtrådt på sygehus eller lignende  

 institution, påhviler det afdødes sædvanlige læge eller dennes  

 stedfortræder at foretage ligsynet, jf. lovens § 3, stk. 3.
 Det forudsættes, at dødsfaldet sker inden for sædvanlig læges  

 praksisområde, d.v.s. det område, inden for hvilket hans patienter har bopæl  

 og han normalt tager på sygebesøg.
Dette gælder, uanset om patienten måtte dø umiddelbart efter udskrivning  

 fra sygehus.
Lægen kan i givet fald rette henvendelse til sygehuset for at få  

 de fornødne oplysninger.
Pligten til at foretage ligsyn påhviler ligeledes  

 afdødes sædvanlige læge eller dennes stedfortræder, såfremt pågældende  

 bringes til sygehus, men er død ved ankomsten, og ikke er blevet indlagt.
Den  

 sædvanlige læge vil være afdødes sygesikringslæge eller den læge, han  

 sædvanligt har konsulteret.
Indtræder døden i hjemmet umiddelbart efter, at  

 en vagtlæge har tilset afdøde, påhviler pligten til at foretage ligsyn  

 ligeledes afdødes sædvanlige læge, under forudsætning af, at denne ikke har  

 gyldigt forfald.
Ifølge lovens § 3, stk. 4, påhviler det enhver stedlig læge at  

 komme tilstede til foretagelse af ligsyn, hvis afdødes sædvanlige læge og  

 dennes stedfortræder har gyldigt forfald, eller hvis afdøde ikke har nogen  

 sædvanlig læge på dødsstedet.
Det er også her en forudsætning, at dødsfaldet  

 sker inden for vedkommende læges praksisområde.
Er der således etableret en  

 almindelig vagtlægeordning inden for et område, vil en læge, der i henhold  

 til stk. 4 opfordres til at foretage ligsyn, kunne henvise vedkommende til  

 først at forsøge det foretaget af en vagtlæge.
 Bringes en person til sygehus m.v., men er død ved ankomsten, vil  

 sygehusets læger således, såfremt afdødes sædvanlige læge eller dennes  

 stedfortræder har gyldigt forfald, være forpligtet til at foretage ligsynet.
Afgørelsen af, om en læge har »gyldigt forfald« vil i nogle  

 tilfælde give sig selv, f.eks. ved bortrejse, fravær og sygdom, i andre  

 tilfælde bero på den pågældende læges egen konkrete vurdering i det enkelte  

 tilfælde - under ansvar efter lægeloven.
I tvivlstilfælde kan  

 Embedslægeinstitutionen forespørges.
 Det bemærkes i denne forbindelse, at loven ikke pålægger  

 Embedslægeinstitutionerne pligt til at foretage almindeligt ligsyn.
 2.3. Berettiget til at foretage ligsyn.
Enhver læge, der opfylder de almindelige betingelser for at kunne foretage  

 ligsyn (jf. 2.1.), er berettiget til at foretage ligsyn, såfremt lægen efter  

 forholdene må anses nærmere til at foretage dette end en af de læger, der  

 måtte være forpligtet hertil, jf. lovens § 3, stk. 3, 2. pkt.
Det forudsættes  

 herudover, at lægen finder, at han har tilstrækkeligt grundlag for at tage  

 stilling også til dødsmåde og dødsårsag: Er den pågældende læge i tvivl om  

 dødsmåden, bør dødsfaldet indberettes til politiet, jf. afsnit 3. En læge er  

 endvidere udelukket fra at foretage ligsyn i de tilfælde, hvor retslægeligt  

 ligsyn er foreskrevet, jf. lovens §§ 5 og 6, samt i de tilfælde, hvor lægen  

 på grund af særligt tilknytningsforhold til afdøde, jf. lovens § 18, stk. 2,  

 er afskåret fra at foretage ligsyn.
Jf. nedenfor afsnit 12.
 2.4. Ligsynets foretagelse.
 Efter lovens § 3, stk. 1, 1. pkt. foretages ligsynet af en læge til  

 afgørelse af, om dødsfald er indtrådt, d.v.s. død indtrådt efter at et barn  

 er kommet levende til verden.
Efter lovens § 17, stk. 1 finder loven tilsvarende anvendelse på dødfødte.  

 Det bemærkes, at fostre, der kommer døde til verden inden udgangen af 28.  

 svangerskabsuge, anses for aborter, medens fostre, der kommer døde til verden  

 efter det nævnte tidspunkt, anses for dødfødte børn.
Kun, for så vidt angår  

 dødfødte børn, kræves ligsyn- og dødsattest.
Har fosteret imidlertid vist  

 livstegn uden for moderens liv, betragtes det, uanset om det er før eller  

 efter 28. svangerskabsuge, som levendefødt, således at de almindelige regler  

 om ligsyn og dødsattest finder anvendelse, når livstegnene ophører.
For  

 dødfødte børn må »afdødes sædvanlige læge« forstås som moderens  

 sædvanlige læge.
Ved almindeligt ligsyn synes liget i afklædt stand, med mindre lægen  

 skønner, at dette ikke er nødvendigt.
Det bør dog altid være tilfældet, når  

 det drejer sig om ligsyn af børn.
 Ved ligsynet skal dødstegn iagttages og dødsmåde og dødsårsag så vidt  

 muligt fastslås.
 Ved almindeligt ligsyn skal mindst et af følgende tre dødstegn være  

 tilstede:
 Ved dødfødte kan anføres maceratio.
 Ved ligsynet skal dødsmåden så vidt muligt søges opklaret.
 Følgende dødsmåder kan komme på tale:
 Under ulykkestilfælde (2) kan også henføres andre strafbare forhold end  

 drab (f.eks. vold med døden til følge).
 Ved ligsynet skal endvidere så vidt muligt dødsårsagen, d.v.s. den sygdom  

 eller tilstand, der betinger dødens indtræden, klarlægges.
3. Indberetning til politiet Opstår der i forbindelse med ligsynet usikkerhed med hensyn til  

 dødsmåden, skal lægen indberette dødsfaldet til politiet, jf. nærmere  

 nedenfor.
Hvis det er uomtvisteligt, at der er tale om naturlig død, uanset  

 den nærmere dødsårsag ikke ganske kan fastlægges, kræver det ikke  

 indberetning til politiet.
Det kan dog efter omstændighederne - særligt, hvor  

 det ikke er afdødes sædvanlige læge, der foretager ligsynet - være  

 hensigtsmæssigt, at lægen konfererer med Embedslægeinstitutionen om  

 dødsattestens udfærdigelse.
Efter lovens § 4, stk. 2, skal ved dødsfald på sygehus eller lignende  

 institution afgives indberetning af den ledende læge.
Herved forstås den  

 læge, sædvanligvis overlægen, der har ansvaret for afdelingen, hvor  

 dødsfaldet er indtrådt.
Ved dødsfald uden for sygehuse eller lignende  

 institutioner skal den læge, der tilkaldes i anledning af dødsfaldet, afgive  

 indberetning til politiet.
Der er ikke i loven foreskrevet nogen form for, hvorledes indberetningen  

 skal gives til politiet.
En telefonisk anmeldelse til nærmeste politi anses  

 for tilstrækkelig.
Anmeldelsen skal foretages straks, hvorved forstås uden  

 unødigt ophold.
 I nedennævnte tilfælde skal politiet underrettes med henblik på eventuel  

 iværksættelse af retslægeligt ligsyn og/eller retslægelig obduktion:
Indberetning efter 2) skal ske, både når en person findes død et uventet  

 sted, og findes død i sin seng, uanset om afdøde forud har lidt af en sygdom,  

 der kunne forklare dødens indtræden.
Har sygdommen ikke givet anledning til,  

 at den pågældende ved indlæggelse på sygehus eller ved pleje eller tilsyn i  

 hjemmet har haft nogen til stede omkring sig på dødstidspunktet, skal der ske  

 indberetning til politiet.
Tilstedeværelse på dødstidspunktet er ikke en  

 afgørende betingelse for, hvorvidt afdøde kan betragets som dødfunden eller  

 ej.
Har der på eller ved dødsstedet været nogen til stede med sådanne opgaver  

 eller på en sådan måde, at det med fornøden sikkerhed kan udelukkes, at  

 ekstraordinær foreteelse har spillet ind ved dødens indtræden, og at den  

 eller de pågældende overfor lægen på tilstrækkeligt oplysende måde kan udtale  

 sig om de nærmere omstændigheder ved dødsfaldet, herunder give oplysninger om  

 eventuel forudgående sygdom, skal indberetning ikke ske efter denne  

 bestemmelse.
 Indberetning efter 3) skal også ske ved dødsfald indtruffet på sygehus.
Indberetning efter 4) skal ske, når det på grundlag af de foreliggende  

 omstændigheder ved dødsfaldet og lægens eventuelle viden om afdødes tidligere  

 arbejdsforhold må antages, at døden kan skyldes en erhvervssygdom.
Mistanke  

 om, at døden eventuelt kan skyldes en erhvervssygdom, medfører ligeledes  

 pligt til indberetning.
Indberetningspligten efter 5) omfatter ikke alene de tilfælde, hvor døden  

 sker under behandlingen, herunder diagnostiske undersøgelser, narkose og  

 lignende, men også hvor dødsfaldet indtræffer efter behandlingens afslutning,  

 såfremt det kan siges, at der er årsagsforbindelse mellem behandlingen eller  

 forebyggelsen af sygdommen og dødens indtræden.
Ikke kun aktiv behandling,  

 men også undladelse af behandling af sygdom kan medføre pligt til  

 indberetning, såfremt denne undladelse kan være årsag til dødens indtræden.
Der skal dog foreligge konkrete omstændigheder, der tyder på, at døden er  

 en følge af fejl, forsømmelse eller ulykkelig hændelse.
Den abstrakte  

 mulighed for, at der kan være forekommet fejl eller forsømmelse ved den  

 lægelige behandling i tilfælde, hvor dødens indtræden har sin naturlige  

 forklaring i den sygdom, hvoraf patienten led, medfører ikke  

 indberetningspligt.
 Hensigten med denne bestemmelse er at hindre, at der kan rejses tvivl om  

 indsattes dødsmåde og dødsårsag.
Indberetning efter 7) skal ske, selv om den umiddelbare dødsårsag ikke er  

 den ved ulykken forårsagede skade, men en mulig følge af denne.
Indberetning  

 skal således ske i tilfælde, hvor en person, der har været udsat for en  

 ulykke, dør nogen tid efter af en mellemkommende sygdom, der kan være en  

 følge af ulykken, eller ikke ville være opstået, såfremt vedkommende ikke  

 havde været udsat for ulykken.
4. Retslægeligt ligsyn I de tilfælde, hvor lægen indberetter et dødsfald til politiet, jf.  

 ovenfor, iværksættes ifølge lovens § 5 retslægeligt ligsyn.
 Efter lovens § 6 foretages retslægeligt ligsyn af politiet og en  

 embedslægen i forening.
 Retslægeligt ligsyn kan dog i medfør af lovens § 5, stk. 2 undlades i  

 følgende tilfælde:
Såfremt der ifølge lovens § 5 skal foretages retslægeligt ligsyn bemærkes,  

 jf. lovens § 15, stk. 3, at det er en betingelse for at udtage  

 transplantationsmateriale fra den afdøde, at politiet forinden har erklæret  

 sig indforstået hermed.
Ved ofre for trafikulykker må transplantationsindgreb  

 dog kunne gennemføres, såfremt politiet ikke på eget initiativ har nedlagt  

 forbud herimod, og de øvrige betingelser er opfyldt.
5. Dødsattest Efter lovens § 7 påhviler det den læge, der har foretaget ligsynet, at  

 udstede dødsattest, jf.
Justitsministeriets bekendtgørelse nr. 475 af 22.  

 juni 1990 om dødsattester.
Det følger heraf, at lægen, uanset at dødsfaldet måtte være indberettet  

 til politiet, er forpligtet til at udstede dødsattest, såfremt politiet  

 meddeler, at retslægeligt ligsyn ikke foretages.
Lægen skal herefter udstede  

 dødsattesten med de bemærkninger om dødsmåde og dødsårsag, som han mener at  

 kunne tage ansvaret for.
Når dødsattesten er udfyldt og underskrevet, såvel på for- som bagside,  

 skal attesten foldes sammen og udleveres tilklæbet til den, der drager omsorg  

 for begravelsen.
Det behøver ikke at være samme læge, der udfylder  

 dødsattestens for- og bagside.
 Lægen bør i forbindelse med udfærdigelse af dødsattest sikre sig, at  

 fornøden identifikation medfølger liget.
Vedrørende udfyldelse af dødsattesten skal man iøvrigt henlede  

 opmærksomheden på lægelovens § 8, stk. 1, hvorefter en læge ved udfærdigelse  

 af erklæringer, som han afgiver i sin egenskab af læge, skal udvise omhu og  

 uhildethed og nøje følge de herom givne, almindelige og særlige regler.  

 Opmærksomheden henledes videre på Indenrigsministeriets bekendtgørelse af 20.  

 juni 1935 angående almindelige regler for afgivelse af lægeerklæringer,  

 herunder specielt bekendtgørelsens § 2, stk. 2, hvorefter erklæringer skal  

 være udfærdiget med tydelig skrift, være nøjagtigt dateret og forsynet med  

 læselig underskrift samt angivelse af lægens bopæl.
Lægens navn skal såvidt  

 muligt tillige være anført med stempel.
I bekendtgørelsens § 4 er videre  

 anført, at de i erklæringen (dødsattesten) indeholdte oplysninger skal være  

 så fyldige og tydelige, at formålet med erklæringen opfyldes.
 Opmærksomheden henledes endvidere på Justitsministeriets bekendtgørelse  

 nr. 474 af 22. juni 1990 om lægers adgang til at konstatere dødens indtræden,  

 foretage ligsyn, udstede dødsattest og foretage obduktion samt afsnit 12.
6. Begravelse og ligbrænding Efter lovens § 7, stk. 2, må liget ikke begraves, brændes eller føres ud  

 af landet, førend dødsattest er udstedt.
Er dødsattesten udfærdiget efter  

 retslægeligt ligsyn, skal attesten yderligere være forsynet med politiets  

 påtegning om, at intet er til hinder for, at liget begraves, brændes eller  

 føres ud af landet.
 6.1. Frister m.v.
Der er ikke i loven fastsat frister for udstedelse af dødsattest.  

 Dødsattesten skal imidlertid, når de nødvendige oplysninger foreligger,  

 udstedes uden unødigt ophold.
Opmærksomheden henledes herved på § 14 i  

 Kirkeministeriets bekendtgørelse af 1. december 1975 om begravelse og  

 ligbrænding, hvorefter jordfæstelse eller ligbrænding - hvis kortere frist  

 ikke er foreskrevet i sundhedslovgivningen - skal ske senest 8 dage efter  

 dødsfaldet (eller efter at liget er fundet).
Ifølge § 2, stk. 1, i Kirkeministeriets fornævnte bekendtgørelse skal  

 anmodning om begravelse eller ligbrænding fremsættes snarest muligt efter  

 dødsfaldet over for begravelsesmyndigheden - sognepræsten på afdødes  

 bopælssted - enten ved personlig eller skriftlig henvendelse.
Ved  

 Kirkeministeriets foranstaltning er der fremstillet en blanket til brug ved  

 fremsættelse af anmodning om begravelse eller ligbrænding.
Blanketten - der  

 tillige omfatter formular til anmeldelse af dødsfaldet - udleveres uden  

 betaling af den dødsattestudstedende læge sammen med dødsattesten til den,  

 der drager omsorg for afdødes begravelse.
Blanketten kan også fås udleveret  

 hos begravelsesmyndigheden.
Vedrører dødsattesten et dødfødt barn, udleveres  

 tillige fødselsanmeldelsen.
 6.2. Særligt vedrørende ligbrænding.
Ønskes ligbrænding foretaget, skal dødsattesten indeholde erklæring fra  

 lægen om, at der efter hans skøn ikke er grund til mistanke om, at døden er  

 forårsaget ved en forbrydelse (underskriftrubrik A). Foreligger der ikke  

 dødsattest med den nævnte erklæring, må ligbrænding ikke tillades (af  

 begravelsesmyndigheden), forinden der af politiet er afgivet erklæring om, at  

 der intet er til hinder herfor, jf.
Kirkeministeriets bekendtgørelse af 1.  

 december 1975 om begravelse og ligbrænding § 2, stk. 2, 2. og 3. pkt.
Finder lægen ikke at kunne afgive den nævnte erklæring, skal han foretage  

 indberetning om dødsfaldet til politiet efter reglerne i lovens § 4.  

 Iværksættes der derefter retslægeligt ligsyn, må ligbrænding ikke tillades af  

 begravelsesmyndigheden, forinden den af Embedslægen udstedte dødsattest er  

 forsynet med politiets påtegning om, at intet er til hinder herfor, jf.  

 lovens § 7, stk. 2. Iværksættes der derimod ikke retlægeligt ligsyn, vil  

 lægen fra politiet modtage meddelelse om, at den stedfundne indberetning ikke  

 giver anledning til retslægeligt ligsyn, og at der intet er til hinder for,  

 at ligbrænding kan finde sted.
Det påhviler herefter lægen at afslutte  

 ligsynet og udstede dødsattest, jf. lovens § 7, stk. 1 (underskriftrubrik B).  

 Herefter kan der af begravelsesmyndigheden meddeles tilladelse til  

 foretagelse af ligbrænding.
 6.3. Overførsel af lig til udlandet.
Ønskes et lig overført til udlandet, skal der - efter at dødsfaldet er  

 anmeldt til begravelsesmyndigheden - rettes henvendelse til  

 Embedslægeinstitutionen på dødsstedet (i Københavns kommune Stadslægen) om  

 udstedelse af et ligpas, som skal følge liget under transporten, jf. § 2,  

 stk. 1 i Indenrigsministeriets bekendtgørelse af l4. april l983 om behandling  

 af lig.
Den originale dødsattest skal forblive i landet.
Med anmodning om udstedelse af ligpas skal bl.a. følge en udskrift af  

 dødsattesten, og en særskilt erklæring om, hvorvidt afdøde ved dødens  

 indtræden led af en smittefarlig sygdom, jf.
Sundhedsstyrelsens cirkulære af  

 26. september 1983 om transport af lig til eller fra udlandet.
7. Omsorg for lig Den, der antages at være afgået ved døden, skal anbringes under  

 forsvarlige forhold, jf. lovens § 8, 1. pkt.
Pligten - til forsvarlig anbringelse af afdøde - der indtræder, når den  

 pågældende antages at være afgået ved døden - er foreskrevet af hensyn til  

 den politimæssige interesse i i videst muligt omfang at hindre, at liget  

 udsættes for efterfølgende ydre påvirkninger, af sømmelighedshensyn samt af  

 hensyn til en eventuel mulighed for genoplivning.
Pligten til forsvarlig  

 anbringelse vedvarer, indtil begravelse eller ligbrænding har fundet sted.
 Er dødens indtræden ikke åbenbar, skal den pågældende være under jævnligt  

 tilsyn og må ikke føres til lighus, før en læge har iagttaget dødstegn, jf.  

 lovens § 8, 2. pkt.
 Tilsynspligten ophører, når dødens indtræden er konstateret af en læge  

 (dødstegn), eller når det iøvrigt er åbenbart, at den pågældende er død.
Liget kan føres til lighus (d.v.s. hospitalsligrum eller morgue), når  

 lægen har konstateret dødstegn.
Det er ingen betingelse herfor, at lægen  

 tillige har fastslået dødsmåde og dødsårsag.
 Førend ligsyn er afsluttet og dødsattest er udstedt, må liget ikke  

 anbringes i kiste eller føres til kapel, jf. lovens § 8, 3. pkt.
8. Retslægelig obduktion I lovens §§ 9, 10 og 11 er fastsat regler om, hvornår retslægelig  

 obduktion skal finde sted samt de nærmere omstændigheder i forbindelse  

 hermed, herunder eventuel domstolsprøvelse af beslutningen om retslægelig  

 obduktion.
De retslægelige obduktioner skal ikke forveksles med de obduktioner, der i  

 henhold til lovens § 12 foretages alene i lægevidenskabeligt øjemed.
Der  

 henvises herom til Sundhedsstyrelsens Vejledning nr. 117 af 25. juni 1990 om  

 samtykke m.v. til lægevidenskabelige obduktioner (hospitalsobduktioner).
9. Militært personel Ligsyn i forbindelse med dødsfald indtruffet under aftjening af militær  

 værnepligt foretages efter de almindelige regler.
Henhører efterforskningen i forbindelse med dødsfaldet under militær  

 påtalemyndighed, træder forsvarets auditørpersonel efter lovens § 18, stk. 3,  

 i stedet for politiet ved foretagelse af retslægeligt ligsyn og retslægelig  

 obduktion.
Embedslægeinstitutionen medvirker i øvrigt som ved øvrige  

 retslægelige ligsyn og obduktioner.
10. Blanketgangen Dødsanmeldelsen - jf. punkt 6.1 - danner grundlag for dødsfaldets  

 registrering i ministerialbogen (i de sønderjyske landsdele personregistret).  

 Med dødsanmeldelsen skal følge dødsattesten - for dødfødte børn tillige  

 fødselsanmeldelsen.
De af registreringsmyndighederne (sognepræsterne /  

 personregisterførerne) modtagne dødsattester og fødselsanmeldelser vedrørende  

 dødfødte børn indsendes - dødsattesterne fortsat i tilklæbet stand - inden 14  

 dage efter hver måneds udgang (i København dog hver uge) til  

 Embedslægeinstitutionen (i København Stadslægen). Embedslægen åbner og  

 gennemser dødsattesterne, og efter at have foranlediget eventuelle fejl og  

 mangler afhjulpet, videresendes dødsattesterne tillige med eventuelle  

 fødselsanmeldelser vedrørende dødfødte børn til Sundhedsstyrelsen.
11. Tavshedspligt Efter lægelovens § 9 er en læge forpligtet til at iagttage tavshed om,  

 hvad han under udøvelsen af sit kald erfarer eller får formodning om angående  

 privatlivet tilhørende hemmeligheder, medmindre han ifølge lovgivningen er  

 forpligtet til at udtale sig, eller medmindre han handler i berettiget  

 varetagelse af en almen interesse eller af eget eller andres tarv.
 Det fremgår af denne bestemmelse, at lægen som udgangspunkt ikke må  

 meddele oplysninger fra attestens lukkede del.
Lægen kan dog give den, som har retlig interesse deri, oplysning om  

 dødsårsagen, såfremt han derved handler i berettiget varetagelse af en almen  

 interesse eller af eget eller andres tarv.
Der henvises i denne forbindelse  

 til § 22, stk. 1 i Lovbekendtgørelse nr. 726 af 24. oktober 1986 om  

 forsikringsaftaler, hvorefter sikrede, hvis han rejser krav mod selskabet,  

 skal give dette alle ham tilgængelige oplysninger om forhold, som kan være af  

 betydning ved bedømmelse af forsikringsbegivenheden.
 Lægen kan endvidere ifølge anden lovgivning være forpligtet til at afgive  

 oplysninger fra dødsattestens lukkede del.
 Lægen vil i almindelighed over for afdødes pårørende have adgang til  

 mundtligt at oplyse om dødsårsagen.
12. Andre bestemmelser Efter lovens § 18, stk. 1 og 2, fastsætter Justitsministeren regler,  

 hvorefter en læge ikke må konstatere dødens indtræden, foretage ligsyn,  

 udstede dødsattest og foretage obduktion på en person, som lægen har haft en  

 særlig tilknytning til.
Justitsministeriet har herefter i bekendtgørelse nr.  

 474 af 22. juni 1990 om lægers adgang til at konstatere dødens indtræden,  

 foretage ligsyn, udstede dødsattest og foretage obduktion, fastsat, at en  

 læge ikke må konstatere dødens indtræden, foretage ligsyn, obduktion eller  

 udstede dødsattest, når den afdøde Opmærksomheden henledes på, at en urigtig attestation om, at der ikke  

 foreligger tilknytningsforhold som nævnt i bekendtgørelsen, vil medføre  

 strafansvar efter straffelovens § 163.
 Såfremt lægen er i tvivl om han herefter bør foretage ligsyn og udstede  

 dødsattest, bør han søge vejledning hos Embedslægeinstitutionen.
 Hvis lægen af ovennævnte grunde er afskåret fra at foretage ligsyn eller  

 afstår herfra, fremgår det af lovens § 3, stk. 2 - 4, hvilke andre læger det  

 påhviler at foretage ligsyn af afdøde.
 13. Ikrafttræden m.v.
 Cirkulæret træder i kraft den 1. juli 1990. Samtidig ophæves  

 Sundhedsstyrelsens cirkulære af 10. marts 1977 om ligsyn og udstedelse af  

 dødsattester m.v.
