Udtalt at vejbestyrelsen kan bestemme om arbejdet skal udføres under  

 et eller til forskellig tid.
Det må dog kræves, at tidspunktet for udførelse  

 af de arbejder, der udskydes til senere, fastsættes i kendelsen med rimelig  

 sikkerhed inden for en rimelig overskuelig tidshorisont.
En ubestemt  

 tidshorisont på »mindst 20 år« vil ikke kunne anvendes.
 I brev af 6. april 1988 har De anmodet ministeriet om at besvare en række  

 spørgsmål i forbindelse med fordeling af anlægsudgifterne for nye offentlige  

 stier og veje i et planlagt erhvervsområde kaldet »Reginalt  

 Center«.
Det er kommunens ønske, at der af hensyn til et ensartet  

 fordelingsgrundlag allerede nu sker en påligning af bidrag til de overordnede  

 veje og stier på de enkelte ejendomme uden hensyn til anlæggenes etapevise  

 udbygning.
Udbygningen af det regionale center forventes at strække sig over  

 mindst 20 år, og bidragene vil på nuværende tidspunkt alene kunne beregnes på  

 grundlag af et skitseprojekt.
Ministeriet skal indledningsvis bemærke, at i medfør af vejbidragslovens §  

 13, stk. 2, skal vejbestyrelsen fremlægge et forslag, der indeholder  

 angivelse af, hvilke arbejder der skal udføres.
Dette krav kan efter  

 ministeriets opfattelse næppe opfyldes ved alene at fremlægge et  

 skitseprojekt, men må kræve fremlæggelse af en rimelig detailleret  

 beskrivelse af det arbejde, der agtes udført.
Efter samme bestemmelses punkt 2 kan kommunen bestemme, om arbejder skal  

 udføres under et eller til forskellig tid.
I sidstnævnte tilfælde må det  

 efter ministeriets opfattelse kræves, at tidspunktet for udførelse af de  

 arbejder, der udskydes til senere, fastsættes i kendelsen med rimelig  

 sikkerhed inden for en rimelig overskuelig tidshorisont.
En ubestemt  

 tidshorisont på »mindst 20 år« vil ikke kunne anvendes.
 Offentliggjort i VEJLOVE udgivet af DAFOLO.
