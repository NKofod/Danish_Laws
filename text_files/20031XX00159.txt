Skriftlig fremsættelse (11. december 2003) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om valg til Folketinget (Udvidelse af kredsen af personer med  

 dansk indfødsret, der under ophold i udlandet anses for at have fast bopæl i  

 riget, og afkortelse af fristen for optagelse på valglisten for så vidt angår  

 vælgere, der opholder sig i udlandet eller tilflytter fra udlandet) (Lovforslag nr.
L 114).
Lovforslaget indeholder forslag til udvidelse af kredsen af  

 personer med dansk indfødsret, der har valgret til Folketinget uanset ophold  

 i  

 udlandet.
Lovforslaget indebærer som et supplement til de gældende  

 bestemmelser  

 i folketingsvalglovens § 2, at personer med dansk indfødsret, der agter at  

 vende tilbage til riget inden for to år efter udrejsen, samt de med disse  

 personer samlevende ægtefæller, registrerede partnere og ugifte samlevende  

 med  

 dansk indfødsret bevarer valgretten i to år efter udrejsen.
Det gælder uanset  

 formålet med udlandsopholdet.
Lovforslaget er en udmøntning inden for grundlovens rammer  

 af regeringens tilkendegivelser i regeringsgrundlaget om udvidelse af kredsen  

 af personer med dansk indfødsret, der har valgret til Folketinget uanset  

 ophold  

 i udlandet.
Lovforslaget er i overensstemmelse med de anbefalinger, som det  

 af  

 regeringen nedsatte Valgretsudvalg er kommet med i udvalgets betænkning nr.  

 1432/2003 om valgret under udlandsophold.
Betænkningen blev offentliggjort  

 den  

 4. november 2003.
Ud fra en skønsmæssig vurdering vil forslaget hvert år give  

 op til 1.000 personer flere end i dag mulighed for at blive optaget på  

 folketingsvalglisten under udlandsophold.
Forslaget vil gøre det lettere for  

 vælgere, der agter at vende tilbage til riget inden for to år efter udrejsen,  

 at blive optaget på folketingsvalglisten, idet de alene skal afgive en  

 erklæring om, at de agter at vende tilbage til riget inden for to år efter  

 udrejsen, og ikke som i dag skal afgive supplerende oplysninger om formålet  

 med  

 udlandsopholdet.
Ved lovforslaget foreslås fristen for optagelse på  

 folketingsvalglisten af vælgere, der opholder sig i udlandet eller tilflytter  

 fra udlandet, endvidere afkortet fra 15 til 7 dage før valgdagen.
Herved får  

 vælgere i udlandet 8 dage mere til at nå at blive optaget på  

 folketingsvalglisten, ligesom godt 300 flere vælgere, der flytter til Danmark  

 kort tid før valgdagen, vil blive optaget på folketingsvalglisten.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
