 I medfør af § 7 B, jf. § 7, stk. 9, i lov om visse spil, lotterier og  

 væddemål, jf. lovbekendtgørelse nr. 655 af 28. juli 1995, fastsættes:
Område § 1.  Bekendtgørelsen omfatter regnskabsaflæggelse for  

 og revision af tilskud efter lovens § 7, stk. 1, nr. 5, til støtte af  

 ungdomsformål, som Dansk Ungdoms Fællesråd (DUF) fordeler til  

 ungdomsorganisationer efter de retningslinier, som Tipsungdomsnævnet i medfør  

 af lovens § 7, stk. 9, har fastsat for fordelingen.
Regnskabsaflæggelse § 2.  Det påhviler organisationens bestyrelse at  

 tilrettelægge bogføringen og formueforvaltningen i form af  

 registreringssystemer og procedurer, der opfylder vilkårene for ydelse af  

 tilskud, jf. lovens § 7, stk. 9.
 Stk. 2.  Organisationens bestyrelse skal aflægge  

 årsregnskab efter lovgivningens og vedtægternes regnskabsbestemmelser og i  

 øvrigt i overensstemmelse med god regnskabsskik således, som dette begreb  

 sædvanligvis praktiseres både i det private og det offentlige regi.
§ 3.  Til de enkelte regnskabsposter kan knyttes noter  

 med supplerende oplysninger om regnskabsposternes indhold.
Til  

 medlemskontingenter skal knyttes en note med oplysning om antal medlemmer ved  

 regnskabsårets afslutning med angivelse af det samlede antal medlemmer under  

 30 år.
§ 4.  Modregning af indtægter og udgifter samt af  

 aktiver og passiver bør undgås og må kun finde sted, dersom modregningen  

 medvirker til at øge regnskabets informationsværdi.
Væsentlige modregnede  

 poster skal oplyses i noterne.
§ 5.  Tilskud skal indtægtsføres i regnskabet i det  

 år, de vedrører, hvilket normalt er udbetalingsåret.
I en note redegøres for  

 de i regnskabsåret modtagne tilskud og deres regnskabsmæssige placering.
 Stk. 2.  For etableringstilskud skal regnskabet eller  

 noten hertil udvise tilbagebetalingsforpligtelsens omfang og på hvilke  

 ejendomme, forpligtelsen hviler.
 Stk. 3.  Tilbagebetalingsforpligtelsen vedrørende  

 etableringstilskud skal optages i regnskabet som langfristet gæld.
Stk. 4.  For tilskud, der skal anvendes til bestemte  

 formål, skal regnskabet, eventuelt en til regnskabet knyttet note, nøje  

 belyse, om tilskuddet er anvendt til det givne formål.
For generelle tilskud  

 gælder, at tilskud skal anvendes til de i organisationens vedtægter anførte  

 formål, herunder til finansiering af organisationens rimelige  

 driftsomkostninger.
§ 6.  Regnskabet skal indeholde oplysning om den  

 anvendte regnskabspraksis.
Foretages ændringer i regnskabsprincipperne, skal  

 regnskabet indeholde oplysning om begrundelse og virkning.
 § 7.  I bestyrelsens årsberetning, eller eventuelt i  

 en særskilt regnskabsberetning, skal der gives en kort redegørelse om  

 anvendelsen af tilskuddene.
 § 8.  Det af organisationens kompetente organer  

 godkendte årsregnskab skal, forsynet med underskrifter af samtlige medlemmer  

 af organisationens bestyrelse samt forsynet med revisionspåtegning og bilagt  

 revisionsprotokollat, indsendes til DUF i forbindelse med indgivelse af  

 ansøgning om generelt driftstilskud eller rådighedstilskud.
 Stk. 2.  Har organisationen modtaget støtte og ikke  

 ansøger om nyt tilskud, skal regnskab m.v . som anført i stk. 1, insendes  

 senest 6 måneder efter regnskabsårets afslutning.
 § 9.  DUF påser, at organisationens årsregnskab er  

 aflagt rigtigt, herunder at årsregnskabet er forsynet med en anmærkningsfri  

 revisionspåtegning samt anmærkningsfrie underskrifter fra samtlige medlemmer  

 af bestyrelsen, jf. § 8. Hvis der er taget forbehold i påtegningen, må DUF,  

 efter evt. indhentet yderligere redegørelse hos organisationens ledelse  

 vurdere, om forbeholdet er så væsentlig, at regnskabet ikke kan godkendes.  

 DUF skal udtage årsregnskaber for et tilfældigt udvalgt antal organisationer  

 til en nærmere regnskabsgennemgang.
Revision § 10.  Revisionen udføres af en statsautoriseret eller  

 registreret revisor eller af et kommunalt revisionsorgan.
Dog kan tilskud på  

 indtil 100.000 kr. revideres af en af organisationen valgt revisor.
 Stk. 2.  Eventuelt revisorskift og begrundelsen herfor  

 skal bestyrelsen underrette DUF om.
 Stk. 3.  Den tiltrædende revisor skal rette henvendelse  

 til den fratrædende revisor, der har pligt til at oplyse grunden til  

 fratrædelsen.
 § 11.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revisionen af statens regnskaber m.m.
Stk. 2.  Ved revisionen efterprøves, om regnskabet er  

 rigtigt og om de dispositioner, der er omfattet af regnskabsaflæggelsen er i  

 overensstemmelse med meddelte bevillinger, love og andre forskrifter samt med  

 indgåede aftaler og sædvanlig praksis.
Der foretages endvidere en vurdering  

 af, hvorvidt der er taget skyldige økonomiske hensyn ved forvaltningen af de  

 midler og ved driften af de organisationer, der er omfattet af regnskabet.
§ 12.  Revisionen kan udføres ved stikprøvevise  

 undersøgelser.
Revisionens omfang afhænger af organisationens administrative  

 struktur og forretningsgange, herunder den interne kontrol og andre forhold  

 af betydning for regnskabsaflæggelsen.
 Stk. 2.  Revisor skal påpege eventuelle svagheder af  

 væsentlig karakter samt fremkomme med forslag til forbedringer.
§ 13.  Der foretages sædvanligvis revision i årets  

 løb.
Revisor foretager mindst en gang årligt et uanmeldt kasse- og  

 beholdningseftersyn.
 Stk. 2.  Som led i revisionen, jf. § 11, undersøger  

 revisor de eksisterende forretningsgange, herunder forretningsgangene  

 vedrørende registrering af tilskudsudløsende faktorer, med henblik på at  

 påse, om den interne kontrol er betryggende.
 Stk. 3.  For organisationer, der modtager generelt  

 driftstilskud efter dispensation fra de generelle retningslinier for ydelse  

 af tilskud, skal revisor påse, at organisationen overholder bestemmelserne i  

 de indgåede særaftaler.
 Stk. 4.  For organisationer, der modtager  

 rådighedstilskud uden at opfylde de generelle krav for ydelse af tilskud,  

 skal revisor påse, at organisationen opfylder de særskilt fastsatte vilkår  

 for ydelse af tilskud.
 Stk. 5.  Der foretages en vurdering af, om  

 organisationen opfylder de krav, der stilles til administrationen af  

 offentlige midler såsom sparsommelighed, produktivitet og effektivitet, jf.  

 bilag 1 til denne bekendtgørelse.
§ 14.  Revisor skal indhente en tro og love erklæring  

 fra organisationens bestyrelse om, at regnskabet indeholder alle relevante  

 oplysninger, og at organisationen opfylder samtlige tilskudsbetingelser,  

 herunder kravene om organisationens tilskudsberettigelse, kravene i  

 lokalforeningsdefinitionen og kravene i medlemsdefinitionen.
Der henvises til  

 eksemplet i bilag 2 til denne bekendtgørelse.
§ 15.  Revisor skal mindst hvert tredie år foretage en  

 stikprøvekontrol af organisationens medlemsantal og antallet af  

 lokalforeninger.
I bilag 3 til denne bekendtgørelse er nærmere angivet,  

 hvorledes kontrollen skal gennemføres.
§ 16.  Organisationen skal give revisor de  

 oplysninger, som må anses af betydning for bedømmelsen af organisationens  

 regnskab.
Organisationen skal give revisor adgang til at foretage de  

 undersøgelser, denne finder nødvendige og skal sørge for, at revisor får de  

 oplysninger og den bistand, som revisor anser for nødvendig for udførelsen af  

 sit hverv.
§ 17.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med midlernes forvaltning, påhviler det revisor straks at give  

 organisationens ledelse meddelelse derom samt påse, at organisationen inden 3  

 uger giver DUF meddelelse herom.
I modsat fald er det revisors pligt at  

 orientere DUF.
Revisors bemærkninger indsendes sammen med meddelelsen.
§ 18.  Revisor skal attestere de oplysninger, der  

 danner grundlag for DUF's behandling af ansøgning om tilskud.
Til brug herfor  

 afgiver revisor erklæring som angivet i bilag 4 til denne bekendtgørelse.
 § 19.  Det reviderede årsregnskab forsynes med en  

 påtegning, hvoraf skal fremgå, at regnskabet er revideret i overensstemmelse  

 med reglerne i denne bekendtgørelse.
 Stk. 2.  Herudover skal påtegningen udformes i  

 overensstemmelse med gældende regler om statsautoriserede og registrerede  

 revisorers erklæringer m.v.
§ 20.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde der er  

 udført samt alle væsentlige forhold, der har givet anledning til  

 bemærkninger.
 Stk. 2.  Specielt oplysning om revisors undersøgelse af  

 samt vurdering og konklusioner vedrørende organisationens interne kontrol og  

 registreringssystemer, organisationens formål, navnlig om dispositioner uden  

 for formålet, sparsommelighed, produktivitet og effektivitet.
Stk. 3.  Er der ydet etableringstilskud til  

 organisationen, skal det af revisionsprotokollen fremgå, om og i hvilket  

 omfang ejendommen er udnyttet til organisationens egne aktiviteter på  

 landsplan, jf. retningslinierne.
Det skal endvidere anføres, hvorledes  

 egenudnyttelsen er beregnet.
Stk. 4.  Ved revisionen af årsregnskabet indføres  

 beretning om den udførte revision, herunder Stk. 5.  I revisionsprotokollen indføres endvidere  

 oplysninger om særlige kontrolarbejder, afgivelse af særlige beretninger,  

 rådgivning eller assistance.
 § 21.  Reglerne i § 11, stk. 2, 1. pkt., § 14, §§  

 16-18 og § 19, stk. 1, finder anvendelse for den i § 10, stk. 1, 2. pkt.,  

 nævnte revisor.
Ikrafttræden § 22.  Bekendtgørelsen træder i kraft den 1. januar  

 1997 og har virkning for regnskabsåret 1997 og følgende år.
Vedtaget på Tipsungdomsnævnets møde den 16. december 1996 Tipsungdomsnævnet, den 16. december 1996 Knud Loft Rasmussen Bilag 1 Bilag til bekendtgørelse om regnskabsaflæggelse og revision for tilskud  

 til støtte af ungdomsformål Praktisk vejledning i forvaltningsrevision vedrørende statsstøttede  

 institutioner m.v., udgivet af Rigsrevisionen i januar 1993 1. Vejledningen er optrykt på siderne 107-123 i den af de af  

 Folketinget valgte statsrevisorer den 10. februar 1993 udgivne publikation om  

 revision af statsstøttede institutioner, rigsrevisorlovens § 4, som  

 rigsrevisor har udarbejdet.
 Tipsungdomsnævnet har anmodet Foreningen af Statsautoriserede Revisorer og  

 Foreningen af Registrerede Revisiorer om at sikre sig, at foreningens  

 medlemmer bliver gjort bekendt med de særlige krav, der stilles til den  

 offentlige revision - herunder den praktiske vejledning i  

 forvaltningsrevision.
 2. Vejledningen har følgende indhold:
I.
Indledning II.
Generelt om forvaltningsrevision A.
Efterprøvelse af sparsommelighed B.
Efterprøvelse af produktivitet og effektivitet a.
Produktivitet b.
Effektivitet C.
Institutionernes egne oplysninger om produktivitet og effektivitet III.
Praktisk udførelse af forvaltningsrevision A.
Revisionens omfang B.
Løbende undersøgelser C.
Større undersøgelser IV.
Rapportering og opfølgning V.
Forslag til produktions- hhv. effektivitetsfaktorer.
 3. Under afsnit III er bl.a. anført:
 Det er revisor, der afgør i hvilket omfang, der skal foretages  

 forvaltningsrevision ud fra en vurdering af væsentlighed og risiko i relation  

 til såvel institutionen og dens forvaltning som til omkostningerne ved  

 revisionen.
En skarp grænse mellem finansiel revision og forvaltningsrevision ved  

 løbende undersøgelser er svær at trække.
Imidlertid er formålet med de to  

 former for revision forskelligt.
Formålet med finansiel revision er i sidste  

 instans at give revisor en begrundet overbevisning om, at regnskabet er  

 rigtigt opstillet på grundlag af bogføringen m.v.
Forvaltningsrevisionen har  

 til formål at undersøge, om institutionen fungere sparsommeligt, produktivt  

 og effektivt.
Et andet formål med en løbende undersøgelse er at give revisor  

 impulser til områder, hvor der bør sættes ind med rådgivning til  

 institutionen om, hvordan den kan gøre sin administration eller forvaltning  

 mere effektiv.
Der er angivet en række eksempler på de forhold, som revisor kan undersøge  

 vedrørende institutionens målsætning, institutionens planlægning og  

 prioritering, økonomistyringen, sparsommelighed, produktivitet og  

 effektivitet.
Særligt skal her fremhæves undersøgelser af sparsommeligheden,  

 som vil være relevant ved revisionen af ungdomsorganisationernes regnskaber.
4. I vejledningens afsnit V er anført, at det ofte er vanskeligt  

 at finde frem til faktorer, der kan bruges som udtryk for offentlig  

 produktion eller for målopfyldelsen.
Videre anføres i afsnit V, at det ikke  

 er muligt at beskrive dette mere generelt, idet disse faktorer afhænger  

 ganske af hvilken type institution, der er tale om.
Derfor er der i en  

 oversigt over indikatorer givet en række faktorer, revisor kan anvende,  

 afhængig af institutionens karakter.
5. I vejledningens afsnit IV er fremhævet vigtigheden af, at  

 revisor i revisionsprotokollen redegør for den forvaltningsrevision, der er  

 foretaget, og for resultaterne heraf.
Har revisor ikke foretaget  

 forvaltningsrevision i løbet af året, skal revisor oplyse om årsagen hertil.  

 Såfremt revisor ikke foretager forvaltningsrevision på en given institution  

 igennem en længere periode, er det i vejledningens afsnit III anført, at  

 revisor udsætter sig for, at enten tilskudsyder eller Rigsrevisionen finder,  

 at den pågældende institution ikke er underkastet betryggende revision, og at  

 institutionen anmodes om at skifte revisor.
Det samme kan tænkes at blive  

 tilfældet, hvis revisor ikke på tilfredsstillende måde rapporterer om den  

 udførte forvaltningsrevision.
 6. Med henvisning til det anførte skal Tipsungdomsnævnet anbefale  

 de ansøgende ungdomsorganisationers revisorer nøje at studere Rigsrevisionens  

 praktiske vejledning i forvaltningrevision.
Bilag 2 Bilag til bekendtgørelse om regnskabsaflægglse og revision af tilskud til  

 støtte af ungdomsformål Tro og love erklæring fra NN Organisationen Bestyrelsens erklæring om regnskab og tilskudsansøgning Vedrørende årsregnskabet for 19xx:
 I forbindelse med aflæggelsen af årsregnskabet for 19xx, der udviser et  

 resultat på overskud, underskud yy kr. og en egenkapital på +- yy kr. skal vi  

 bekræfte:
at regnskabet os bekendt indeholder samtlige de oplysninger, der er  

 nødvendige til bedømmelse af resultatet af årets drift og den økonomiske  

 stilling pr. 31. december 19xx.
Der er os bekendt ikke siden statusdagen  

 indtrådt begivenheder, som i væsentlig grad påvirker organisationens  

 økonomiske stilling, at vi ikke er bekendt med uregelmæssigheder i den interne kontrol og  

 regnskabsmæssige forretningsgang og registreringssystemer eller andre  

 uregelmæssigheder, som kunne have væsentlig indflydelse på regnskabet, at organisationen har tegnet forsikringer i et sådant omfang, at  

 organisationens aktiver og hele virksomhed skønnes rimeligt forsikringsdækket  

 i skadessituationer, at samtlige de i balancen viste aktiver er til stede, tilhører  

 organisationen og er forsvarligt vurderet.
Der er ikke foretaget  

 pantsætninger eller anden sikkerhedsstillelse, der ikke fremgår af  

 regnskabet, at alle organisationen påhvilende økonomiske forpligtelser er medtaget i  

 regnskabet.
Vi har ikke, ud over hvad der fremgår af regnskabet, kendskab til  

 erstatningskrav, verserende eller mulige retssager eller andre  

 eventualforpligtelser, såsom kautions, garanti-, pensions- eller lignende  

 forpligtelser, som væsentligt ville kunne påvirke organisationens økonomiske  

 stilling.
 Vedrørende ansøgning om tilskud pr . . . . . . . . . . 19xx:
 I forbindelse med organisationens ansøgning til DUF pr. . . . . . . . . .  

 . 19xx om generelt tilskud eller rådighedstilskud skal vi bekræfte:
 at organisationen opfylder samtlige de betingelser, der fremgår af  

 Tipsungdomsnævnets retningslinier af . . . . . . . . . 19xx for ydelse af  

 generelt driftstilskud og rådighedstilskud, herunder kravene om  

 organisationens tilskudsberettigelse, kravene i lokalforeningsdefinitionen og  

 kravene i medlemsdefinitionen.
 Vi skal således bekræfte:
at organisationen er selvstændig samt politisk og økonomisk uafhængig af  

 andre organisationer m.v., at organisationen har et almennyttigt formål, at organisationen ikke har idræt som formål eller hovedaktivitet, at organisationen ikke har som formål at yde støtte til andre  

 organisationer, at organisationen ikke er kollektivt medlem af en landsorganisation, der  

 allerede modtager tilskud efter tips- og lottoloven, at organisationen ikke har en afgrænset medlemskreds, der har en sikret  

 deltagerindflydelse, at organisationen ikke foretager udlodning af overskud eller formue, at organisationen har i alt xx lokalafdelinger, heraf xx i Jylland, xx på  

 Fyn, xx på Sjælland og xx i Storkøbenhavn, at samtlige lokalafdelinger er godkendt af organisationen, at af samtlige lokalafdelinger består xx af mindst 7 medlemmer under 30  

 år, at de samme lokalafdelinger har en selvstændig økonomi og har eksisteret  

 som lokalforening i landsorganisationen i hele det forud for ansøgningsåret  

 afsluttede regnskabsår, at de samme lokalafdelinger har regelmæssige aktiviteter i  

 overensstemmelse med organisationens struktur og vedtægter, at af disse lokalafdelinger er xx registreret i andre tilskudsberettigede  

 landsorganisationer, at der i følgende kommuner er etableret mere end en lokalafdeling:
- . . . . . . . . . . xx Lokala fdelinger - . . . . . . . . . . xx - For hver lokalafdeling angives antal medlemmer på under 30 år, at organisationen ved udgangen af regnskabsåret 19xx havde i alt xxxx  

 medlemmer, hvoraf yy var under 30 år.
Heri er indeholdt henholdsvis xx og yy  

 medlemmer af lokalafdelinger i Grønland og på Færøerne, at samtlige medlemmer har betalt kontingent til organisationen eller en af  

 dens lokalafdelinger inden for det senest afsluttede regnskabsår, resp. ved  

 individuel skriftlig tilkendegivelse har erklæret at være medlem, at samtlige medlemmer har haft fulde medlemsrettigheder i det senest  

 afsluttede regnskabsår.
- ....................xx Lokalafdelinger - ....................xx ................. den  

 .........................19xx  

 ........................................................
-------------------------------------------------------- Bestyrelsesformand eller adm. leder Bilag 3 Bilag til bekendtgørelse om regnskabsaflæggelse for og revision af tilskud  

 til støtte af ungdomsformål Stikprøvekontrol af organisationens medlemsantal I medfør af § 15 i Tipsungdomsnævnets bekendtgørelse nr. . . . af . . . .  

 . . . . 1996 om regnskabsaflæggelse og revision for tilskud til støtte af  

 ungdomsformål skal revisor foretage stikprøvekontrol af revisionens  

 medlemsantal.
A.
Stikprøvekontrollen er en vigtig del af revisionen af  

 medlemsantallet og omfatter organisationer, der modtager generelt  

 driftstilskud eller rådighedstilskud.
Stikprøvekontrollen skal foretages  

 mindst hvert tredie år ved udsendelse af spørgeskema, som vist i omstående  

 paradigma, til de enkelte medlemmer.
Kontrollen skal foretages forud for  

 organisationens ansøgning om tilskud.
B.
Stikprøvestørrelsen fastsætte ud fra det totale medlemsantal  

 således:
Indtil et totalt medlemsantal på Antal stikprøver Max. antal fejl C.
Besvarelserne kategoriseres i: Positive besvarelser, negative  

 besvarelser og ej besvaret.
Såfremt mere end 20 pct. ikke har svaret, skal  

 revisor udsende påmindelser til de respektive medlemmer.
Såfremt  

 besvarelsesprocenten efter påmindelsen fortsat er under 80, skal dette  

 indrapporteres til DUF, der afgør, hvorvidt stikprøvekontrollen skal udvides.
Negative besvarelser kan fremstå som almindelige og undskyldelige  

 ordensfejl, som efter revisors vurdering ingen væsentlig betydning har for  

 konklusionen på stikprøvekontrollen.
Såfremt der blandt de negative  

 besvarelser skulle forekomme forhold, der kan vække mistanke om besvigelser,  

 skal dette straks indrapporteres til DUF.
 Såfremt der forekommer atypiske besvarelser, f.eks. modsat rettede  

 afkrydsninger, må revisor undersøge, om der foreligger skriftlig indmeldelse  

 eller et kontingentsindbetalingsbilag fra medlemmet.
D.
Spørgeskemaer, der returneres af postvæsenet, f.eks. modtager  

 ukendt eller forkert adresse, skal kategoriseres som negativ besvarelse,  

 medmindre særlige undersøgelser, som må foretages i samarbejde med  

 organisationen, bringer revisor på sporet af det pågældende medlem og dettes  

 rigtige adressse.
 Dersom returpost forekommer i usædvanligt omfang, skal dette forhold  

 rapporteres til DUF.
E.
Stikprøvekontrollen opererer med et sikkerhedsniveau på 95 pct.  

 og med et skøn over fejlandelen på mellem 2 pct. og 5 pct.
Dette medfører, at  

 medlemsopgørelsen bør forkastes, såfremt der er flere end det foran anførte  

 max. antal fejl.
Det forudsættes her, at de negative besvarelser er af en  

 karakter, som ikke kan betragtes som undskyldelige ordensfejl.
 DUF kan bestemme, om medlemsopgørelsen skal forkastet, eller om der skal  

 foretages en yderligere stikprøvekontrol.
F.
I tilslutning til stikprøvekontrollen af medlemsantallet skal  

 revisor overbevise sig om, at antallet af lokalforeninger er opgjort korrekt  

 samt, at retningsliniernes krav til en lokalforening er opfyldt.
Udgangspunktet er organisationens egne registreringer om lokalforeninger,  

 og dokumentationen kan være de lokale regnskaber, beretninger, korrespondance  

 og foreningsblade m.v.
Hertil kommer yderligere ledelsens tro og love  

 erklæring.
G.
Resultatet af kontrollen af medlemsantallet og antallet af  

 lokalforeninger samt revisors konklusion herom, indsendes til DUF senest  

 samtidig med ansøgningen om tilskud.
 Udgifter i forbindelse med stikprøvekontrollen afholdes af den enkelte  

 organisation.
Spørgeskema til brug for stikprøvekontrollen NN organisationen modtager tilskud fra de tips- og lottomidler til støtte  

 af ungdomsformål, som DUF fordeler.
Tilskuddet ydes bl.a. på grundlag af  

 organisationens medlemsantal.
Medlemsantallet skal derfor med mellemrum  

 kontrolleres ved en stikprøve, der udføres af NN organisationens revisor.
Du er udtaget til at deltage i en stikprøvekontrol.
Vi skal derfor  

 venligst bede dig besvare nedenstående spørgsmål og sende svaret tilbage til Statsaut. eller reg. revisor . . . . . . . . . . . . . . .
 eller kommunalt revisionsorgan . . . . . . . . . . . . . . . . . . .
 i vedlagte frankerede svarkuvert senest den . . . . . . . . . 19xx.
 Besvarelsen markeres med x:
1. Jeg har været medlem af NN organisationen i 19xx Hvis du har sat x ved 1, skal du sætte x ved a, b, c eller d.
2. Jeg var ikke medlem af NN organisationen i 19xx 3. Jeg har aldrig været medlem af NN organisationen 4. Pr. 31. december 19xx var jeg under 30 år ja nej Dato: . . . . . . . . . Navn . . . . . . . . . . . . . . . . . . .
Underskrift: . . . . . . . . . . . . . . . . . . . . . . . Evt. forældre,  

 værge Bilag 4 Bilag til bekendtgørelse om regnskabsaflæggelse og revision for tilskud  

 til støtte af ungdomsformål Revisors erkæring I tilknytning til revisionen af NN organisationens årsregnskab for 19xx  

 har vi kontrolleret oplysningerne på foranstående ansøgningsskema.
 Årsregnskabet, der udviser et overskud, underskud på xx kr., hvori indgår  

 en kontingentindtægt på yy kr., er den . . . . . . . . . . . 19xx forsynet  

 med revisionspåtegning uden, med forbehold.
Om revisionen af de tilskudsudløsende faktorer har vi redegjort i  

 revisionsprotokollen af . . . . . . . . . . . 19xx.
Under revisionen er det  

 kontrolleret, at NN organisationen har fulgt de af Tipsungdomsnævnet  

 fastsatte retningslinier, udgave nr.
UU af . . . . . . . . . . . 19xx, for  

 ydelse af tilskud til ikke-idrætslige ungdomsorganisationer.
 Revisionen har ikke givet anledning til bemærkninger resp. har givet  

 anledning til følgende bemærkninger:
 . . . . . . . . . . . . . den . . . . . . . . . . . 1996   

 . . . . . . . . . . . . . . . . . . . . . . . . . . . . .
 Revisors underskrift . . . . . . . . . . . . . . . . . . . . . . . . . . .  

 . . . . . .
