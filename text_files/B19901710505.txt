 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 5-41, Bemanding og udstyr, charter- og taxaflyvning, seneste  

 udgave.
 1.2 BL 6-02, Bekendtgørelse vedrørende luftfartscertifikater, seneste  

 udgave.
 1.3 BL 6-05, Helbredskrav, seneste udgave.
 1.4 BL 6-23, Trafikflyvercertifikat af III klasse, B-certifikat,  

 rotorluftfartøj, praktisk uddannelse, seneste udgave.
 1.5 BL 6-52, Typeuddannelse, rotorluftfartøj, seneste udgave.
 1.6 BL 6-57, Periodisk flyvetræning, trafikflyvercertifikat,  

 rotorluftfartøj, PFT/VFR-DAG/VFR-NAT, seneste udgave.
 1.7 BL 6-59, Periodisk flyvetræning, instrumentbevis, rotorluftfartøj,  

 PFT/instrumentbevis, seneste udgave.
 1.8 BL 6-62, Flyvetelefonistbevis/certifikat, seneste udgave.
 1.9 BL 6-81, Teoretisk uddannelse til trafikflyvercertifikat af III  

 klasse, B-certifikat, teorikrav II, seneste udgave.
2. Anvendelsesområde Denne BL fastsætter - generelle bestemmelser for udstedelse og udvidelse af  

 trafikflyvercertifikat af III klasse/helikopter.
 - generelle vilkår for, at en certifikatindehaver kan foretage  

 VFR-flyvning som luftfartøjschef i enhver form for luftfart på helikopter,  

 der i henhold til luftdygtighedsbeviset kan føres af een pilot, og som  

 andenpilot i enhver form for luftfart på helikopter.
3. Udstedelse 3.1 Trafikflyvercertifikat af III klasse/helikopter udstedes af Statens  

 Luftfartsvæsen efter ansøgning på en autoriseret formular, når ansøgeren  

 opfylder udstedelseskravene i afsnit 4.
 3.2 Trafikflyvercertifikat af III klasse/helikopter udstedes gældende for  

 føring af helikopter af den type, hvorpå den praktiske prøve, som nævnt i  

 pkt. 4.3, er afholdt og for type svarende til ansøgerens  

 privatflyvercertifikat/helikopter.
3.3 Trafikflyvercertifikat af III klasse/helikopter udstedes med gyldighed  

 til ansøgerens fyldte 60. år.
Statens Luftfartsvæsen kan dog i særlige  

 tilfælde fastsætte en kortere gyldighedsperiode.
4. Udstedelseskrav 4.1 Ansøgeren skal a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til trafikflyvercertifikat, jf.
BL 6-05, d. være fyldt 18 år, men ikke 60 år, e. have bestået den prøve, der er foreskrevet i BL 6-62, og denne prøve  

 skal have bevaret sin gyldighed, f. have bestået de teoretiske prøver, der er foreskrevet af Statens  

 Luftfartsvæsen til trafikflyvercertifikat af III klasse, teorikrav II, jf.
BL  

 6-81, og disse prøver skal have bevaret deres gyldighed, g. med et tilfredsstillende resultat have gennemgået den praktiske  

 uddannelse for trafikflyvercertifikat af III klasse/helikopter, der er  

 foreskrevet i BL 6-23, på en flyveskole, der er godkendt hertil af Statens  

 Luftfartsvæsen, h. på helikopter have erhvervet en samlet flyvetid som pilot på mindst 150  

 timer indeholdende - 35 timer som luftfartøjschef, hvoraf mindst 10 timer skal være erhvervet  

 under navigationsflyvning, omfattende en navigationsflyvning med landing på  

 mindst 2 forud bestemte pladser, - 10 timers instrumentflyvning, hvoraf indtil 5 timer kan være erhvervet  

 på en syntetisk flyvetræner, der er godkendt hertil af Statens  

 Luftfartsvæsen, og - 5 timers natflyvning indeholdende mindst 5 starter og 5 landinger som  

 luftfartøjschef.
 4.1.1 Indtil 10 timer af den samlede flyvetid på 150 timer, der er nævnt i  

 pkt. 4.1 h, kan være erhvervet på en syntetisk flyvetræner, der er godkendt  

 hertil af Statens Luftfartsvæsen.
 4.1.2 Den samlede flyvetid på 150 timer, der er nævnt i pkt. 4.1 h, kan  

 nedsættes til 100 timer under en AB INITIO-uddannelse, som er en samlet  

 helhedsuddannelse, der er godkendt af Statens Luftfartsvæsen.
 4.1.3 Indtil 50 timer af den flyvetid på 150 timer, der er nævnt i pkt.  

 4.1 h, kan være erhvervet på flyvemaskine.
 4.2 I forbindelse med en uddannelse, der integrerer uddannelsen til  

 trafikflyvercertifikat af III klasse/helikopter med uddannelsen til  

 instrumentbevis/helikopter, kan det samlede instrumentflyvetidskrav under  

 instruktion reduceres til 40 timer.
4.3 Ansøgeren skal på en autoriseret formular indstilles til en praktisk  

 prøve af en flyveskole, der er godkendt hertil.
Under den praktiske prøve,  

 der er foreskrevet af luftfartsvæsenet, skal ansøgeren godtgøre at være i  

 stand til at fungere som luftfartøjschef på helikopter og som sådan være  

 kvalificeret til a. at udføre de funktioner, der påhviler en luftfartøjschef i forbindelse  

 med en erhvervsmæssig VFR-flyvnings forberedelse, gennemførelse og  

 afslutning, b. at træffe sådanne beslutninger og forholdsregler, som måtte være  

 påkrævet, hvis en nødsituation eller anden hændelse gør det umuligt eller  

 uforsvarligt at fortsætte flyvningen som planlagt, c. at anvende flyvefaglig viden og udvise god dømmekraft og godt  

 luftmandskab, d. at føre den pågældende helikopter under VMC i såvel normale som  

 unormale flyvemanøvrer inden for de godkendte begrænsninger og på en rolig og  

 akkurat måde og e. at anvende de nødprocedurer, der er foreskrevet for den pågældende  

 helikopter.
 4.3.1 Prøven vil foruden en teoretisk overhøring indeholde en eller flere  

 af de øvelser, der er nævnt i BL 6-23, og der må under prøven på intet  

 tidspunkt være tvivl om, at procedurer og manøvrer udføres på en  

 sikkerhedsmæssig fuldt forsvarlig måde og under overholdelse af gældende  

 forskrifter.
5. Udvidelse Trafikflyvercertifikat af III klasse/helikopter kan udvides med en anden  

 type efter endt uddannelse i overensstemmelse med bestemmelserne i BL 6-52.
6. Rettigheder 6.1 Trafikflyvercertifikat af III klasse/helikopter giver på de vilkår,  

 der er nævnt i pkt. 6.2, indehaveren samme rettigheder som indehavere af  

 privatflyvercertifikat/helikopter og herudover ret til som luftfartøjschef i  

 enhver form for luftfart at foretage VFR-flyvning under forudsætning af, a. at den pågældende helikopter er af en type, for hvilken certifikatet er  

 gældende, samt b. at den pågældende helikopter i henhold til luftdygtighedsbeviset kan  

 føres af een pilot.
 Endvidere giver certifikatet indehaveren ret til at foretage flyvning som  

 andenpilot i enhver form for luftfart under forudsætning af, at den  

 pågældende helikopter er af en type, for hvilken certifikatet er gældende.
6.2 Indehaveren skal a. medføre gyldigt certifikat, jf.
BL 6-02, b. medføre dokumentation for en gyldig helbredsmæssig godkendelse til  

 certifikatet, jf.
BL 6-05, c. inden for de forudgående 12 måneder have erhvervet en flyvetid som  

 pilot på helikopter på mindst 70 timer eller have bestået den prøve, der er  

 nævnt i pkt. 4.3, d. have et gyldigt PFT, der er aflagt efter driftsforskrifterne for  

 regelmæssig eller ikke-regelmæssig, offentlig lufttrafik eller efter BL 6-57  

 eller BL 6-59 på den pågældende helikopter, e. hvis passagerer medføres, have udført mindst 3 starter og 3 landinger  

 eller have aflagt PFT inden for de forudgående 90 dage med helikopter af den  

 pågældende type, inklusive typevarianter omfattet af typebetegnelsen i  

 certifikatet, og f. hvis passagerer medføres under VFR-flyvning om natten, have udført  

 mindst 3 starter og 3 landinger om natten inden for de forudgående 90 dage  

 med helikopter af den pågældende type, inklusive typevarianter omfattet af  

 typebetegnelsen i certifikatet.
 Anm.: Tilfælde, hvor et certifikat er ugyldigt, fremgår af BL 6-02.
 6.2.1 Indtil halvdelen af den flyvetid, der er nævnt i pkt. 6.2 c, kan  

 være erhvervet på flyvemaskine.
 6.3 Under flyvning skal certifikatindehaveren over for Statens  

 Luftfartsvæsen kunne dokumentere, at vilkårene i pkt. 6.2 c-f er opfyldt.
 6.3.1 En certifikatindehaver, der udfører erhvervsmæssig flyvning i et  

 luftfartsforetagende, som har et system for registrering af flyvetid og PFT,  

 der er godkendt af Statens Luftfartsvæsen, skal dog ikke under sådan tjeneste  

 kunne dokumentere flyvetid og PFT.
 6.4 En certifikatindehaver, der udfører erhvervsmæssig flyvning eller  

 udfører flyvning mod vederlag som luftfartøjschef under transport af  

 passagerer, gods og post over Grønland og Færøerne eller uden for dansk  

 område, skal være i besiddelse af instrumentbevis/helikopter eller have  

 erhvervet en flyvetid som luftfartøjschef på helikopter på mindst 300 timer.
 6.5 En indehaver af et trafikflyvercertifikat af III klasse, B-certifikat,  

 der ikke opfylder vilkårene i pkt. 6.2 c, skal indsende certifikatet til  

 deponering hos Statens Luftfartsvæsen.
6.5.1 For at få udleveret et certifikat, der er deponeret i henhold til  

 pkt. 6.5, og således generhverve de rettigheder, der er nævnt i pkt. 6.1,  

 skal vedkommende a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til trafikflyvercertifikat, jf.
BL 6-05,  

 og d. påny have bestået praktisk prøve, jf. pkt. 4.3.
 6.5.2 Hvis den pågældende skal generhverve de rettigheder, der er nævnt i  

 pkt. 6.1, og der er forløbet mere end 2 1/2 år efter sidst aflagte PFT,  

 kræves der endvidere fornyede teoretiske prøver, jf. pkt. 4.1 f.
 Anm.: Krav til erhvervet flyvetid for luftfartøjschefer, der udfører  

 charter- og/eller IFR-taxaflyvning, findes i BL 5-41.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf Overtrædelse af bestemmelserne i afsnit 6 straffes med bøde.
10. Ikrafttræden 10.1 Denne BL træder i kraft den 1. september 1990.
 10.2 Samtidig ophæves BL 6-22, 3. udgave af 1. oktober 1983.
