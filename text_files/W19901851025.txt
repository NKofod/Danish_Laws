 Værdien af 2 ubebyggede grunde her i landet skulle medregnes til den  

 skattepligtige formue for en her til landet begrænset skattepligtig person,  

 fast bosiddende i udlandet, selv om de 2 grunde ikke havde afkastet indtægt i  

 det pågældende år.
 A klagede for indkomståret 1986 over, at de stedlige ligningsmyndigheder  

 ikke havde imødekommet et efterfølgende indsendt andragende om nedsættelse af  

 formuen med 268.800 kr., svarende til værdien af 2 ubebyggede  

 sommerhusgrunde, der oprindeligt havde været medregnet i den selvangivne  

 formue.
 Det var oplyst, at klageren var fast bosiddende i Sverige, og var anset  

 for begrænset skattepligtig til Danmark.
Af den af skatterådet afsagte kendelse fremgik, at man ved afgørelsen af  

 spørgsmålet, om de 2 ubebyggede sommerhusgrunde skulle medregnes til formuen  

 eller ej, havde taget udgangspunkt i, at klageren var fast bosiddende i  

 Sverige som begrænset skattepligtig til Danmark, jf. kildeskattelovens § 2,  

 stk. 1, litra e.
Det var således ikke tillagt betydning, at grundene for  

 tiden ikke afkastede indtægter.
For Landsskatteretten henviste klagerens revisor til bestemmelsen i  

 kildeskattelovens § 2, stk. 9, (tidligere stk. 8), idet han gjorde gældende,  

 at der til formuen kun skulle medregnes »formue, hvorfra de i samme  

 paragrafs stk. 1, litra d og e nævnte indtægter hidrører«.
Dette  

 standpunkt anså klagerens revisor for bekræftet i ligningsvejledningen 1987,  

 side 55, pkt.
A 2.13 og pkt.
A 2.14. Da grundene således ikke afkastede  

 indtægter, var det hans opfattelse, at der ikke var hjemmel til at opretholde  

 formuebeskatningen af sommerhusgrundene.
I forbindelse med sagens behandling for Landsskatteretten udtalte Told- og  

 Skattestyrelsen bl.a., at det næppe havde været lovgivers mening at undlade  

 beskatning i et tilfælde som det foreliggende.
I den forbindelse blev det  

 bl.a. gjort gældende, at alene ejerskabet af fast ejendom medførte pligt til  

 at svare formueskat, jf. herved lovens § 2, stk. 1, litra e.
Det var således  

 styrelsens opfattelse, at bestemmelsen i § 2, stk. 2, i kildeskatteloven blot  

 angav, at formueskattepligten for en begrænset skattepligtig alene omfattede  

 den formue, der lå til grund for skattepligten efter § 2, stk. 1, litra d og  

 e, og ikke var en yderligere begrænsning af disse bestemmelser.
Det måtte  

 således være uden betydning for formueskattepligten, om der aktuelt var et  

 beløb, som kunne indkomstbeskattes.
Landsskatteretten bemærkede, at klagen vedrørte forståelsen af  

 bestemmelsen i § 2, stk. 2, sidste punktum, i lovbekendtgørelse nr. 393 af  

 18. juli 1984, der vedrørte indkomståret 1986. Indførelsen af den nævnte  

 bestemmelse var oprindeligt sket ved vedtagelsen af statsskatteloven og var  

 herfra overført i forbindelse med vedtagelsen af kildeskatteloven.  

 Spørgsmålet om formueskattepligten fandtes derfor efter rettens opfattelse af  

 skulle afgøres efter den oprindeligt anlagte fortolkning af bestemmelsen i  

 statsskatteloven.
Af pkt. 12 i Skattedepartementets cirkulære nr. 65 af 13.  

 marts 1905 angående forskellige spørgsmål vedrørende forståelsen af loven om  

 indkomst- og formueskat til staten fremgik således, at en i udlandet bosat  

 ejer af fast ejendom - den hensyn til, om ejendommen har givet indtægt eller  

 ej i det forud for ligningen gående kalenderår eller regnskabsår - skal svare  

 formueskat her til landet af den værdi, hvortil ejendommen i overensstemmelse  

 med de i lovens § 14, jf. vejledningens artikel 12, givne regler var ansat,  

 med fradrag af den på ejendommen hvilende gæld, jf. lovens § 13.
 Landsskatteretten fandt herefter ikke, at det kunne tillægges betydning  

 for det omhandlede år, at de nævnte grunde ikke havde afkastet indtægt.  

 Værdien af de nævnte grunde skulle herefter medregnes til klagerens formue  

 for indkomståret 1986.
 LV 1989, DB 3.3.
