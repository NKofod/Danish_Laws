Nr BTL 136 Betænkning over Forslag til lov om samordning af fremgangsmåderne ved  

 indgåelse af offentlige bygge- og anlægskontrakter og offentlige indkøb m.v.  

  

 Nr L 136 1989-90, 1. samling Afgivet af Boligudvalget Afgivet: 19900523 Udvalget har behandlet lovforslaget i en række møder og har herunder stillet spørgsmål til arbejdsministeren, boligministeren og statsministeren, som disse har besvaret skriftligt.
Et af udvalgets spørgsmål og boligministerens besvarelse heraf samt arbejdsministerens skrivelse af 17. maj 1990 til udvalget optrykkes som bilag til betænkningen.
 Herefter indstillet et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

forkastelse ved 3. behandling.
 Flertallet skal udtale sin beklagelse over, at regeringen vedrørende  

 overholdelse af danske overenskomster ved bygge- og anlægskontrakter  

 udelukkende henstiller til kommunerne, at de skal overholde  

 cirkulæreskrivelsen af 18. maj 1966 om anvendelse af ILO-konvention nr. 94.  

 Det fremgår af boligministerens besvarelse af spørgsmål 12, at der i givet  

 fald ikke vil være repressalier i forhold til kommuner, som ikke overholder  

 henstillingen.
Flertallet ønsker derfor at tilkendegive, at det ønsker en egentlig  

 lovgivning på området, så alle udbydere, som er omfattet af EF-direktivet,  

 forpligtes til at stille krav om, at alle tilbudsgivere som et minimum skal  

 overholde danske overenskomster.
Kun herved skabes sikkerhed imod en social  

 dumping, som er til ugunst for både danske lønmodtagere og danske  

 arbejdsgivere.
 Et mindretal (Det Konservative Folkepartis, Venstres,  

 Fremskridtspartiets, Det Radikale Venstres og Kristeligt Folkepartis  

 medlemmer af udvalget) indstiller lovforslaget til vedtagelse uændret.
Lizzie Lichtenberg (KF) Sterup (KF) Pernille Sams (KF) Mejdahl (V) nfmd.  

Elsebeth Kock-Petersen (V) Kirsten Jacobsen (FP) Jørgen Estrup (RV) Sonja  

 Albrink (CD) Lysholm Christensen (KRF) Eva Fatum (S) Baadsgaard (S) fmd.  

Pia Gjellerup (S) Løvig Simonsen (S) Lissa Mathiasen (S) Holger K.
Nielsen  

 (SF) Bjørn Poulsen (SF) Pelle Voigt (SF) Bilag Et af Boligudvalgets spørgsmål til boligministeren og dennes besvarelse  

 heraf og arbejdsministerens skrivelse af 17. maj 1990 til udvalget Spørgsmål:
Er det muligt, at kravet om, at danske overenskomster overholdes, gøres  

 mere forpligtende eventuelt igennem et betænkningsbidrag? Svar:
 Fra arbejdsministeren har jeg indhentet følgende udtalelse, som jeg kan  

 henholde mig til:
 »Betydningen af regeringens aftale med kommunerne efter drøftelse med  

 arbejdsmarkedets parter er understreget af, at spørgsmålet om overholdelse af  

 danske overenskomster og dansk lovgivning er rejst af regeringen i  

 bemærkningerne til lovforslaget om gennemførelse af EF-direktivet om  

 offentlige bygge- og anlægsarbejder, og at de bebudede drøftelser efter  

 tilsagn til Boligudvalget fra statsministeren er fremmet, så løsningen kunne  

 præsenteres for Boligudvalget inden 3. behandlingen.
Denne sammenhæng er indgået i drøftelserne og vil fremgå af henstillingen  

 til kommunerne.
Det vil derfor være ønskeligt for regeringen, at min  

 skrivelse af 17. ds. gengives i betænkningen, så vidt muligt med tilslutning  

 til de nævnte foranstaltninger.
Denne baggrund for henstillingen vil komme til at præge den information og  

 anbefaling, som udsendes af de kommunale foreninger, og den omtale, der vil  

 ske i de kommunale tidsskrifter.« Arbejdsministeriet Den 17. maj 1990 Folketingets Boligudvalg Christiansborg 1218 København K Arbejdsklausuler i offentlige bygge- og anlægskontrakter I tilslutning til statsministerens skrivelse af 22. marts 1990 og min  

 skrivelse af 9. maj 1990 vedrørende L 136 - bilag 9 skal jeg meddele, at  

 drøftelser med repræsentanter for arbejdsmarkedets parter, Dansk  

 Arbejdsgiverforening, Landsorganisationen i Danmark, Kommunerne  

 Landsforening, Amtsrådsforeningen og Københavns Kommune og Frederiksberg  

 Kommune nu har ført til en aftale med de kommunale repræsentanter om følgende  

 foranstaltninger:
 1. Arbejdsministeriet udsender snarest muligt i forbindelse med  

 gennemførelsen af L 136 en cirkulæreskrivelse til samtlige kommuner og  

 amtskommuner, hvori ministeriet på regeringens vegne henstiller, at der i  

 alle kontrakter vedrørende offentlige bygge- og anlægsarbejder optages en  

 arbejdsklausul efter tilsvarende retningslinjer som dem, der gælder for  

 statslige kontrakter efter Arbejdsministeriets cirkulæreskrivelse af 18. maj  

 1966 om gennemførelse af den af Den Internationale Arbejdskonference vedtagne  

 konvention nr. 94 om arbejdsklausuler i offentlige kontrakter.
 Ved en sådan arbejdsklausul tilsikres der vedkommende arbejdere løn,  

 arbejdstid og andre arbejdsvilkår, som ikke er mindre gunstige end dem, der i  

 henhold til kollektiv overenskomst, voldgiftskendelse, nationale love eller  

 administrative forskrifter gælder for arbejde af samme art inden for  

 vedkommende fag eller industri på den egn, hvor arbejdet udføres.
 2. Med forbehold om de kompetente bestyrelsers endelige  

 godkendelse har de kommunale repræsentanter givet tilsagn om, at de kommunale  

 foreninger samtidig med udsendelsen af Arbejdsministeriets cirkulæreskrivelse  

 vil udsende en skrivelse til sine medlemmer med nærmere information om sagen  

 og anbefaling om at følge regeringens henstilling.
 3. Arbejdsministeriets cirkulæreskrivelse vil blive offentliggjort  

 i Ministerialtidende og omtalt i de kommunale tidsskrifter.
4. Arbejdsministeriet vil samtidig over for samtlige ministerier  

 indskærpe cirkulæreskrivelsen af 1966 og særlig understrege ministeriernes  

 pligt til at træffe bestemmelse om anvendelse af ILO-konventionen på  

 kontrakter, der indgås af ikke-centrale myndigheder m.v.
Hermed tilsigtes det  

 sammen med den kommunale ordning at dække samme område som § 1 i loven om  

 samordning af fremgangsmåderne ved indgåelse af offentlige bygge- og  

 anlægskontrakter m.v., herunder statsejede virksomheder, koncessionerede  

 virksomheder og institutioner m.v.
 Landsorganisationen i Danmark har givet udtryk for fortsat at ville  

 foretrække en løsning ved fuldt bindende regler, men har ikke afvist den  

 foreliggende løsning.
 Dansk Arbejdsgiverforening har heller ikke villet afvise denne løsning,  

 selvom man har betænkeligheder ved, at regeringen på denne måde udstrækker  

 brugen af arbejdsklausuler til et videre område end strengt nødvendigt efter  

 ratifikationen af ILO-konvention nr. 94. Aftalen med kommunerne er at  

 foretrække frem for påbud, der indebærer indgreb fra lovgivningsmagten i  

 overenskomstforhold.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til arbejdsministeren og boligministeren, som disse har besvaret dels skriftligt, dels i samråd.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

forkastelse.
Flertallet må efter et samråd med arbejdsministeren konstatere, at det er  

 helt uklart, hvordan henstillingen om overholdelse af ILO-konvention nr. 94  

 skal administreres i forhold til de koncessionerede selskaber, som er  

 omfattet af EF-direktivet.
Dette er endnu en grund til at afvise  

 lovforslaget.
 Et mindretal (Det Konservative Folkepartis, Venstres,  

 Fremskridtspartiets, Det Radikale Venstres og Kristeligt Folkepartis  

 medlemmer af udvalget) indstiller lovforslaget til vedtagelse uændret.
