Efter art. 3 og 4 i protokol vedrørende De europæiske Fællesskabers  

 Privilegier og Immuniteter skal EF-medlemsstaterne træffe egnede  

 forholdsregler med henblik på eftergivelse eller tilbagebetaling af indirekte  

 skatter og afgifter samt told i forbindelse med større indkøb til brug for  

 EF.
Disse bestemmelser er bragt i anvendelse på leverancer af varer og  

 tjenesteydelser i forbindelse med kontrakter om forskning, der er indgået  

 mellem Kommissionen og private eller offentlige organer.
Afgifts- og  

 toldlempelser begrænses til beløbet for EF's finansielle deltagelse.
 Efter en med EF-Kommissionen truffet aftale tilrettelægges disse afgifts-  

 og toldlempelser i Danmark som godtgørelsesordninger, hvorefter Kommissionen  

 mod behørig dokumentation kan ansøge om tilbagebetaling af afgift og eventuel  

 told, der er betalt i forbindelse med opfyldelsen af kontrakten.
