Vejledning til bekendtgørelse om  

 godkendelse af desinfektionsmidler og visse rengøringsmidler Afsnit I Indledning I fødevarelovgivningen stilles der flere steder  

 krav om, at desinfektionsmidler og visse rengøringsmidler, som  

 anvendes i fødevarevirksomheder, skal godkendes, inden de tages i  

 anvendelse.
 Fødevaredirektoratet har sammenskrevet de aktuelle  

 krav i bekendtgørelse nr. 1004 af 15. december 1999 om godkendelse  

 af desinfektionsmidler og visse rengøringsmidler i  

 fødevarevirksomheder m.v. - herefter benævnt  

 bekendtgørelsen.
 Denne vejledning henvender sig dels til virksomheder, der  

 producerer og sælger midlerne og virksomheder, der anvender dem, dels  

 til de myndigheder, der skal kontrollere, at bekendtgørelsens  

 bestemmelser overholdes.
Bekendtgørelsen stiller krav om, at alle  

 desinfektionsmidler og enkelte rengøringsmidler, som kan komme i  

 kontakt med fødevarer, skal godkendes af Fødevaredirektoratet.  

 Kravet om godkendelse stammer fra EU-direktiver om indretning og drift af  

 fødevarevirksomheder.
Direktiverne bestemmer, at midlerne "skal  

 være godkendt af den kompetente myndighed". Direktiverne og  

 bekendtgørelsen stiller ikke krav om godkendelse af alle typer  

 midler.
Fødevaredirektoratet har tidligere godkendt andre  

 midler end dem, der nu kræves godkendt i henhold til  

 bekendtgørelsen, men disse godkendelsesordninger er bortfaldet med  

 denne bekendtgørelse.
Der stilles krav om godkendelse, hvor dette er  

 krævet i direktiver.
En undtagelse er godkendelse af  

 desinfektionsmidler til detail, hvor det gældende krav om godkendelse  

 opretholdes.
Dette sker ud fra en betragtning om, at der således  

 stilles ens krav til alle fødevarevirksomheder for så vidt  

 angår godkendelse af desinfektionsmidler.
 I henhold til Fødevarelovens § 27 må  

 rengørings-, desinfektions- og smøremidler mm., som kommer i  

 forbindelse med fødevarer, ikke ved normal anvendelse eller under  

 forudsigelige forhold kunne afgive bestanddele til fødevarer i et  

 omfang, der kan frembyde fare for menneskers sundhed, medføre en  

 uacceptabel ændring af sammensætningen af fødevarerne  

 eller forringe fødevarernes farve, lugt, smag eller andre af  

 fødevarernes fysiske karakteristika.
§ 27 i Fødevareloven omfatter alle midler,  

 uanset om der kræves godkendelse efter bekendtgørelsen.
Det  

 betyder i praksis, at de grundlæggende toksikologiske krav til midlerne  

 i princippet er de samme, men at kravet om en egentlig godkendelse kun  

 gælder de midler, der er omfattet af bekendtgørelsen.
I øvrigt vil fødevarelovens § 7 altid skulle  

 tages i betragtning.
Denne siger, at fødevarer ikke må  

 sælges, hvis de er forurenede eller af anden grund må anses for  

 at være utjenlige til menneskeføde.
Endelig omfattes desinfektionsmidler af EU-direktiv  

 98/8/EF af 16. februar 1998 om markedsføring af biocidholdige  

 produkter (også kaldet biociddirektivet). Visse typer  

 fødevarevirksomheder vil være omfattet af biociddirektivet,  

 hvorimod andre umiddelbart vil være undtaget.
Grænsefladerne er  

 dog endnu ikke helt afklaret.
Biociddirektivet er forhandlet af  

 Miljøstyrelsen og implementeres med en lov om ændring af lov om  

 kemiske stoffer og produkter.
Denne vejledning beskriver de krav som gælder i  

 henhold til bekendtgørelsen.
Desuden omtales nogle andre regler, som  

 har betydning for rengørings- og desinfektionsmidler og andre lignende  

 produkter, som kan komme i kontakt med fødevarer.
Gældende regler kan i øvrigt findes på  

 internettet.
Bekendtgørelser findes på retsinformations  

 hjemmeside på www.retsinfo.dk og direktiver findes på  

 www.europa.eu.int/eur-lex/da.
Denne vejledning vil blive indlagt på  

 Fødevaredirektoratets hjemmeside på  

 www.foedevaredirektoratet.dk.
Afsnit II Gældende regler Kapitel 2.1 Midler der skal godkendes i henhold til  

 bekendtgørelsens § 3 Bekendtgørelsen omfatter alle desinfektionsmidler  

 til alle typer fødevarevirksomheder som er autoriseret, godkendt eller  

 registreret i henhold til fødevareloven, samt rengøringsmidler  

 til visse typer af fødevarevirksomheder.
 Bekendtgørelsen gælder kun for midler, som  

 kan komme i kontakt med fødevarer.
Dette betyder, at midler der anvendes til lokaler,  

 inventar og udstyr, altså kontaktflader til fødevarer, kan  

 være omfattet af en godkendelsesordning.
Ved lokaler, inventar og  

 udstyr forstås alle typer overflader, der kan komme i kontakt med  

 fødevarer.
Midler til f.eks. rengøring af vægge og  

 vinduer er ikke omfattet, hvis disse flader med sikkerhed ikke kan  

 komme i kontakt med fødevarer.
Dette er under forudsætning af,  

 at der ikke er risiko for indirekte afsmitning, f.eks. ved spuling af  

 vægge.
Det er i øvrigt vurderet, at f.eks. genbrugsflasker er  

 omfattet, idet flaskerne rengøres og desinficeres, inden de atter  

 påfyldes.
For tankvogne, junger og andre beholdere, der anvendes til  

 transport af pasteuriseret mælk, skal alle hygiejneforskrifter  

 opfyldes, jf.
Rådets direktiv 92/46/EØF af 16. juni 1992 om  

 sundhedsbestemmelser for produktion og afsætning af rå  

 mælk, varmebehandlet mælk og mælkebaserede produkter, kap.  

 V, pkt. 2. Det er således også et krav, at der anvendes godkendte  

 desinfektionsmidler i forbindelse med transport af mælk m.v., jf.  

 bekendtgørelse om godkendelse af desinfektionsmidler og visse  

 rengøringsmidler i fødevarevirksomheder m.v.
 Midler, som skal godkendes er:
 Desinfektionsmidler til alle typer af  

 fødevarevirksomheder.
 Det gælder virksomheder som er autoriseret, godkendt eller  

 registreret i henhold til Fødevarelovens §§ 44-46, f.eks.  

 brødfabrikker, bryggerier, slagterforretninger, supermarkeder,  

 storkøkkener, restaurationer, kødvarevirksomheder,  

 mælkevirksomheder og fiskevirksomheder samt fabriksfartøjer og  

 fartøjer med opbevaring over 24 timer.
 Rengøringsmidler til fiskevirksomheder  

 autoriseret i henhold til §§ 44-46 i Fødevareloven samt på  

 fabriksfartøjer og fartøjer med opbevaring over 24 timer.  

 Gælder kun i produktions og engros leddet og ikke for  

 detailfiskehandlere.
 Midler til yverhygiejne til anvendelse før  

 malkning, hvis der anvendes kemikalier.
 Her er der tale om rengøringsmidler, som bruges til  

 at gøre lyske, lår, yver og patter rene inden malkning.
 Pattedyp og pattespray til anvendelse efter  

 malkning.
 Det vil sige midler, som anvendes til desinfektion og  

 udtørring af patterne efter malkning bl.a. for at forebygge  

 yverbetændelse.
Kapitel 2.2 Midler, der ikke skal godkendes i henhold til  

 bekendtgørelsen, men er omfattet af Fødevarelovens § 27 Midler, som ikke er nævnt i bekendtgørelsen §  

 3 (afsnit 2.1) skal ikke godkendes.
 Det drejer sig om:
Rengøringsmidler som bruges i virksomheder som er  

 autoriseret, godkendt eller registreret i henhold til fødevarelovens  

 §§ 44-46, f.eks. brødfabrikker, bryggerier, slagterforretninger,  

 supermarkeder, storkøkkener, restaurationer,  

 kødvarevirksomheder eller i mælkevirksomheder.
Det gælder  

 også rengøringsmidler, som bruges til udstyr og inventar i  

 mælkeproducerende besætninger (dog ikke  

 yverrengøring).
 Smøremidler som anvendes til maskindele i  

 produktionsudstyr.
 Tilsætningsstoffer til autoklavevand for at modvirke  

 kalkudfældning og anden farveændring samt korrosion af  

 dåsers overflade, se afsnit 4.1.
 Korrosionsnedsættende midler til dampkedler, der benyttes til  

 produktion af damp, som kan komme i forbindelse med fødevarer.
 Disse midler er omfattet af Fødevarelovens § 27.  

 Krav til disse midler beskrives nærmere i afsnit 4.
Kapitel 2.3 Midler, som hverken er omfattet af  

 bekendtgørelsen eller af Fødevarelovens § 27 Det er som nævnt kun de midler, der anvendes til  

 overflader, som kommer i berøring med fødevarer, som er  

 omfattet af bekendtgørelsen og fødevarelovens § 27. Midler som  

 anvendes til overflader, som ikke kommer i kontakt med fødevarer,  

 f.eks. afløbsrens, vinduespuds mv., er ikke omfattet.
Disse midler kan  

 umiddelbart tages i anvendelse.
Imidlertid skal fødevarelovens § 7  

 altid iagttages.
I henhold til § 7 stk. 2 må fødevarer ikke  

 sælges, hvis de må anses for at være utjenlige til  

 menneskeføde, f.eks. som følge af forurening fra kemiske midler  

 anvendt i fødevareproduktionen.
 Af midler, som ikke er omfattet af bekendtgørelsen  

 eller Fødevarelovens § 27, kan her specielt nævnes  

 hånddesinfektionsmidler og såkaldte slipmidler, idet disse  

 produkter har givet anledning til en del forespørgsler.
 Opmærksomheden henledes på øvrige  

 hygiejneregler, som kan betyde at brugen af f.eks. bakteriesuspensioner til  

 afløbsrens og rengøringsmidler baseret på enzymer ikke  

 nødvendigvis er accepteret.
2.3.1 Slipmidler Slipmidler betragtes som tekniske hjælpestoffer og  

 er ikke det samme som smøremidler.
Slipmidler anvendes til f.eks.  

 smøring af materialer og genstande, f.eks. tragte eller  

 transportbånd, for at forhindre, at fødevarer hænger fast.  

 Det er hensigten, at slipmidler skal komme i kontakt med fødevarer, og  

 betragtes derfor som tekniske hjælpestoffer, som reguleres via reglerne  

 om tilsætningsstoffer.
Ved smøremidler forstås derimod  

 midler, som udelukkende anvendes til smøring af maskindele og som  

 utilsigtet kan komme i kontakt med fødevarerne.
2.3.2 Hånddesinfektionsmidler Hånddesinfektion er ikke omfattet af  

 bekendtgørelsens regler, idet hænder ikke falder ind under  

 begrebet inventar og udstyr.
I øvrigt kan fødevarer forurenet  

 med hånddesinfektionsmidler være uegnede til menneskeføde,  

 jf. fødevarelovens § 7.
 Hånddesinfektionsmidler er omfattet af  

 Miljøstyrelsens regler.
2.3.3 Lægemidler til yvere og patter Lægemidler til yvere og patter betragtes som  

 veterinære lægemidler, som skal godkendes af  

 Lægemiddelstyrelsen.
Veterinære lægemidler er midler, som  

 anvendes til behandling af sygdomme, men kan også være midler,  

 som anvendes forebyggende.
Der er således en grænseflade mellem  

 veterinære lægemidler til yvere og patter og midler til  

 yverhygiejne, herunder pattedyp og pattespray.
Fra 1. januar 2000 skal alle  

 aktiv stoffer som må anvendes i veterinære lægemidler  

 være godkendt i EU (Rådets forordning nr. 2377 af 26. juni 1990,  

 EF tidende L224 af 18. august 1990, samt senere ændringer).
Afsnit III Godkendelsesprocedure og krav for produkter omfattet af § 3  

 (afsnit 2.1) Kapitel 3.1 Ansøgningsskemaer For at få godkendt et middel, som er omfattet af  

 bekendtgørelsen, skal der indsendes en ansøgning til  

 Fødevaredirektoratet.
Til ansøgningen skal man bruge de  

 ansøgningsskemaer der er angivet i bekendtgørelsens bilag 1.  

 Skemaerne kan kopieres fra bekendtgørelsen eller rekvireres hos  

 Fødevaredirektoratet på tlf.: 33 95 60 00. De udfyldte skemaer  

 sendes til:
Fødevaredirektoratet Mørkhøj Bygade 19 2860 Søborg Ansøgningsskemaerne angiver, hvilke oplysninger der  

 er nødvendige for en godkendelse.
Kapitel 3.2 Afgift for godkendelse Afgiften i forbindelse med godkendelsen er beskrevet i  

 bekendtgørelse nr. 97 af 13. februar 2001 om betaling for kontrol af  

 fødevarer og levende dyr m.v. (afgiftbekendtgørelsen) § 37 stk.  

 10.
Afgiften for godkendelsen opkræves af  

 Fødevaredirektoratet når ansøgningen om godkendelse er  

 modtaget.
Afgiften opkræves ved fremsendelse af en faktura.
 I afgiftbekendtgørelsens § 43 stk. 2 er det  

 fastsat, at der betales et gebyr på 50 kr. for  

 erindringsskrivelser.
Kapitel 3.3 Toksikologisk vurdering Midler som skal godkendes, skal have været vurderet  

 toksikologisk, jf. bekendtgørelsens § 4 stk. 1. Den toksikologiske  

 vurdering skal udføres af et institut, laboratorium eller lignende,  

 som kan dokumentere, at det er kvalificeret til at foretage vurderingen.
Det  

 kan f.eks. dreje sig om institutter eller laboratorier, som er akkrediterede  

 til at gennemføre sådanne vurderinger, som arbejder efter  

 internationale anerkendte metoder, eller som har dokumenteret særlig  

 ekspertise indenfor arbejdsområdet.
Toksikologiske oplysninger om ingredienser kan f.eks.  

 indhentes ved søgning i forskellige databaser på internettet.  

 Gratis søgninger i databaser med medicinsk (MEDLINE) og toksikologisk  

 (TOXLINE) litteratur og i databaser med toksikologiske oplysninger (TOXNET)  

 kan foretages fra webstedet www.nlm.nih.gov, der også rummer links til  

 udbydere af kommercielle databaser med toksikologiske oplysninger, f.eks.  

 CHEMBANK.
I øvrigt kan der henvises til vurderinger foretaget af  

 internationale kommitter som f.eks.
JECFA og SCF.
 I denne vejlednings bilag 2 findes en beskrivelse af  

 kravene til den toksikologiske vurdering.
Kapitel 3.4 Vurdering af desinficerende effekt Desinfektionsmidler og pattedyp/pattespray skal endvidere  

 have en dokumenteret desinficerende effekt   også kaldet en teknologisk  

 virkning, jf. bekendtgørelsens § 4 stk. 2.
 Som dokumentation for den teknologiske effekt kræves  

 følgende to standarder for suspensionsprøvning:
DS/EN 1276: Kemiske desinfektionsmidler og  

 antiseptiske midler.
Kvantitativ suspensionsprøvning til vurdering af  

 bakteriedræbende effekt af kemiske desinfektorer og antiseptiske midler  

 anvendt i fødevareindustrien, hos forbrugere samt i institutioner og DS/EN 1650: Kemiske desinfektionsmidler og  

 antiseptiske midler.
Kvantitativ suspensionsprøvning til vurdering af  

 svampedræbende effekt af kemiske desinfektionsmidler og antiseptiske  

 midler anvendt i fødevareindustrien, hos forbrugere samt i  

 institutioner.
 Disse standarder kan rekvireres hos:
Dansk Standard Kollegievej 6 2920 Charlottenlund Tlf.: 39 96 61 01 Fax: 39 96 61 02.
 Dansk Standard har desuden en hjemmeside på  

 internetadressen www.ds.dk .
Den teknologiske effekt kan undersøges af et  

 dokumenteret kvalificeret institut, laboratorium eller lignende, som kan  

 dokumentere, at det er kvalificeret til at foretage undersøgelsen.
Det  

 kan f.eks. dreje sig om institutter eller laboratorier, som er akkrediterede  

 til at gennemføre sådanne vurderinger, som arbejder efter  

 internationale anerkendte metoder, eller som har dokumenteret særlig  

 ekspertise indenfor arbejdsområdet.
Kapitel 3.5 Supplerende anbefalinger Det følger af fødevarelovens § 27, stk. 1,  

 at brug af midlerne ikke må medføre en uacceptabel ændring  

 af fødevarerne eller forringe fødevarernes fysiske  

 karakteristika.
 Derfor bør parfume og andre stærkt lugtende  

 stoffer ikke indgå i rengørings- og desinfektionsmidler, hvis  

 det må antages, at dette kan påvirke de fødevarer, som  

 efterfølgende skal i kontakt med de flader m.v., som er behandlet med  

 midlerne.
Ligeledes bør tilsætning af farvestoffer til  

 rengørings- og desinfektionsmidler have en teknologisk effekt f.eks.  

 kontrol af desinfektion.
Et farvestof bør således ikke anvendes  

 blot for at opnå en bestemt farve f.eks. af  

 markedsføringshensyn.
 Der bør ikke indgå andre farvestoffer end  

 dem, som er optaget i den til enhver tid gældende fortegnelse over  

 tilsætningsstoffer til levnedsmidler (Positivlisten).
Kapitel 3.6 Generelt accepterede midler Fødevaredirektoratet har i bekendtgørelsens  

 § 5 generelt accepteret følgende stoffer til desinfektion:
 a)	Desinfektion med klorvand med mindst 200 mg og højst 300 mg  

 aktivt klor pr. liter rent vand.
 b)	Desinfektion med brintoverilteopløsning med mindst 300 og  

 højst 400 mg H2O2 (brintoverilte) pr liter rent  

 vand.
 c)	I mælkeleverende besætninger kan desinfektion desuden  

 foretages med natriumhydrogensulfat (surt sulfat). Betingelserne er, at  

 brugsopløsningen har en styrke på mindst 6 promille (60 g  

 natriumhydrogensulfat til 10 liter vand).
 40 % af mængden af natriumhydrogensulfat kan  

 erstattes med mindst den ækvivalente mængde svovlsyre (dvs. at af  

 60 g natriumhydrogensulfat kan mindst 24 g erstattes med mindst 19,6 g  

 svovlsyre). Der kan endvidere til opløsning af surt sulfat - med eller  

 uden tilsat svovlsyre - tilsættes brintoverilte i en mængde  

 svarende til maksimalt 100 ppm i brugsopløsningen.
Bekendtgørelsens særlige bestemmelser til  

 desinfektionsmidler i mælkeleverende besætninger (§ 5, stk. 3),  

 skyldes hensyn til de særdeles følsomme produktionsprocesser,  

 som en del mælkeprodukter tilvirkes under.
I visse tilfælde er  

 det derfor nødvendigt at undgå de meget stærkt  

 bakteriedræbende stoffer til desinfektion i  

 mælkeproduktionen.
Kapitel 3.7 Anvendelse af ozon Der er en stadig stigende interesse for at bruge ozon som  

 desinfektionsmiddel, hvorfor dette omtales særskilt.
Ozon er et kemisk  

 desinfektionsmiddel på linie med andre kemiske desinfektionsmidler.  

 Dette betyder, at anvendelsen af ozon som desinfektionsmiddel skal godkendes.  

 Til denne godkendelse skal ozon dog ikke blot vurderes som et kemisk  

 desinfektionsmiddel, men også selve metoden skal vurderes:  

 koncentration, varighed, udstyr, etc.
Dette skyldes, at ozon er en luftart,  

 hvorfor man ikke visuelt kan kontrollere, hvilke områder  

 desinfektionsmidler er påført, samt at ozonen typisk produceres  

 på anvendelsesstedet.
Producenter af udstyr til desinfektion med ozon skal  

 derfor have deres metode godkendt på baggrund af dokumentation for den  

 teknologiske effekt (den desinficerende virkning) samt en toksikologisk  

 vurdering.
Ozon må ikke tages i anvendelse før denne godkendelse  

 foreligger, på lige fod med øvrige kemiske desinfektionsmidler.  

 Det vil dog typisk være fødevarevirksomheden, der skal anvende  

 ozonen, som vil søge om godkendelse af metoden, idet proceduren vil  

 være specifik for virksomheden og ozonen produceres på stedet.  

 Proceduren skal således indarbejdes i fødevarevirksomhedens  

 egenkontrolprogram.
Kapitel 3.8 Mærkning Tidligere godkendelsesordninger for rengørings-,  

 desinfektions- og smøremidler m.v. omfattede ligeledes en godkendelse  

 af midlernes etiketter.
Der stilles nu alene generelle krav til etikettens  

 indhold, som anført i bekendtgørelsens kapitel 3 om  

 mærkning.
Dette betyder, at Fødevaredirektoratet ikke  

 længere godkender hverken udkast til etiketter eller færdigtrykte  

 etiketter.
Teksten skal i øvrigt overholde øvrige krav til  

 mærkning af desinfektionsmidler mm. i anden lovgivning.
 Følgende tekst skal stå på alle  

 godkendte midler:
"Må ikke opbevares sammen med fødevarer" "Må kun opbevares i originalemballage" Pattedypnings- og pattespraymidler skal desuden  

 mærkes med:
"Må kun anvendes umiddelbart efter malkning" Desuden skal det fremgå af etiketten til godkendte  

 midler, hvilken godkendelse produktet har fået.
Teksten skrives som  

 følger (der indsættes kun én af de fire nævnte  

 muligheder, medmindre der er tale om kombinerede rengørings- og  

 desinfektionsmidler:
"Desinfektionsmiddel godkendt af Fødevaredirektoratet under  

 journalnummer (journalnummer anføres)." "Rengøringsmiddel godkendt af Fødevaredirektoratet  

 under journalnummer (journalnummer anføres) til brug på  

 fiskefartøjer samt i fødevarevirksomheder, der håndterer  

 fisk og fiskevarer." "Middel godkendt af Fødevaredirektoratet under  

 journalnummer (journalnummer anføres) til yverhygiejne før  

 malkning." "Pattedyp (eller pattespray) godkendt af  

 Fødevaredirektoratet under journalnummer (journalnummer  

 anføres)." For rengørings- og desinfektionsmidler skal det  

 endvidere fremgå af etiketten, at der både efter rengøring  

 og efter desinfektion skal foretages afskylning med rent vand af de  

 overflader, der kan komme i forbindelse med fødevarer, idet nogle  

 rengøringsmidler vil kunne reducere effekten af visse  

 desinfektionsmidler.
 Hvis der er tale om hurtigt fordampende  

 desinfektionsmidler, kan der på baggrund af en konkret toksikologisk  

 vurdering gives dispensation fra kravet om efterskylning med vand, jf. §  

 9.
 På kombinationsmidler, dvs. midler som både  

 rengør og desinficerer, skal det tilføjes, at der skal  

 foretages to adskilte arbejdsprocesser: Først en rengøring  

 efterfulgt af afskylning med rent vand - derefter en desinfektion efterfulgt  

 af afskylning med rent vand. Én samlet arbejdsgang med kombineret  

 rengøring og desinfektion kan give problemer med rester af  

 fødevarer, hvilket kan reducere effekten af nogle  

 desinfektionsmidler.
I øvrigt henvises til Miljøstyrelsens krav  

 til mærkning af kemiske stoffer og produkter i Miljø- og  

 Energiministeriets bekendtgørelse nr. 801 af 23. oktober 1997 om  

 klassificering, emballering, mærkning, salg og opbevaring af kemiske  

 stoffer og produkter.
Disse regler kræver bl.a. mærkning med:
Stoffets eller produktets betegnelse eller  

 handelsnavn, Indholdets nominelle masse eller volumen, Forhandlerens navn og firmaadresse, herunder  

 telefonnummer, For stoffer: stoffets kemiske navn og EF nummer For produkter: kemisk stofnavn For farlige stoffer og produkter: stoffets eller  

 produktets mærkning med:
farebetegnelser og faresymboler, R-sætninger S-sætninger Brugsanvisning med beskrivelse af brugskoncentration,  

 anvendelse og anvendelsesområde.
Afsnit IV Krav til midler, som ikke skal godkendes, men som er  

 omfattet af § 27 i fødevareloven.
Betingelser for anvendelse.
Alle midler, der kan komme i kontakt med fødevarer,  

 skal overholde fødevarelovens § 27. Det gælder uanset om de skal  

 godkendes i henhold til bekendtgørelsen eller ikke.
De midler, der  

 ikke skal godkendes, skal derfor i praksis bl.a. opfylde de samme krav til  

toksikologiske dokumentation, som de godkendte midler.
Producenten  

 og/eller forhandler skal have vished for, at deres produkt er sammensat af  

 stoffer, som er sundhedsmæssigt acceptable i den givne  

 anvendelsessituation.
Der vil for disse produkter være tale om en  

 konkret vurdering i hvert enkelt tilfælde.
Producenter og forhandlere vil vejledende kunne  

 støtte sig til det, som gælder for midler, der skal godkendes,  

 og som fremgår af bilagene til denne vejledning.
Brugeren af midlerne  

 skal sikre sig dokumentation for, at midlerne er toksikologisk acceptable,  

 f.eks. via tro og love erklæringer.
 Hvis et middel, der ikke skal godkendes, opfylder § 27,  

 kan det uden videre sælges/tages i brug, forudsat at andre krav i dansk  

 lovgivning er overholdt, f.eks. krav til mærkning og etikettering.
Kapitel 4.1 Tilsætningsmidler til autoklavevand I henhold til bekendtgørelse nr. 1073 af 10.  

 december 1996 om kødprodukter mv.  

 (kødproduktbekendtgørelsen) bilag 2, kapitel 6, afsnit C nr. 1  

 kan tilsynsmyndigheden (fødevareregionen) tillade tilsætning af  

 bestemte stoffer til vandet i autoklaver for at hindre korrosion af  

 konservesdåser og for at blødgøre og desinficere vandet.  

 Tilladelse gives af fødevareregionerne på baggrund af  

 dokumentation fra producenten om, at produktet overholder  

 fødevarelovens § 27.
Afsnit V Anvendelse af midlerne Efter anvendelse af de generelt godkendte midler skal der  

 som altid, når der er foretaget desinfektion med et kemisk middel,  

 foretages afskylning med rent vand af de flader, som kan komme i  

 berøring med fødevarer.
 Hvis der er tale om hurtigt fordampende  

 desinfektionsmidler, kan der på baggrund af en konkret vurdering gives  

 dispensation fra kravet om efterskylning med vand.
For alle typer af fødevarevirksomheder kan der  

 desuden anvendes varmt rent vand til desinfektion.
Vandet skal have en vis  

 temperatur, hvilket er beskrevet i de relevante regler vedrørende  

 hygiejne, indretning og drift.
 Den, der bruger midlerne (anvenderen), har pligt til at  

 sikre sig, at produktet er godkendt/egnet til den påtænkte  

 anvendelse, afhængigt af, om anvendelsen kræver godkendelse.  

 Dette kan eventuelt ske i form af "tro og love" erklæringer;  

 se afsnit 6.
Afsnit VI Hvordan kan man sikre sig   egenkontrol Fødevarevirksomheder skal i henhold til  

 fødevarelovgivningen have egenkontrol.
I egenkontrollen skal det  

 fremgå, hvordan virksomheden vil sikre, at rengørings- og  

 desinfektionsmidler, der benyttes i virksomheden, overholder de danske  

 regler.
Egenkontrollen kan f.eks. udføres ved, at der i  

 forbindelse med ordreafgivelse kræves dokumentation fra  

 leverandøren af produkterne.
Dokumentationen kan f.eks. være tro  

 og love erklæringer.
 Erklæringerne skal formuleres så  

 præcist, at garantien sikrer, at det konkrete produkt er egnet til  

 formålet, både med hensyn til typen af fødevarevirksomhed  

 samt med hensyn til materialerne produktet skal anvendes på.
 Importører og producenter af  

 rengørings- og desinfektionsmidler bør have procedurer, der  

 sikrer, at reglerne om rengørings- og desinfektionsmidler  

 overholdes.
 Producenter af rengørings- og desinfektionsmidler  

 skal sikre sig, at de stoffer, som anvendes i produktionen, er i  

 overensstemmelse med reglerne.
Kapitel 6.1 Eksempler på certifikater, garantier o.l.
 Følgende er eksempler på certifikater, som  

 fødevareproducenter kan bede leverandører af rengørings-  

 og desinfektionsmidler om at udlevere ved køb af deres produkter.
 Eksempel på certifikat fra leverandør af  

 rengøringsmiddel godkendt i henhold til bekendtgørelsen:
Rengøringsmiddel til fiskevirksomheder Rengøringsmidlet er egnet til rengøring  

 af______________________________ Det garanteres, at rengøringsmidlet overholder  

 Fødevareministeriets bekendtgørelse nr. 1004 af 15. december  

 1999, herunder § 4, stk. 1 og er godkendt i henhold hertil.
Dokumentation for  

 godkendelse vedlægges.
______________________________ Underskrift Eksempel på certifikat fra leverandør af  

 rengøringsmiddel som opfylder kravene til fødevarelovens §  

 27:
Rengøringsmiddel til fødevarevirksomheder Rengøringsmidlet er egnet til rengøring  

 af____________________________ Det garanteres, at rengøringsmidlet er i overensstemmelse med  

 fødevarelovens § 27. Dokumentation vedlægges.
______________________________ Underskrift Afsnit VII Kontrol Kontrollen med de midler, som er omfattet af  

 bekendtgørelsen udøves af den fødevareregion, som i  

 øvrigt fører tilsyn med fødevarevirksomheden, den  

 mælkeleverende besætning eller fiskefartøjet, hvor  

 midlerne anvendes.
 Regler om fødevareregionens beføjelser og  

 producentens eller anvenderens forpligtelser fremgår af  

 fødevarelovens kapitel 12. Her skal især nævnes at:
 Fødevareregionen kan give de nødvendige  

 påbud og forbud for at sikre overholdelsen af bekendtgørelsen.  

 Dette fremgår af fødevarelovens § 64, stk. 1.
 Det påhviler producent og anvender at give  

 fødevareregionen alle nødvendige oplysninger, herunder  

 prøver af de forskellige midler, jf. § 66, stk. 1 og 2.
Afsnit VIII Klage Der kan klages over de afgørelser, der  

 træffes efter bestemmelserne i bekendtgørelsen.
Reglerne for  

 klage fremgår af §§ 74-75 i fødevareloven.
Klagefristen fremgår af fødevarelovens § 75  

 og er på 4 uger fra den dag, hvor afgørelsen er meddelt den  

 pågældende.
I særlige tilfælde kan klagemyndigheden  

 se bort fra, at fristen er overskredet.
Det kan dog senest ske 6  

 måneder efter afgørelsen.
Klage skal sendes til den myndigheden, som har truffet  

 afgørelsen.
Myndigheden sender derefter klagen videre til  

 klagemyndigheden med eventuelle sagsakter og bemærkninger.
Afsnit IX Straf Reglerne om straf fremgår af bekendtgørelsens  

 § 11. Der er mulighed for straf i form af bøde og ved skærpende  

 omstændigheder jf. § 11, stk. 2, straf i form af hæfte eller  

 fængsel.
Straf bliver aktuelt såfremt godkendelsespligten efter  

 bekendtgørelsens § 3 ikke iagttages, ved overtrædelse af § 6  

 eller ved manglende overholdelse af mærkningskravene i § 7.
Afsnit X Referencer Lov nr. 471 af 1. juli 1998 om fødevarer.
Bilag 1 Bekendtgørelse nr. 1004 af 15. december 1999 Bekendtgørelse om godkendelse af  

 desinfektionsmidler og visse rengøringsmidler i  

 fødevarevirksomheder m.v.
 I medfør af § 27, stk. 2, § 28, § 56, stk. 3, og § 78, stk. 1, nr.  

 2, i lov nr. 471 af 1. juli 1998 om fødevarer m.m. samt § 8, stk. 4 i  

 lov om kvalitetskontrol med fisk og fiskevarer, jf. lovbekendtgørelse  

 nr. 649 af 4. august 1993, fastsættes efter bemyndigelse fra ministeren  

 for Fødevarer, Landbrug og Fiskeri:
Kapitel 1 Område og definitioner § 1. Denne bekendtgørelse gælder for  

 desinfektionsmidler og visse rengøringsmidler, der bruges til lokaler,  

 inventar og udstyr, som kan komme i berøring med fødevarer,  

 samt pattedypningsmidler, pattespray og midler, der bruges til yverhygiejne i  

 mælkeleverende besætninger, jf. § 3.
 § 2. Ved fødevarevirksomheder forstås i denne  

 bekendtgørelse virksomheder, herunder fiskefartøjer, der er  

 autoriseret, godkendt eller registreret i henhold til §§ 44, 45 eller 46 i  

 lov om fødevarer m.m.
Kapitel 2 Godkendelse § 3. Følgende midler skal godkendes af  

 Fødevaredirektoratet, jf. dog stk. 2:
1) Desinfektionsmidler der bruges a) i fødevarevirksomheder, b) i mælkeleverende besætninger, c) om bord på fiskefartøjer, med opbevaring af konsumfisk i  

 mere end 24 timer.
 2) Rengøringsmidler der anvendes om bord på  

 fiskefartøjer med opbevaring af konsumfisk i mere end 24 timer samt i  

 fødevarevirksomheder, der håndterer fisk og fiskevarer, dog ikke  

 detailforhandlere.
 3) Produkter der anvendes til yverhygiejne før malkning.
 4) Pattedypningsmidler og pattespray.
 § 4. De i § 3 nævnte midler skal være toksikologisk  

 vurderet.
 Stk. 2. Desinfektionsmidler og desinficerende  

 pattedypningsmidler og pattespray skal opfylde kravene til  

 suspensionsprøvning som beskrevet i DS/EN 1276 og DS/EN 1650.
 § 5. Følgende midler er generelt accepteret som  

 desinfektionsmidler til lokaler, inventar og udstyr og kræver ikke  

 forudgående godkendelse:
 1) Opløsning af mindst 200 mg og højst 300 mg aktivt klor  

 pr. liter rent vand.
 2) Opløsning af mindst 300 mg og højst 400 mg H202  

 (brintoverilte) pr. liter rent vand.
3) I mælkeleverende besætninger: afsluttende behandling med  

 natriumhydrogensulfat (surt sulfat) på mindst 6 promille i  

 brugsopløsningen. 40% af mængden af natriumhydrogensulfatet kan  

 erstattes med mindst den ækvivalente mængde svovlsyre.
Der kan  

 tilsættes brintoverilte i en mængde svarende til maksimalt 100  

 ppm i brugsopløsningen.
 § 6. Midler, der er omfattet af denne bekendtgørelse,  

 må kun bruges af de i § 3, nr. 1, litra a til c, nævnte  

 virksomheder, såfremt midlerne er godkendt eller generelt accepteret af  

 Fødevaredirektoratet.
Kapitel 3 Mærkning § 7. Midler, der er godkendt af Fødevaredirektoratet, jf. §  

 3, skal være mærket med ordene:
 1) "Desinfektionsmiddel godkendt af Fødevaredirektoratet under  

 journalnummer (journalnummer anføres)" for så vidt angår  

 midler nævnt i § 3, nr. 1.
 2) "Rengøringsmiddel godkendt af Fødevaredirektoratet under  

 journalnummer (journalnummer anføres) til brug på  

 fiskefartøjer samt i fødevarevirksomheder, der håndterer  

 fisk og fiskevarer" for så vidt angår midler nævnt i § 3,  

 nr. 2.
 3) "Middel godkendt af Fødevaredirektoratet under journalnummer  

 (journalnummer anføres) til yverhygiejne før malkning" for  

 så vidt angår midler nævnt i § 3, nr. 3.
 4) "Pattedyp (eller pattespray) godkendt af Fødevaredirektoratet  

 under journalnummer (journalnummer anføres)" for så vidt  

 angår midler nævnt i § 3, nr. 4.
 Stk. 2. Midler, der er godkendt af  

 Fødevaredirektoratet, skal desuden være mærket med:
 1) Forhandlerens navn og adresse.
2) En brugsanvisning, herunder oplysning om anvendelsesområde og  

 maksimal brugskoncentration.
For desinfektionsmidler skal desuden oplyses  

 minimal brugskoncentration.
 3) Ordene "Må ikke opbevares sammen med fødevarer", og  

 "Må kun opbevares i originalemballage".
 4) Oplysning om at overflader, der kommer i forbindelse med  

 fødevarer, skal skylles af med drikkevand efter endt rengøring  

 henholdsvis desinfektion.
 5) Oplysning om at desinfektion skal foretages som en særskilt  

 arbejdsproces efter rengøring med tilhørende afskylning, hvis  

 midlet er et kombineret rengørings- og desinfektionsmiddel.
 6) Ordene "Må kun anvendes umiddelbart efter malkning", hvis midlet  

 er pattedypningsmiddel eller en pattespray.
 Stk. 3. Fødevaredirektoratet kan ved godkendelsen  

 fastsætte yderligere krav til mærkningen af det  

 pågældende middel.
Kapitel 4 Ansøgning § 8. Ansøgning om godkendelse skal indgives til  

 Fødevaredirektoratet, Mørkhøj Bygade 19, 2860  

 Søborg.
Ansøgningsskemaer med oplysninger om nødvendig  

 dokumentation er angivet i bilag 1. Skemaerne kan kopieres fra bilaget eller  

 rekvireres hos Fødevaredirektoratet.
Kapitel 5 Dispensation m.v.
 § 9. Fødevaredirektoratet kan i visse tilfælde  

 dispensere fra kravet i § 7, stk. 2, nr. 4. En dispensation fra dette krav  

 betragtes også som en dispensation fra krav om efterskylning ved brug  

 af midlerne, hvor dette er foreskrevet i andre regler fastsat af  

 Fødevaredirektoratet.
 Stk. 2. Hvis der er givet dispensation, jf. stk. 1, skal  

 dette anføres på etiketten.
 § 10. Fødevaredirektoratet kan til enhver tid tilbagekalde  

 eller ændre godkendelsen af et middel omfattet af denne  

 bekendtgørelse, herunder godkendelse meddelt før  

 bekendtgørelsens ikrafttræden, hvis det er nødvendigt af  

 hensyn til menneskers sundhed.
Kapitel 6 Straffe- og ikrafttrædelsesbestemmelser § 11. Med bøde straffes den, der overtræder § 6, og  

 den, der markedsfører de i § 3 nævnte midler uden godkendelse  

 eller uden at overholde mærkningskravene i § 7.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed og der ved overtrædelsen er 1) forvoldt skade på sundheden eller fremkaldt fare herfor eller 2) opnået eller tilsigtet opnået en økonomisk fordel  

 for den pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 § 12. Denne bekendtgørelse træder i kraft den 1.  

 januar 2000. Samtidig ophæves bekendtgørelse nr. 748 af 28.  

 august 1992 om godkendelse af rengørings-, desinfektions- og  

 smøremidler i visse levnedsmiddelvirksomheder.
Stk. 2. Desinfektions- og rengøringsmidler m.v.,  

 som er omfattet af denne bekendtgørelse, og som på tidspunktet  

 for bekendtgørelsens ikrafttræden er godkendt i henhold til  

 tidligere regler, kan fortsat sælges på de i godkendelsen  

 anførte betingelser, medmindre andet bestemmes af  

 Fødevaredirektoratet.
Disse midler skal fra den 1. juli 2001 overholde  

 mærkningsbestemmelserne i denne bekendtgørelse.
 Stk. 3. Efter den 1. juli 2001 må midler, der ikke  

 er omfattet af denne bekendtgørelse, men som er godkendt i henhold til  

 tidligere gældende regler, ikke markedsføres med henvisning til  

 at midlerne er godkendt af Fødevaredirektoratet.
Fødevaredirektoratet, den 15. december 1999 Ole Kopp Christensen /Kirsten Daniels Bilag 1 Ansøgningsskema til brug for  

 Fødevaredirektoratets godkendelse af desinfektions- og  

 rengøringsmidler (Må kopieres) Oplysninger kan vedlægges som bilag til skemaet Produktets fulde navn:
 Ansøgt(e) anvendelse(r) (sæt kryds):
Desinfektion Rengøring til brug på fiskefartøjer med opbevaring af  

 konsumfisk i mere end 24 timer samt i fødevarevirksomheder, der  

 håndterer fisk og fiskevarer, dog ikke detailforhandlere Yverhygiejne før malkning Pattedypning/spray Evt. beskrivelse:
 Forhandler (Navn, adresse, tlf. nr. og kontaktperson):
 Dato:
 Underskrift:
Side 1 af 3 Produktnavn:____________________________________________________ Recept (fuldstændig sammensætning) Entydig kemisk betegnelse Cas.nr.
Koncentration i produktet i g/kg eller g/l Koncentration i brugsopløsning Bemærkninger/ toksikologisk vurdering Laveste Højest Produktets vægtfylde:
 Fortynding af produktet ved fremstilling af brugsopløsning:
Minimum____________________ Maksimum____________________ Side 2 af 3 Produktnavn:____________________________________________________ Dokumentation for produktets teknologiske effekt (hvis desinficerende) i  

 form af europæisk suspensionsprøvning:
DS/EN 1276: Kemiske desinfektionsmidler og antiseptiske midler.  

 Kvantitativ suspensionsprøvning til vurdering af  

 bakteriedræbende effekt af kemiske desinfektorer og antiseptiske  

 produkter anvendt i fødevareindustrien, hos forbrugere samt i  

 institutioner og DS/EN 1650: Kemiske desinfektionsmidler og antiseptiske midler.  

 Kvantitativ suspensionsprøvning til vurdering af svampedræbende  

 effekt af kemiske desinfektionsmidler og antiseptiske produkter anvendt i  

 fødevareindustrien, hos forbrugere samt i institutioner.
 Bilag nr.
Dokumentation Side 3 af 3 Bilag 2 Krav til den toksikologiske vurdering Der skal foretages en toksikologisk vurdering af de rengørings- og  

 desinfektionsmidler, som er omfattet af bekendtgørelsen.  

 Dokumentationen til brug ved den toksikologiske vurdering skal omfatte en  

 opstilling af samtlige ingredienser i midlet.
Ingredienserne skal være  

 beskrevet på en måde, der giver en entydig kemisk identifikation,  

 gerne med CAS nummer.
Listen skal omfatte de koncentrationer, hvormed de  

 enkelte ingredienser forekommer i den stærkeste brugsopløsning  

 af midlet (i mg/liter eller kg). Den toksikologiske vurdering skal foreligge  

 skriftligt, og baseres på data for samtlige ingredienser, der belyser  

 stoffernes giftighed i forbindelse med fødevarer.
Følgende  

 dokumentation er minimumskrav:
-	Resultater fra en test for genmutation (f.eks.
Ames test) til  

 belysning af stoffets evne til at fremkalde mutationer.
Resultatet skal  

 bruges til at vurdere, om stoffet kan mistænkes for at være  

 kræftfremkaldende.
Kræftfremkaldende stoffer er uønskede  

 med mindre det kan dokumenteres, at stoffet ikke er genotoksisk, og at der  

 findes en nedre tærskel for den kræftfremkaldende effekt.
-	Resultater fra et dyreforsøg, minimum et 28. dages  

 forsøg, hvor stoffet er indgivet til forsøgsdyrene gennem  

 munden.
Resultaterne bruges til at beregne, hvor store koncentrationer af  

 stoffet, der kan tillades i midlet.
Udfra dyreforsøget  

 fastlægges et nul-effekt-niveau, som divideres med en sikkerhedsfaktor  

 på mindst 100. Herved fremkommer en maksimumsværdi for daglig  

 indtagelse (M-værdi) i mg/kg legemsvægt/dag for stoffet.
Denne  

 værdi anvendes ved beregning af den højest tilladelige  

 koncentration af ingrediensen i den mest koncentrerede brugsopløsning  

 af midlet i ppm (mg/kg eller liter). Beregningen foretages ved brug af  

 omsætningsfaktorer, der er fastlagt udfra et estimat af de  

 restmængder, der i værst tænkelige tilfælde  

 skønnes at kunne blive indtaget dagligt.
Dette er foretaget under  

 forudsætning af, at bekendtgørelsens krav om afskylning  

 overholdes.
For midler, der anvendes til rengøring eller desinfektion  

 af rørsystemer, f. eks. i mejerier eller bryggerier, anvendes  

 omsætningsfaktoren 5.000. For øvrige midler, der er omfattet af  

 bekendtgørelsen, anvendes en omsætningsfaktor på 50.000.  

 Ved beregning af den højest tilladelige koncentration af en ingrediens  

 i den mest koncentrerede brugsopløsning af et middel ganges et stofs  

 M-værdi med den relevante omsætningsfaktorer for midlet.
Har en  

 ingrediens i et middel , der anvendes til rengøring eller desinfektion  

 af rørsystemer, en M-værdi på 0,1 mg/kg  

 legemsvægt/dag er den relevante omsætningfaktor 5.000, og den  

 højest tilladelige koncentration i brugsopløsningen er da 0,1 x  

 5.000 = 500 mg pr. liter.
Den toksikologiske vurdering omfatter udelukkende vurdering af midlernes  

 giftighed i forbindelse med indtagelse af fødevarer.
Dette omfatter  

 ikke en vurdering af ingrediensernes eventuelle lokalirriterende effekter for  

 behandlede dyr for pattedypnings- og yveraftørringsmidler,  

 restriktioner med udgangspunkt i arbejdsmiljølovgivningen, opfyldelse  

 af mærkningsregler i henhold til anden lovgivning eller behov for  

 foranstaltninger i relation til miljøet.
 Liste 1. Stoffer, der er uønskede i alle  

 midler, der er omfattet af bekendtgørelsen.
Denne liste omfatter stoffer, som tidligere er blevet vurderet af  

 Fødevaredirektoratet, og hvis anvendelse indebærer visse  

 sundhedsmæssige betænkeligheder.
Listen omfatter:
 1)	Stoffer, der er klassificeret med risikosætning R40, R45 eller  

 R49 i Miljøministeriets bekendtgørelse nr. 510 af 18. juni 1999  

 af listen over farlige stoffer med mindre det kan dokumenteres, at  

 klassifikationen ikke er relevant for den orale indtagelse af stoffet.
2)	Alkylphenolethoxylater 3)	Aminoxider i forbindelse med muligt nitroserende stoffer 4)	Diethanolamin og fedtsyrediethanolaminer 5)	N(2-hydroxyethyl)morpholin 6)	N-methylmorpholin 7)	Morpholin 8)	Morpholinsalte af alifatiske monocarboxylsyrer større end  

 C7 9)	Paraffiner, chlorerede 10)	p-toluensulfonsyre, morpholinsalt 11)	Parfume og stærkt lugtende stoffer Desinfektionsmidler herunder et pattedypnings- og pattespraymiddel, som  

 anvendes i mælkebehandlende virksomheder eller mælkeleverende  

 besætninger, må ikke indeholde jod/jodoforer.
Liste 2. Midler, der er generelt  

 accepterede Følgende midler er tilladte efter bestemmelserne i  

 bekendtgørelsens § 5 til alle typer af  

 fødevarevirksomheder:
 1)	Opløsning af mindst 200 mg og højest 300 mg klor pr.  

 liter rent vand.
 2)	Opløsning af mindst 300 mg og højest 400 mg h2O2  

 (brintoverilte) pr. liter rent vand.
Liste 2a.
Midler, der er tilladt til  

 desinfektion på mælkebehandlende virksomheder og  

 mælkeleverende besætninger.
 Ud over de midler, der er tilladt efter liste 2, er følgende  

 desinfektionsmåde tilladt til desinfektion af apparatur og rekvisitter  

 i mælkeleverende virksomheder og mælkeleverende  

 besætninger:
Desinfektion med en afsluttende behandling med natriumhydrogensulfat (surt  

 sulfat) på mindst 6 promille i mælkeleverende besætninger.  

 40% af mængden af natriumhydrogensulfat kan erstattes med mindst den  

 ækvivalente mængde svovlsyre.
Der kan tilsættes  

 brintoverilte i en mængde svarende til maksimalt 100 ppm i  

 brugsopløsningen.
 Liste 3. Stoffer, der kan anvendes i alle  

 midler, der er omfattet af bekendtgørelsen.
Tallene i kolonne 2 angiver den maksimalt tilladte brugskoncentration i  

 ppm (mg/kg eller liter) middel.
Stofferne skal medtages i ansøgningen,  

 men skal ikke underkastes en toksikologisk vurdering, hvis den nævnte  

 maksimale brugskoncentration/GMP overholdes.
Stoffer, der er betegnet med GMP  

 må anvendes uden mængdemæssig begrænsning under  

 hensyntagen til god fabrikationspraksis.
Stofnavn Maksimal brugskoncentration i mg/liter eller kg middel#
( 1,2-Propandiol GMP 1,2-Propylenglycolalginat GMP 1,2-Propylenglycoldilaurat GMP 1,2-Propylenglycoldioleat GMP 1,2-Propylenglycoldipalmitat GMP 1,2-Propylenglycoldistearat GMP 1,2-Propylenglycolmonolaurat GMP 1,2-Propylenglycolmonooleat GMP 1,2-Propylenglycolmonopalmitat GMP 1,2-Propylenglycolmonostearat GMP 1,3-Butandiol 200.000 2-Phosphonobutan-1,2,4-tricarboxylsyre GMP 2-Propanol 75.000 Adipinsyre 250.000 Alginsyre GMP Alkyl (C10-C15)benzensulfonsyrer og deres natrium og  

 calciumsalte 125.000 Alkyl(C8-C18)dimethylbenzalkoniumchlorid 5.000 Alkyl(C8-C22)sulfonsyrer 5.000 Aluminiumsilikat (kaolin) GMP Aminotrimethylenphosphonsyre 75.000 Ammoniumhydroxid GMP Ascorbinsyre GMP Benzylalkohol 250.000 Bivoks GMP Butan GMP Butyl-4-hydroxyanisol (BHA) 25.000 Butyl-4-hydroxytoluen (BHT) 15.000 Calciumaluminiumsilikat GMP Calciumcarbonat GMP Calciumchlorid GMP Calciumdinatriumethylendiamintetraacetat (EDTA) 125.000 Calciumpolyphosphater GMP Calciumsilikat GMP Caprylsyre GMP Carboxymethylcellulose GMP Castorolie 35.000 Cellulosepulver GMP Chlorhexidindiglyconat 20.000 Citronsyre GMP Dicalciumdiphosphat GMP Dicalciumphosphat GMP Didecyldimetylammoniumchlorid 12.500 Diethyllenglycol 25.000 Diethylenglycolmonobutylether 500 Diethylenglycolmonoethylether 500 Dikaliumdiphosphat GMP Dikaliumphosphat GMP Dimethylpolysiloxan 75.000 Dinatriumdiphosphat GMP Dinatriumphosphat GMP Dipropylenglycol 75.000 Distivelsesphosphat GMP Eddikesyre GMP Estere af (C10-C20) sulfonsyrer med phenoler 5.000 Estere af polyethylenglycol med alifatiske monocarboxylsyrer  

 (C6-C22) og deres ammonium- og natriumsulfater GMP Estere af polyethylenglycol med uforgrenede syrer med et lige  

 antal kulstofatomer GMP Estere af polyglycerol med alifatiske monocarboxylsyrer  

 (C6-C22) GMP Estere af stearinsyre med ethylenglycol 25.000 Ethanol GMP Ethyl-4-hydroxybenzoat GMP Ethylenglycol 25.000 Ethylhydroxyethylcellulose GMP Ethylhydroxymethylcellulose GMP Ethylhydroxypropylcellulose GMP Farvestoffer fra positivlisten 100 Fedtalkoholethoxylater, C13-15, 6-7 EO 250.000 Fumarsyre 300.000 Glutarsyre GMP Glycerol GMP Glyceroldioleat GMP Glyceroldistearat GMP Glycerolmonolauratdiacetat GMP Glycerolmonooleat GMP Glycerolmonostearat GMP Glycerol-tris(12-hydroxy)stearat GMP Glyceroltristearat GMP Hvid mineralolie fremstillet af petroleum baseret mineralske  

 hydrocarboner*** 200.000 Hydroxyethylcellulose GMP Hydroxypropylcellulose GMP Hydroxypropylmethylcellulose GMP Hydroxypropylmethylstivelse GMP Hydroxypropylstivelse GMP Iod/iodophorer* 850 Isopropanol 75.000 Jordnøddeolie GMP Kaliumaluminiumsilikat GMP Kaliumcarbonat GMP Kaliumdisulfit 35.000 Kaliumhydrogensulfat GMP Kaliumhydrogensulfit 35.000 Kaliumhydroxid GMP Kaliumiodid * 850 Kaliumnitrat 250.000 Kaliumpolyphosphater GMP Kaliumsulfat GMP Kaliumtripolyfosfat GMP Magnesiumoxid GMP Methyl-4-hydroxybenzoat GMP Methylcarboxymethylcellulose GMP Methylcellulose GMP Methylethylcellulose GMP Methylhydroxymethylcellulose GMP Methylhydroxypropylcellulose GMP Mikrokrystallinsk cellulose GMP Mono- og diestere af phosphorsyre med alifatiske alkoholer  

 (C9-C18), salte 2.500 Mono- og diestere af phosphorsyre med mættede  

 alifatiske monohydrerede alkoholer (C2-C4) 2.500 Monocalciumdiphosphat GMP Monocalciumphosphat GMP Monokaliumphosphat GMP Mononatriumphosphat GMP Monostivelsesphosphat GMP Mælkesyre GMP Natriumalginat GMP Natriumalkan (C13-17)sulfonat, sekundær GMP Natriumaluminiumsilikat GMP Natriumbenzoat 250.000 Natriumcalciumpolyphosphater GMP Natriumcarbonat GMP Natriumcarboxymethylcellulose GMP Natriumchlorid GMP Natriumcumensulfonat 200.000 Natriumdisulfit 35.000 Natriumgluconat GMP Natriumhydrogensulfat GMP Natriumhydroxid GMP Natriumhypochlorit 35.000 Natriumiodid * 850 Natriumlaurylethersulphat GMP Natriummetasilikat GMP Natriumnitrat 250.000 Natriumpolyphosphater GMP Natriumsulfat GMP Natriumsulfit 35.000 Natriumtetraborat (boraks) 30.000 Oliesyre GMP Oxideret stivelse GMP Palmitinsyre GMP Pentakaliumtriphosphat GMP Pentan GMP Pentanatriumtriphosphat GMP Phosphateret distivelsephosphat GMP Phosphorsyre GMP Polydimethylsiloxan (MV 13500-90000) 75.000 Polyethylenglycol 250.000 Polyethylenglycolestre af lineære syrer med et lige  

 antal carbonatomer (C8-C22) GMP Polyglycerolestre af fedtsyrer GMP Polyoxyethylen(20)sorbitanmonolaurat GMP Polyoxyethylen(20)sorbitanmonooleat GMP Polyoxyethylen(20)sorbitanmonopalmitat GMP Polyoxyethylen(20)sorbitanmonostearat GMP Polyoxyethylen(20)sorbitantristearat GMP Polyphoshorsyrer GMP Polypropylenglycol, MV>400, 1,3 propylenglycol<1% 75.000 Polyvinylpolypyrrilidon GMP Polyvinylpyrrilidon GMP Polyvinylpyrrilidon-iod, efter aktivt jodindhold* 850 Propan GMP Propyl-4-hydroxybenzoat GMP Pyrophosphorsyre GMP Ravsyre GMP Salpetersyre** 150.000 Saltsyre GMP Siliciumdioxid GMP Silikater, naturlige asbestfri GMP Sojafedtsyrer GMP Sorbinsyre GMP Sorbitandioleat 250.000 Sorbitanmonolaurat 250.000 Sorbitanmonooleat 250.000 Sorbitanmonopalmitat GMP Sorbitanmonostearat GMP Sorbitantetrastearat 250.000 Sorbitantrioleat 250.000 Sorbitantripalmitat 250.000 Sorbitantristearat GMP Sorbitol GMP Stearinsyre GMP Stivelsenatriumoctenylsuccinat GMP Svovlsyre GMP Talg GMP Talgoliefedtsyrer GMP Talkum GMP Tanninsyrer 15.000 Tetrakaliumdiphosphat GMP Tetranatriumdiphosphat GMP Tetranatriumethylendiamintetraacetat (tetra-natrium EDTA) 125.000 Trialkyl(C4-C16) estre af phosphorsyre 2.500 Tricalciumphosphat GMP Triethylenglycol 250.000 Trikaliumphosphat GMP Trinatriumdiphosphat GMP Trinatriumphosphat GMP Voks, fremstillet af petroleumbaserede eller syntetiske  

 mineralske hydrocarboner**** GMP Xanthangummi GMP Zinkoxid GMP Æblesyre GMP # * 3.400 ppm jod accepteres i pattedypningsmidler og 1.700 ppm jod  

 accepteres i midler til yveraftørring.
Jod/jodoforer accepteres dog  

 ikke til desinfektion af apparatur og rekvisitter i  

 mælkeprodukt-virksomheder og i mælkeleverende besætninger.
 ** Salpetersyre accepteres ikke i desinfektionsmidler til brug i  

 mælkeleverende besætninger.
 *** Viscositet mindst 11 cSt. ved 100 ºC, carbonantal mindst 25 ved 5%  

 kogepunktet og gennemsnitlig molekylevægt mindst 500.
 **** Viscositet mindst 8.5 cSt. ved 100 ºC, carbonantal mindst 25 ved 5%  

 kogepunktet og gennemsnitlig molekylevægt mindst 480.
 (   Til produkter, der anvendes til rengøring  

 eller desinfektion af rørsystemer, f.eks. i mejerier eller bryggerier,  

 er de maksimalt tilladte koncentrationer dog 10 gange mindre end angivet i  

 kolonne 2.
