 Som meddelt i skrivelse herfra af 1. august 1989 er betalingssatsen for  

 fotokopiering i henhold til »Aftale om fotokopiering m.v. ved  

 folkeskoler, gymnasier og forberedelseskurser m.fl.« (jf.  

 undervisningsministeriets cirkulæreskrivelse af 9. februar 1988 med bilag)  

 fastsat til 16 øre pr. kopiside for skoleåret 1990/91 jf. aftalens § 9.
 Forsåvidt angår friskoler og private grundskoler skal det samtidig  

 meddeles, at nedennævnte skoler for skoleåret 1990/91 er udvalgt som  

 rapporterende til COPY-DAN, Ryesgade 53 B, 2100 Ø:
Bagsværd Gymnasiums Grundskole Bordings Friskole Felsted Tyske Privatskole Friskolen i Tvind Herlev Privatskole Lycee Francais de Copenhague N.
Zahles Grundskole Norddjurs Friskole Marie Kruses Skole Oure Friskole Reerslev Friskole Rudolf Steiner Skolen på Midtsjælland Starreklinte Friskole Vestbirk Friskole På grundlag af den i skoleåret 1988/89 foretagne stikprøveundersøgelse af  

 kopieringens omfang og sammensætning ved en række folkeskoler skal man  

 meddele, at andelen af ophavsretligt beskyttet kopieret materiale  

 (»beskyttelsesprocent«) for friskoler og private grundskoler fra og  

 med skoleåret 1989/90 er fastsat til 27% for skoler uden overbygning (til og  

 med 7. klassetrin) og 34% for alle andre skoler.
 Forsåvidt angår efterskolerne, der ikke har været omfattet af den nævnte  

 stikprøveundersøgelse, gælder den hidtidige »beskyttelsesprocent«  

 på 19,3 fortsat uændret.
 Skolernes betaling for skoleåret 1989/90 afregnes i begyndelsen af  

 skoleåret 1990/91 på grundlag af de ovenanførte  

 »beskyttelsesprocenter«, den tidligere fastsatte pris pr. kopiside  

 (15 øre) og det faktisk forbrugte antal kopier i skoleåret.
 A'conto betaling for skoleåret 1990/91 betales ligeledes i begyndelsen af  

 skoleåret 1990/91, men kun for resten af kalenderåret 1990 på grundlag af de  

 ovenanførte »beskyttelsesprocenter«, den fastsatte pris pr.  

 kopiside (16 øre) og et ansat forbrug på 5/12 af forbruget i skoleåret  

 1989/90.
 P. d. v.
