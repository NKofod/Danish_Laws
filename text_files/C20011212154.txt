Meddelelse nr. 7/2001 om deltagervilkår under AMU (Under anden uddannelse end en arbejdsmarkedsuddannelse  

 f.eks. et produktionsskoleforløb) Vedrørende:  

  

 Bekendtgørelse nr. 1376 af 20. december 2000 om deltagervilkår og  

 betalingsordninger ved deltagelse i arbejdsmarkedsuddannelser.
§ 9, stk. 1, nr. 2 Emne: Under anden  

 uddannelse end en arbejdsmarkedsuddannelse - f. eks. et  

 produktionsskoleforløb.
 Efter bekendtgørelsens § 9, stk. 1, nr. 2 er der ikke adgang  

 til en arbejdsmarkedsuddannelse for en person, som er under uddannelse på en  

 af  

 de uddannelser, der er nævnt i § 1 (d.v.s. typisk erhvervsuddannelser m.m.)  

 eller på en højere- eller videregående uddannelse.
De eneste undtagelser herfra er hjemlet i § 9, stk. 2 og 3. Det  

 fremgår af disse bestemmelser, at personer på en AMU-kontraktsuddannelse har  

 adgang.
Tilsvarende har personer under uddannelse i en erhvervsuddannelse  

 adgang, når de skal deltage i en kompetencegivende faglig  

 arbejdsmarkedsuddannelse, der indgår som specialefag eller dele af et  

 specialefag  

 i en erhvervsuddannelse.
Bortset fra disse 2 undtagelser er der ikke adgang  

 til  

 arbejdsmarkedsuddannelser for personer, som er under uddannelse, jf. ovenfor.
 Flere uddannelsessteder har rettet henvendelse til Styrelsen og  

 spurgt om, deltagere i undervisningsforløb efter lov om produktionsskoler har  

 adgang til arbejdsmarkedsuddannelserne.
 I denne anledning kan Styrelsen henvise til Vejledning nr. 201  

 af 20. december 2000 til bekendtgørelse om deltagervilkår og  

 betalingsordninger  

 ved deltagelse i arbejdsmarkedsuddannelser, hvor det i vejledningen til § 9,  

 stk. 1, nr. 2 er nævnt, at personer, som deltager i en  

 erhvervsgrunduddannelse  

 (EGU) eller et produktionsskoleforløb, har adgang, når personen opfylder de  

 generelle adgangsbetingelser i øvrigt.
Det betyder f. eks. at personer, som under  

 produktionsskoleforløbet, er omfattet af reglerne i lov om aktiv  

 socialpolitik  

 ( er under kommunal aktivering), skal have en aftale med kommunen om  

 deltagelse  

 i en arbejdsmarkedsuddannelse.
Og ledige omfattet af reglerne i lov om en  

 aktiv  

 arbejdsmarkedspolitik skal som regel have udarbejdet en individuel  

 handlingsplan (IHP) for at få adgang til en arbejdsmarkedsuddannelse.
 Meddelelse om kursistvilkår nr. 10/2000 ophæves hermed.
