Vedtaget af Folketinget ved 3. behandling den 2. juni 2006 Forslag til Lov  

 om uddannelsen til professionsbachelor som lærer i  

  

 folkeskolen Kapitel 1 Formål § 1.  

  

 Uddannelsen har til formål at uddanne lærere til folkeskolen og tillige at  

 give  

 et grundlag for anden undervisning.
 Stk. 2.  

  

 Uddannelsen  

 skal give de studerende den faglige og pædagogiske indsigt og praktiske  

 skoling,  

 der er nødvendig for at kunne virke som lærer, og skal bidrage til at fremme  

 de  

 studerendes personlige udvikling samt bidrage til at udvikle deres interesse  

 for og evne til aktiv medvirken i et demokratisk samfund.
 Stk. 3.  

  

 Uddannelsen  

 skal give de studerende grundlag for videreuddannelse.
Kapitel 2 Uddannelsen § 2.  

  

 Uddannelsen varer 4 år og omfatter for alle studerende 1)  

 	  

 pædagogiske fag i  

 form af almen didaktik, psykologi og pædagogik på i alt 0,55 årsværk, 2)  

 	  

 kristendomskundskab/livsoplysning/medborgerskab  

 på 0,28 årsværk, 3)  

 	  

 linjefag på i alt 2,4  

 årsværk sammensat efter den studerendes valg og uddannelsesinstitutionens  

 udbud, jf. § 3, 4)  

 	  

 et  

 professionsbachelorprojekt på 0,17 årsværk, jf. § 4, og 5)  

 	  

 praktik på 0,6  

 årsværk.
 § 3.  

  

 Den  

 studerende vælger 2 eller 3 linjefag på i alt 2,4 årsværk fra  

 linjefagsrækken,  

 som består af:
 1)  

 	  

 Linjefag på 0,6  

 årsværk: Billedkunst, biologi, dansk som andetsprog, fransk, geografi,  

 hjemkundskab,  

 kristendomskundskab/religion, materiel design, musik, samfundsfag,  

 specialpædagogik  

 og tysk.
2)  

 	  

 Linjefag på 1,2  

 årsværk: Dansk (aldersspecialiseret), engelsk, fysik/kemi, historie, idræt,  

 matematik  

 (aldersspecialiseret) og natur/teknik.
Dansk og matematik aldersspecialiseres  

 mod henholdsvis begynder- og mellemtrinnet og mellem- og sluttrinnet, og  

 indledes hver med et fælles forløb på 0,6 årsværk.
Aldersspecialiseringen  

 placeres i slutningen af linjefagene med en vægt på 0,6 årsværk.
Stk. 2.  

  

 Den  

 studerende vælger det første linjefag blandt fagene dansk  

 (aldersspecialiseret), matematik (aldersspecialiseret), natur/teknik og  

 fysik/kemi.
Vælger den studerende begge aldersspecialiseringer i dansk eller  

 matematik, udgør linjefaget 1,8 årsværk.
Vælger den studerende både  

 natur/teknik  

 og fysik/kemi, udgør de to linjefag tilsammen 1,8 årsværk.
Den enkelte  

 institution bestemmer, hvilke linjefag, herunder aldersspecialiseringer i  

 dansk  

 og matematik, der udbydes, og hvor mange studerende der kan vælge det enkelte  

 linjefag, henholdsvis aldersspecialisering, idet de studerendes optagelse på  

 linjefag sker efter kvalifikationer fastsat af den enkelte institution, jf.  

 dog  

 § 8, stk. 2. Undervisningsministeren kan fastsætte andre regler om  

 de  

 studerendes valg af og optagelse på linjefag, hvis det er begrundet i  

 folkeskolens behov.
 § 4.  

  

 I  

 professionsbachelorprojektet tilegner den studerende sig særlig viden i et  

 afgrænset emne, der er centralt i forhold til lærerprofessionen.
 Stk. 2.  

  

 Undervisningsministeren  

 fastsætter nærmere regler om professionsbachelorprojektet.
 § 5.  

  

 Uddannelsen indeholder et tværprofessionelt element, der tilrettelægges af  

 uddannelsesinstitutionen, og som sigter mod, at den studerende tilegner sig  

 kompetencer til fremme af samarbejde med andre relevante professioner.
 Stk. 2.  

  

 Undervisningsministeren fastsætter nærmere regler om det tværprofessionelle  

 elements mål, omfang og placering.
 § 6.  

  

 Uddannelsen foregår på Centre for Videregående Uddannelse og på seminarier,  

 der  

 af undervisningsministeren er godkendt til at uddanne lærere til folkeskolen.
§ 7.  

  

 Som  

 supplement til uddannelsen skal der tilbydes de studerende et kursus inden  

 for  

 folkeskolens timeløse fag og et kursus inden for det praktisk-musiske  

 fagområde.
Studerende, der ikke har valgt linjefag i dansk  

 (aldersspecialiseret), skal tilbydes et kursus i skrivning og retorik.
Stk. 2.  

  

 Som  

 supplement til uddannelsen kan der tilbydes de studerende kurser i  

 undervisning  

 af voksne og i andre emner og aktiviteter, der peger mod lærernes  

 arbejdsområder.
Uddannelsesinstitutionerne kan desuden tilbyde de studerende  

 at  

 deltage i korsang og sammenspil.
 Stk. 3.  

  

 Undervisningsministeren fastsætter de nærmere regler om  

 uddannelsesinstitutionernes tilbud til de studerende af uddannelsen til  

 svømmelærer.
§ 8.  

  

 Undervisningsministeren fastsætter de nærmere regler om uddannelsen og de  

 supplerende kurser, herunder om 1)  

 	  

 adgang til, optagelse  

 på og gennemførelse af uddannelsen, jf. stk. 2 og 3, 2)  

 	  

 mål og centrale  

 kundskabs- og færdighedsområder for de enkelte fag og kurser, jf. § 7,  

 stk. 1, 3)  

 	  

 de studerendes pligt  

 til at deltage i uddannelsen, herunder om mødepligt, 4)  

 	  

 prøver og anden  

 bedømmelse og 5)  

 	  

 uddannelsesinstitutionernes  

 studieordninger.
 Stk. 2.  

  

 Undervisningsministeren kan efter forhandling med de relevante  

 rektorforsamlinger fastsætte regler om de studerendes kvalifikationer som  

 betingelse for valg af linjefag.
 Stk. 3.  

  

 Undervisningsministeren kan fastsætte antallet af uddannelsespladser på  

 institutionerne.
§ 9.  

  

 Undervisningsministeren kan fastsætte regler om 1)  

 	  

 faglige  

 suppleringskurser for at sikre niveauet i linjefagsundervisningen, 2)  

 	  

 kvalitetsudvikling og  

 -kontrol, herunder om lærerkvalifikationer og censorinstitutionen, 3)  

 	  

 at uddannelse  

 erhvervet andre steder kan erstatte dele af uddannelsen til  

 professionsbachelor  

 som lærer i folkeskolen og om 4)  

 	  

 fritagelse for dele  

 af uddannelsen af helbredsmæssige grunde.
 § 10.  

  

 Undervisningsministeren kan i særlige tilfælde fravige lovens bestemmelser om  

 uddannelsen, hvis det sker for at fremme forsøgs- og udviklingsarbejde.
 § 11.  

  

 Enhver  

 offentlig skole og enhver privat skole, der modtager statstilskud, har pligt  

 til at stille sig til rådighed for gennemførelsen af praktik efter § 2.
 Stk. 2.  

  

 Praktikken tilrettelægges  

 og gennemføres efter aftale mellem skolerne og uddannelsesinstitutionen.
Stk. 3.  

  

 Uddannelsesinstitutionen godtgør skolerne de særlige udgifter, der er  

 forbundet  

 med praktikvirksomheden.
Undervisningsministeren kan indgå aftale med de  

 kommunale organisationer om takstmæssig betaling for skolernes medvirken.
Kapitel 3 Klageregler § 12.  

  

 Undervisningsministeren kan fastsætte regler om klager til  

 uddannelsesinstitutionerne fra de studerende, herunder om klagefrist, i  

 forbindelse med eksaminer og prøver.
 § 13.  

  

 En  

 uddannelsesinstitutions afgørelser efter denne lov eller efter regler fastsat  

 i  

 medfør af denne lov kan påklages til undervisningsministeren, jf. dog  

 stk. 2.
Stk. 2.  

  

 Undervisningsministeren fastsætter nærmere regler om adgangen til at påklage  

 afgørelser fra uddannelsesinstitutionerne.
Undervisningsministeren kan  

 fastsætte regler om, at klager ikke kan indbringes for ministeren eller kan  

 indbringes for et særligt klagenævn, hvis afgørelser ikke kan indbringes for  

 anden administrativ myndighed, jf. dog stk. 3.
 Stk. 3.  

  

 En  

 studerendes klage kan altid indbringes for undervisningsministeren, for så  

 vidt  

 angår retlige spørgsmål.
Kapitel 4 Ikrafttrædelses- og overgangsbestemmelser § 14.  

  

 Loven træder i kraft den 1. januar 2007.
 Stk. 2.  

  

 Undervisningsministeren kan fastsætte særlige bestemmelser, som fraviger  

 reglerne i denne lov, for studerende, der er påbegyndt uddannelsen før den 1.  

 januar 2007.
 § 15.  

  

 Lov om uddannelse af lærere til folkeskolen, jf. lovbekendtgørelse nr. 981 af  

 1. november 2000, ophæves, jf. dog stk. 2.
 Stk. 2.  

  

 Bestemmelserne i kapitel 2 og 3 i lov om uddannelse af lærere til  

 folkeskolen,  

 jf. lovbekendtgørelse nr. 981 af 1. november 2000, finder fortsat anvendelse  

 for de seminarier, der ikke er omfattet af lov om Centre for Videregående  

 Uddannelse og andre selvejende institutioner for videregående uddannelser  

 m.v.,  

 og som forud for denne lovs ikrafttræden har opnået godkendelse til at udbyde  

 læreruddannelsen.
 § 16.  

  

 Loven gælder ikke for Færøerne og Grønland.
