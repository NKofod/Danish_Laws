Betænkning afgivet af Retsudvalget den  

 2. maj 2002 Betænkning over Forslag til lov om ændring af lov om  

 renter ved forsinket betaling m.v.
[af justitsministeren (Lene Espersen)] 1. Ændringsforslag Der er stillet 4 ændringsforslag til lovforslaget.  

 Justitsministeren har stillet ændringsforslag nr. 4. Socialdemokratiets  

 medlemmer af udvalget har stillet ændringsforslag nr. 1-3.
2. Udvalgsarbejdet Lovforslaget blev fremsat den 30. januar 2002 og var til  

 1. behandling den 21. februar 2002. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og justitsministeren sendte den 4.  

 december 2001 dette udkast til udvalget, jf. alm. del   bilag 22. Den 8.  

 februar 2002 sendte justitsministeren de indkomne høringssvar samt et  

 notat herom til udvalget.
Spørgsmål Udvalget har stillet 4 spørgsmål til  

 justitsministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med det af justitsministeren under nr. 4  

 stillede ændringsforslag.
 Et andet mindretal i udvalget (S og RV) indstiller  

 lovforslaget til vedtagelse med de stillede ændringsforslag.  

 Skulle ændringsforslag nr. 1-3 ikke blive vedtaget, vil S og RV dog  

 alligevel stemme for lovforslaget ved 3. behandling.
 Et tredje mindretal i udvalget (SF og KRF)  

 indstiller lovforslaget til vedtagelse med de stillede  

 ændringsforslag.
 Et fjerde mindretal  i udvalget (EL)  indstiller  

 lovforslaget til vedtagelse med de stillede ændringsforslag.  

 Skulle ændringsforslag nr. 1-3 ikke blive vedtaget, vil EL stemme imod  

 lovforslaget ved 3. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et mindretal (S), tiltrådt af et mindretal (SF,  

 RV, EL og KRF):
Til § 1 1) I den under nr. 8 foreslåede affattelse af §  

 5, stk. 1, indsættes efter 2. pkt. som nyt punktum:
»Ved fordringer i henhold til en aftale som nævnt i  

 § 7, stk. 1, fastsættes den i 1. pkt. nævnte rente til  

 referencesatsen med et tillæg på 5 pct.« [Lavere rentesats i forbrugerforhold] 2) I den under nr. 9 foreslåede affattelse af §  

 5, stk. 2, ændres »stk.  

 1« til: » stk. 1, 1. pkt.« [Konsekvensændring] 3) I den under nr. 11 foreslåede § 9 a  

affattes stk. 1 og 2 således:
» Stk. 2. Stk. 1 kan ikke fraviges til skade for  

 fordringshaveren ved aftale eller ved handelsbrug eller anden sædvane.  

 Stk. 1, 2. pkt., kan ikke fraviges til skade for skyldneren ved aftale. « [Begrænsning af inddrivelsesomkostninger i  

 forbrugerforhold til rykker- og inkassogebyrer] Til § 2 Af	justitsministeren, tiltrådt af udvalget:
 4) Stk. 2 affattes således:
»Stk. 2. Loven gælder for rente af pengekrav, som forfalder  

 den 1. august 2002 eller senere. § 1, nr. 5, gælder dog kun, hvis den  

 pågældende betalingsanmodning er afsendt eller fremsat den 1.  

 august 2002 eller senere.« [Forfaldstidspunktet afgørende for lovens  

 anvendelse] Bemærkninger Til nr. 1 og 2 Ændringsforslagene vil indebære, at  

 morarentesatsen i forbrugerforhold stort set opretholdes på det  

 nuværende niveau.
I ændringsforslag nr. 1 er som referencesats  

 anvendt den officielle udlånsrente   og ikke som hidtil diskontoen.  

 Dette indebærer imidlertid kun en lille forhøjelse af  

 morarentesatsen i forbrugerforhold.
Til nr. 3 Ændringsforslaget vil medføre, at  

 fordringshaveren i forbrugerforhold   i modsætning til gældende  

 ret   ikke kan kræve nogen betaling af inddrivelsesomkostninger ud over  

 rykker- og inkassogebyrer.
Til nr. 4 Den foreslåede nye affattelse af  

 ikrafftrædelsesbestemmelsen indebærer, at de med lovforslaget  

 foreslåede ændringer i reglerne om betaling af rente ved  

 forsinket betaling (morarenter) vil gælde for pengekrav, som forfalder  

 den 1. august 2002 eller senere.
Ændringsforslaget medfører således, at  

 forfaldstidspunktet for det pågældende pengekrav bliver  

 afgørende for, om de foreslåede ændringer af reglerne om  

 morarenter skal finde anvendelse.
Denne ikrafttrædelsesordning blev  

 også anvendt i forbindelse med gennemførelsen af den  

 gældende rentelov og er bevismæssigt lettere at håndtere.  

 Med ændringsforslaget undgås det også, at der kan  

 opstå tvivl om retsstillingen i tilfælde, hvor det  

 pågældende pengekrav ikke beror på en aftale.
Det foreslås dog, at lovforslagets § 1, nr. 5 (den  

 foreslåede ændring i rentelovens § 3, stk. 2), der går ud  

 på at ophæve den såkaldte rentepåkravsregel, kun skal  

 gælde, hvis den pågældende betalingsanmodning er afsendt  

 eller fremsat den 1. august 2002 eller senere.
I modsat fald ville  

 ændringsforslaget betyde, at ændringen af rentelovens § 3, stk.  

 2, får en vis tilbagevirkende kraft, idet rentepåkravsreglen  

 ville blive ophævet for betalingsanmodninger afsendt inden lovens  

 ikrafttræden den 1. august 2002, hvis det pågældende  

 pengekrav først forfalder til betaling den 1. august 2002 eller  

 senere. Ændringsforslaget indebærer således, at  

 rentepåkravsreglen ophæves for betalingsanmodninger, der afsendes  

 eller fremsættes efter den 1. august 2002.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Erling Christensen (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  Elisabeth Arnold (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 74 Bilagsnr.
