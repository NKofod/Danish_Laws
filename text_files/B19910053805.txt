 I henhold til § 5, stk. 2, i lov om frikommuner, jf.
lovbekendtgørelse nr. 571 af 8. august 1990, som senest ændret ved lov nr. 338 af 6. juni 1991, meddeles:
 § 1.  Socialministeriet har den 10. juli 1991 godkendt  

 frikommuneregulativ nr. 7 a for Aabenraa Kommune om overførsel til  

 kommunalbestyrelsen af revaliderings- og pensionsnævnets kompetence til at  

 træffe afgørelse om støtte til erhvervelse af motorkøretøj efter  

 bistandslovens § 58.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Aabenraa Kommmune:
 §§ 15, stk. 1-3, og 58, stk. 9, i lov om social bistand, jf.
 lovbekendtgørelse nr. 817 af 6. december 1990, som senest ændret ved lov  

 nr. 404 af 6. juni 1991.
 §§ 8, 9, stk. 4, 11, stk. 1, nr. 3, 17, stk. 1 og 2, og 18, stk. 1, i  

 Socialministeriets bekendtgørelse nr. 886 af 11. december 1986 om støtte til  

 erhvervelse af motorkøretøj efter bistandslovens § 58, som senest ændret ved  

 bekendtgørelse nr. 875 af 17. december 1990.
 § 3.  Det i § 1 nævnte frikommuneregulativ træder i  

 kraft den 1.
 august 1991 og har virkning fra 1. april 1991.
 Frikommuneregulativet gælder til og med den 31. december 1993.
 Samtidig ophæves bekendtgørelse nr. 598 af 5. oktober 1988.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
Socialministeriet, den 10. juli 1991 P.M.V.
