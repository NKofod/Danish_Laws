Formålet med registeret er at samle oplysninger til brug ved overvågning af de medicinske aspekter ved abortindgreb i Danmark, udarbejdelse af Sundhedsstyrelsens løbende statistik og en nærmere analyse af kvinders graviditetsmønster bl.a. med henblik på planlægning.
Personkreds: Registeret må kun indeholde oplysninger om samtlige kvinder med bopæl i Danmark eller med særlig tilknytning hertil, der i henhold til lovbekendtgørelse af 15. september 1986 om svangerskabsafbrydelse har fået foretaget en legalt provokeret abort på et dansk sygehus.
 Ikrafttrædelsesdato: 21/12/1989. Erstatter tidligere forskrifter.
