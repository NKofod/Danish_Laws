Bekendtgørelse om indholdet i aktuarens  

 beretning I medfør af § 89, stk. 7, § 219, stk.1, § 260,  

 stk. 3 og § 261 i lov om forsikringsvirksomhed, jf.  

 lovbekendtgørelse nr. 684 af 23. august 1999, fastsættes:
 § 1. Bekendtgørelsen finder anvendelse  

 på direkte tegnende forsikringsselskaber og tværgående  

 pensionskasser omfattet af lov om forsikringsvirksomhed.
 § 2. Aktuarens beretning skal indsendes af den  

 ansvarshavende aktuar til Finanstilsynet senest 1 måned efter, at  

 selskabets generalforsamling har godkendt det årsregnskab, beretningen  

 vedrører.
 Stk. 2. Finanstilsynet kan efter ansøgning dispensere  

 fra den i stk. 1 fastsatte frist.
 § 3. Finanstilsynet udarbejder vejledning for  

 beretningens indhold og form.
 § 4. Overtrædelse af § 2, stk.1  

 straffes med bøde.
 Stk. 2. For Grønland gælder lov om  

 forsikringsvirksomhed § 261, som sat i kraft ved anordning om  

 ikrafttræden for Grønland af lov om forsikringsvirksomhed.
 § 4. Bekendtgørelsen træder i kraft den 31.  

 december 1999 og finder anvendelse på regnskabsår, der afsluttes  

 31. december 1999 eller senere.
