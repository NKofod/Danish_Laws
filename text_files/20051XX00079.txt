Skriftlig fremsættelse (16.  

 november 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring af ligningsloven (Afskaffelse af  

 hensættelsesafgiften) (Lovforslag nr.
L 77).
 Formålet med lovforslaget er at kompensere penge- og  

 realkreditinstitutterne m.v. for den højere selskabsskat, som følger af, at  

 regnskabsprincipperne for værdiansættelse af udlån er ændret.
 For at sikre en overholdelse af skattestoppet  i  

 overensstemmelse med de retningslinier, som regeringen har fastlagt   

 skal  

 dette merprovenu neutraliseres.  

 Det  

 foreslås, at dette sker ved en afskaffelse af den særlige hensættelsesafgift.
En tilkendegivelse herom var allerede indeholdt i  

 bemærkningerne i L 64 om ændring af bl.a. lov om finansiel virksomhed  

 (folketingsåret 2004-05, 1. samling). Dette lovforslag (vedtaget som lov nr.  

 1383 af 20. december 2004) indeholdt en tilpasning af regnskabsbestemmelserne  

 i  

 lov om finansiel virksomhed til nye EU-regler på området  den såkaldte  

 IAS-forordning.
Lovforslaget er en udmøntning af denne tilkendegivelse.
 De regnskabsmæssige principper for værdiansættelse af udlån  

 er ændret fra en værdiansættelse baseret på et forsigtighedsprincip til en  

 værdiansættelse baseret på et neutralitetsprincip. Ændringen betyder, at  

 penge-  

 og realkreditinstitutterne m.v. ekstraordinært skal tilbageføre foretagne  

 nedskrivninger på udlån.
Penge- og realkreditinstitutterne m.v. skal ved opgørelsen  

 af den skattepligtige indkomst fratrække de regnskabsmæssige nedskrivninger  

 på  

 udlån.
Samtidig skal de betale en særlig hensættelsesafgift.
Herved inddrages  

 halvdelen af rentefordelen ved det fremrykkede fradragstidspunkt, som er  

 konsekvensen  

 af den særlige fradragsregel.
 Den ekstraordinære nedsættelse af niveauet for de  

 regnskabsmæssige nedskrivninger på udlån  

 - som følge af de ændrede regnskabsprincipper  vil medføre et lavere  

 rentefradrag og dermed en højere selskabsskat.
Afskaffelsen af hensættelsesafgiften skønnes med det  

 nuværende renteniveau på 3,5 pct. p.a. at medføre et provenutab i afgiftsåret  

 2006 på hensættelsesafgiften på ca. 125 mio. kr. og et merprovenu i  

 indkomståret 2006 på selskabsskatten på 35 mio. kr. og dermed et samlet  

 provenutab på ca. 90 mio. kr.
Provenutabet i de nærmest kommende år skønnes i  

 omtrent samme størrelsesorden.
 Afskaffelsen af hensættelsesafgiften sker med virkning fra  

 og med afgiftsåret 2006.
 Idet jeg i øvrigt henviser til bemærkningerne til  

 lovforslaget, skal jeg anbefale forslaget til Folketingets velvillige  

 behandling.
