Skrivelse med orientering om  

 lov om friplejeboliger (Til  

 kommunalbestyrelserne m.v.) Folketinget har den 25. januar 2007 vedtaget et lovforslag om  

 friplejeboliger.
 Loven træder i kraft den 1. februar 2007.
 Forslaget som vedtaget ved 3. behandlingen vedlægges i kopi.
Loven udbygger den øgede valgfrihed for borgeren på  

 plejeboligområdet, som blev indført med det frie valg af plejeboliger over  

 kommunegrænser pr. 1. juli 2002.  

  

 Loven fastsætter rammer for frit  

 valg for borgeren mellem kommunale og private plejeboliger uden for den  

 kommunale boligforsyning.
Samtidig gives fonde, herunder selvejende  

 institutioner, og andre private leverandører adgang til at etablere og drive  

 friplejeboliger i konkurrence med de kommunale plejeboligtilbud.
En borger, der er visiteret til en plejebolig, får ret til at  

 vælge en friplejebolig, der er uden for den kommunale boligforsyning.
Det  

 gælder, uanset om friplejeboligen ligger i borgerens opholdskommune eller i  

 en  

 anden kommune.
Det er kun leverandører, der er certificerede af Styrelsen for  

 Specialrådgivning og Sociale Service, der kan etablere og drive  

 friplejeboliger.
Målgruppen er plejekrævende borgere.
Certifikationskravet  

 skyldes hensyn til at sikre kvalitet i forhold til borgeren.
Private leverandører kan inden for en årlig ramme på 500 boliger  

 levere service og udleje friplejeboliger uden at have en driftsaftale med  

 kommunen.
Med forslaget oprettes i 2007 en årlig kvote på 225 friplejeboliger  

 med statslig ydelsesstøtte etableret ved nybyggeri eller gennemgribende  

 ombygning.
Der indføres samtidig en årlig kvote på 275 friplejeboliger  

 etableret enten ved nybyggeri og ombygning uden statslig ydelsesstøtte eller  

 ved omdannelse af bestemte boligtyper bl.a. almene plejeboliger ejet af  

 selvejende institutioner og plejehjem.
Den hjælp, borgeren har krav på i friplejeboligerne, er omfattet  

 af servicelovens bestemmelser.
Leverandøren skal give borgeren den hjælp, der  

 er omfattet af kommunens afgørelse om hjælp til borgeren, og som leverandøren  

 er certificeret til at levere.
Beliggenhedskommunen får ansvaret for at føre  

 tilsyn med, at leverandøren leverer hjælpen i overensstemmelse med kommunens  

 afgørelser.
Betalingen for plejen m.v. mellem kommunen og leverandøren sker  

 efter nationale takster på grundlag af borgerens behov.
Udmålingen af hjælpen  

 til borgeren konverteres til moduler, der afspejler behovet for hjælp.
 For at tilpasse anden lovgivning til den nye ordning indeholder  

 loven ændringer i lov om social service, lov om individuel boligstøtte, lov  

 om  

 almene boliger m.v., lov om retssikkerhed og administration på det sociale  

 område, lov om realkreditlån og realkreditobligationer, lov om  

 ejerlejligheder,  

 lov om påligning af indkomstskat til staten og lov om indkomstskat for  

 personer  

 m.v.
