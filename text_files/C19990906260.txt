Vejledning om tilskud til jordbrugets  

 konsulentvirksomhed 15. JUNI 1998 1.	INDLEDNING 2.	REGLER FOR TILSKUD TIL KONSULENTVIRKSOMHED 2.1	Godkendelse af medarbejdere 2.2	Tilskudsberettiget rådgivning 2.2.1	Ikke tilskudsberettigede opgaver 2.2.2	Rådgivningsområder 2.2.2.1	Planteavl 2.2.2.2	Husdyrbrug 2.2.2.3	Landøkonomisk ungdomsarbejde og efteruddannelse 2.2.2.4	Jordbrugsteknik 2.2.2.5	Jordbrugsbyggeri 2.2.2.6	Erhverv og Samfund 2.2.2.7	Arbejdsmiljø 2.2.2.8	Landboturisme 2.2.2.9	Helhedsorienteret Driftsledelse 2.2.3	Særlige målgrupper 2.2.3.1	Ø-boende jordbrugere 2.2.3.2	Nyetablerede jordbrugere 2.2.3.3	Omlægning til økologisk produktion 2.2.3.4	Projekter 2.2.3.5	Skematisk oversigt 2.2.4	Aktivitetsregistrering 2.3	Tilskudsgrundlag 2.3.1	Løn og pension 2.3.2	Tilskudsberettiget efteruddannelse 2.3.3	Andre offentlige tilskud 2.4	Tilskudsprocenter 2.5	Udbetaling af tilskud 2.6	Årsafregning 2.7	Tilskuddets beregning 2.7.1	Tilpasningskoefficient 2.8	Regnskab og revision 2.9	Tilsyn og kontrol 3.	REGLER FOR INDBERETNING M.V.
3.1	Indberetning af stamoplysninger 3.1.1	Stamoplysninger foreninger 3.1.2	Stamoplysninger medarbejder 3.1.2.1	Eksamensdato 3.1.2.2	Fuldtidsløn 3.1.2.3	Pension (J/N) 3.1.2.4	Uddannelse 3.1.2.5	Rådgivningsområder 3.2	Indberetning af aktivitetsoplysninger 3.2.1	Indberetningsskemaets udfyldelse 3.3	Strukturdirektoratets skrivelser og meddelelser 3.3.1	Fortrykt indberetningsskema 3.3.2	Udfyldt indberetningsskema 3.3.3	Kvartalsafregning forening 3.3.4	Kvartalsafregning medarbejder 3.3.5	Acontoudbetalingsadvis 3.3.6	Årsopgørelse 3.3.7	Medarbejderoversigter 3.4	Frister for indberetning 3.5	Administrative arbejdsgange, frister mm.
1.    Indledning Administrationen af tilskuddet til jordbrugets konsulentvirksomhed  

 foretages for statens vedkommende af Strukturdirektoratet Toldbodgade 29 1253 København K Tlf.: 33 63 73 00 Fax: 33 63 73 33 Konsulentordningens regelgrundlag er:
 Lov nr. 813 af 21. december 1988 om tilskud til jordbrugets  

 konsulentvirksomhed.
 Lov nr. 296 af 24. april 1996 om ændring af tilskud til jordbrugets  

 konsulentvirksomhed.
 Bekendtgørelse nr. 1100 af 13. december 1996 om tilskud til  

 jordbrugets konsulentvirksomhed.
Denne vejledning er opbygget i to næsten selvstændige  

 kapitler.  I kapitel 2 bliver reglerne for tilskud til  

 jordbrugsrådgivning beskrevet.
I kapitel 3  beskrives de administrative  

 procedurer for ordningen, med hensyn til foreningernes indberetninger og  

 Strukturdirektoratets skrivelser, udbetalinger m.v.
 Vejledningen har virkning fra 1. juli 1998. Samtidig ophæves  

 tidligere brugervejledning, vejledninger m.v.
2.    REGLER FOR TILSKUD TIL  

 KONSULENTVIRKSOMHED 2.1	   Godkendelse af  

 medarbejdere Medarbejdere, som skal yde tilskudsberettiget rådgivning, skal  

 godkendes af Strukturdirektoratet.
 Godkendelse forudsætter, at vedkommende opfylder et af  

 følgende kriterier:
1.	Har afsluttet en uddannelse fra et universitet, eller anden  

 højere uddannelsesinstitution, som kan danne grundlag for kvalificeret  

 rådgivning, 2.	Har afsluttet en anden uddannelse, som kan danne grundlag for  

 kvalificeret rådgivning, eller 3.	Er tilknyttet en faglig afdeling ledet af en medarbejder, som  

 opfylder en af ovenstående betingelser.
 Strukturdirektoratet har forhåndsgodkendt en række  

 uddannelser, jf. bilag 1. Medarbejdere med en af disse uddannelser kan  

 umiddelbart godkendes til at yde kvalificeret rådgivning efter  

 ovenstående pkt. 1 og 2.
 Hvis medarbejderen ikke har en uddannelse nævnt i bilag 1, foretager  

 Strukturdirektoratet en konkret bedømmelse af medarbejderens  

 kvalifikationer.  Strukturdirektoratet lægger ved denne  

 bedømmelse vægt på medarbejderens faglige kvalifikationer,  

 praktiske erfaringer og eventuelle efteruddannelse.
 Teknisk og administrativt personale, herunder volontører, kan kun  

 godkendes, hvis den faglige afdeling, hvori de er ansat, er ledet af en  

 medarbejder, som er  godkendt til at udøve kvalificeret  

 rådgivning efter pkt. 1 eller 2.
 Teknisk og administrativt personale kan ikke godkendes til at yde eller  

 medvirke ved rådgivning inden for rådgivningsområderne  

 Erhverv og Samfund, jf. afsnit 0 eller Helhedsorienteret Driftsledelse, jf.  

 afsnit 0. Jordbrugsteknikere med en uddannelse af under 2 års varighed  

 kan, med undtagelse af jordbrugsteknikere med en landbrugstekniker- eller  

 gartneriteknikeruddannelse godkendt før den 1. januar 1997, heller  

 ikke godkendes til at yde rådgivning inden for disse områder.
 Medarbejdere, der er godkendt af Strukturdirektoratet, må i  

 forbindelse med udførelsen af den tilskudsberettigede rådgivning  

 ikke have økonomiske interesser, som er uforenelige med  

 udøvelsen af uvildig rådgivning.  Det betyder, at medarbejderen  

 i forbindelse med rådgivningen ikke må tage andre hensyn end de  

 rent faglige, herunder ikke betinge sig anvendelsen af bestemte  

 handelsforbindelser.
 Medarbejderen må i øvrigt ikke have anden  

 beskæftigelse, som kan medføre tvivl om rådgiverens  

 uvildighed.  Medarbejderen må således ikke have  

 sidebeskæftigelse i en virksomhed, som fagligt set overlapper  

 konsulentvirksomheden.
Kravet om uvildighed er ikke kun et personligt anliggende for den enkelte  

 konsulent, men omfatter også den tilskudsmodtagende forening som  

 sådan.
Der kan derfor ikke ydes konsulenttilskud, hvis foreningen har  

 indgået samarbejdsaftaler eller lignende med firmaer, hvorefter ansatte  

 konsulenters råd til jordbrugere kan få betydning for foreningens  

 opnåelse af opgaver, godtgørelse, del i overskud eller lignende.
 Strukturdirektoratet vil i alle tilfælde, hvor der rejses berettiget  

 og dokumenteret tvivl om en rådgivers uvildighed, anlægge en  

 konkret vurdering af den pågældende rådgivers og forenings  

 adfærd.
Det er i øvrigt en betingelse, at medarbejderen skal være  

 ansat i den tilskudsberettigede forening for mindst én måned,  

 for at foreningen kan opnå tilskud til den rådgivning,  

 medarbejderen udfører.
Medarbejderen skal endvidere have en  

 arbejdstid, der som minimum udgør halvdelen af normal arbejdstid.
 I forbindelse med ansøgning om godkendelse indsendes  

 stamoplysningsskema, jf. afsnit 3.1.2.
2.2	   Tilskudsberettiget  

 rådgivning Der kan alene ydes tilskud til erhvervsrettet rådgivning.  Det  

 betyder, at rådgivningen skal vedrøre den erhvervsmæssige  

 produktion på jordbrugsbedrifter, eller forhold som er af betydning for  

 varetagelsen af en erhvervsmæssig produktion af jordbrugsprodukter.
Den tilskudsberettigede konsulentvirksomhed omfatter individuel og  

 kollektiv rådgivning af jordbrugere.
Til den kollektive  

 rådgivning hører undervisning, arbejde med udstillinger og  

 demonstrationer, udgivelse af faglige artikler i tidsskrifter eller  

 tilsvarende, der har en naturlig tilknytning til rådgivningsarbejdet.  

  Det følger heraf, at undervisning på jordbrugskurser og arbejde  

 i ERFA-grupper for jordbrugere er tilskudsberettiget.
 Mødevirksomhed, forsøg og afprøvninger er  

 tilskudsberettiget, hvis denne virksomhed er forbundet med rådgivningen  

 af jordbrugere og i øvrigt er omfattet af de tilskudsberettigede  

 rådgivningsområder, jf. afsnit 2.2.2.
 Bistand ved udarbejdelse af ansøgninger til det offentlige om  

 støtte til jordbrugsdrift og bistand ved anden indberetning til det  

 offentlige er tilskudsberettiget.  Derimod er selve udarbejdelsen af  

 ansøgninger og indberetninger ikke tilskudsberettiget.
 Tid anvendt til forberedelse og kørsel i forbindelse med  

 tilskudsberettiget rådgivning er tilskudsberettiget.
2.2.1 Ikke  

 tilskudsberettigede opgaver Opgaver som henhører under almindelig advokatvirksomhed er ikke  

 tilskudsberettiget.  Hertil hører opgaver, som traditionelt har  

 været udført af advokater, f.eks. udarbejdelse af  

 købsaftaler, skøder, ægtepagter og testamenter.
 Udarbejdelse af låneansøgninger, opstilling af budgetter,  

 skatte- og driftsregnskaber, andre finansielle beregninger og lignende  

 regnskabs- og revisorvirksomhed er ikke tilskudsberettiget.  Herunder  

 hører også forberedelse og fremskaffelse af oplysninger, der er  

 nødvendige for varetagelse af sådanne opgaver.
 Undervisning for Landbrugets Oplysnings- og Kursusvirksomhed (LOK) og  

 elevoplæring er ikke tilskudsberettiget.
 Udførelse af syn og skøn er ikke tilskudsberettiget, hvis  

 det sker efter anmodning fra domstole, forsikringsselskaber el. lign.  Syn og  

 skøn foretaget for medlemmer med henblik på rådgivning om  

 konfliktløsninger og udbedring af skader er dog  

 tilskudsberettiget.
 Telefonomstilling, kontingentopkrævning, fakturering,  

 debitoropfølgning, bogholderi, foreningsarbejde, herunder  

 medlemspleje, erhvervspolitisk arbejde, samfundskontakt og tilsvarende er  

 ikke tilskudsberettiget.  Administrationen af konsulenttilskuddet er heller  

 ikke tilskudsberettiget.
2.2.2    Rådgivningsområder Der ydes tilskud til rådgivning, som er omfattet af følgende  

 beskrivelser af tilskudsberettigede rådgivningsområder, og som  

 ikke er omfattet af de generelle ikke tilskudsberettigede opgaver nævnt  

 i afsnit 0.
2.2.2.1	   Planteavl Planteavlsrådgivning omfatter rådgivning om  

 erhvervsmæssig planteproduktion, herunder inden for gartneri- og  

 specialafgrøder.
Planteavlsrådgivning omfatter følgende  

 områder:
 Følgende opgaver er ikke tilskudsberettiget:
2.2.2.2 Husdyrbrugsrådgivning omfatter erhvervsmæssig kvæg-,  

 svine-,  fjerkræ-, pelsdyr-, heste-, fåre-,  hjorte-, og  

 kaninproduktion samt biavl m.v.
Husdyrbrugsrådgivning til såvel  

 økologisk som konventionel produktion omfatter følgende  

 områder:
 Den tilskudsberettigede rådgivning omfatter ikke ydelseskontrol.
2.2.2.3 Området omfatter rådgivning om uddannelse, ansættelses-  

 og arbejdsvilkår i relation til jordbrugsvirksomhed.
Rådgivningen  

 omfatter følgende områder:
2.2.2.4	 Jordbrugsteknik Området omfatter rådgivning om maskiner, redskaber,  

 fodringsanlæg, vandings- og klimaanlæg og lignende.  

 Følgende områder er omfattet:
 Den tilskudsberettigede rådgivning omfatter ikke kommerciel  

 maskinformidling.
2.2.2.5 Der ydes tilskud til rådgivning vedrørende jordbrugsbyggeri,  

 energistyring og lignende.
Rådgivningen omfatter:
 Følgende opgaver er ikke tilskudsberettiget:
2.2.2.6 Området omfatter rådgivning om jordbrugerens muligheder for at  

 forbedre sin erhvervsmæssige stilling og sociale vilkår, herunder  

 om uddannelse, etablering, ophør, og evt. valg af anden  

 beskæftigelse, samt offentlige støttemuligheder i den  

 forbindelse.
Rådgivningen vedrører:
2.2.2.7 Rådgivning om jordbrugerens muligheder for at sikre et optimalt  

 arbejdsmiljø på bedriften og formidling af oplysninger om  

 gældende regler for arbejdsmiljøet.
2.2.2.8 Rådgivning om lovgivning, tilskudsmuligheder og markedsføring  

 af bondegårdsferier og anden fremvisning af bedriftens  

 jordbrugsmæssige produktion.
2.2.2.9 Rådgivning om biologisk, teknisk, økonomisk og psykologisk  

 styring og ledelse af jordbrugsbedriften på baggrund af besøg  

 på bedriften, samtale med driftslederen og gennemgang af foreliggende  

 materiale om bedriften, herunder regnskaber, budgetter, omstillingsplaner,  

 efteruddannelsesplaner m.v.
Helhedsorienteret Driftsledelse tager sigte på en overordnet  

 vurdering af jordbrugsbedriften med henblik på en eventuel udvikling  

 eller omstilling af bedriftens produktion.
Der er tale om rådgivning,  

 der skal hjælpe jordbrugeren med tilrettelæggelse af sin  

 virksomhed på mellemlangt eller langt sigt.
 Rådgivningsaktiviteten udgår fra et tværfagligt  

 rådgivningsmiljø, og involverer de generelle  

 rådgivningsområder.
 Rådgivningen kan omfatte emnerne:
 Helhedsorienteret Driftsledelse vedrører alene opgaver, der kan  

 medvirke til at optimere bedriftens produktion.
 Den tilskudsberettigede rådgivning omfatter ikke:
2.2.3    Særlige målgrupper Særligt prioriterede målgrupper af jordbrugere kan ydes  

 rådgivning med et fast forhøjet tilskud.
Rådgivningen til  

 de særlige målgrupper omfatter alene de tilskudsberettigede  

 rådgivningsområder.
For så vidt angår  

 rådgivning før etablering og omlægning til  

 økologisk jordbrug dog med de i det følgende angivne  

 begrænsninger.
 Det er en forudsætning for modtagelse af forhøjet tilskud til  

 rådgivning af særlige målgrupper, at fakturering sker efter  

 foreningens almindelige forretningsbetingelser.
2.2.3.1	  Ø-boende  

 jordbrugere Ø-boende jordbrugere er berettiget til at modtage rådgivning  

 ydet med et tilskud på 70 % af de tilskudsberettigede udgifter.
 Målgruppen omfatter alle jordbrugere, der er bosat på ikke  

 landfaste øer - med undtagelse af Bornholm.
 Medarbejderen skal ikke selv være bosat på en ø for at  

 kunne udøve rådgivning med forhøjet tilskud .
 Der bliver ydet forhøjet tilskud til al rådgivning, som  

 kræver medarbejderens  tilstedeværelse på øen eller  

 jordbrugerens besøg på rådgivningscenteret/foreningen.
2.2.3.2 Jordbrugere, der påtænker at etablere sig eller som er i  

 færd med at etablere sig for første gang, er berettiget til  

 rådgivning ydet med et tilskud på 70 % af de tilskudsberettigede  

 udgifter.
 Målgruppen omfatter jordbrugere, som har overtaget eller overvejer  

 at købe eller forpagte en bedrift, som kræver en egen  

 arbejdsindsats på mindst 900 arbejdstimer om året.
Målgruppen omfatter ikke jordbrugere, som tidligere har drevet  

 selvstændig jordbrugsvirksomhed.
Ved selvstændig  

 jordbrugsvirksomhed forstås beskæftigelse på en bedrift,  

 som jordbrugeren ejer, forpagter eller bestyrer på sådanne  

 vilkår, at forholdet kan sidestilles med forpagtning.
 Assistance på forældres landbrugsejendom eller drift af et  

 beskedent hobbybrug uden kommerciel interesse, anses ikke som tidligere  

 selvstændig jordbrugsvirksomhed.
Målgruppen for det forhøjede tilskud til nyetablerede er  

 alene fysiske personer.
Således vil hver enkelt deltager i et I/S  

 være berettiget til rådgivning med forhøjet tilskud.
 En juridisk person, f.eks. et A/S eller ApS, er ikke berettiget til  

 rådgivning med forhøjet tilskud, uanset om nogle af deltagerne i  

 ejerkredsen eller ledelsen opfylder de personlige betingelser for  

 tilskuddet.
 En jordbruger/potentiel jordbruger kan maksimalt ydes rådgivning med  

 forhøjet tilskud til nyetablerede jordbrugere i en  

 sammenhængende periode på 2 år.
Rådgivningen kan begynde på et hvilket som helst tidspunkt  

 før jordbrugerens etablering.
Det forudsættes, at  

 rådgivningen vedrører en konkret ejendom.
Rådgivning  

 før etablering kan alene omfatte emner i relation til  

 etableringen.
 Rådgivning af nyetablerede jordbrugere med forhøjet tilskud  

 kan ske indtil 2 år efter etableringen.  Etableringsdatoen er datoen  

 for underskrift af købsaftale, forpagtningskontrakt eller lignende.
 En jordbruger kan kun én gang påbegynde en 2-årig  

 rådgivningsperiode med forhøjet tilskud til nyetablerede  

 jordbrugere.
 Den 2-årige rådgivningsperiode vil naturligt ligge omkring  

 etableringstidspunktet.
2.2.3.3 Jordbrugere, som påtænker at omlægge bedriften eller som  

 er i færd med at omlægge bedriften til økologisk  

 produktion, er berettiget til at modtage rådgivning ydet med et tilskud  

 på 90 % af de tilskudsberettigede udgifter.
 Målgruppen omfatter både fysiske og juridiske personer.  Det  

 betyder, at ejere, driftsledere og andre ledere af en bedrift under  

 omlægning, kan modtage rådgivning med forhøjet  

 tilskud.
 Målgruppen kan modtage rådgivning i to perioder af hver  

 højst et års varighed.
 Den første periode vedrører  

 før-omlægningsrådgivning.  Det vil sige, at der i denne  

 periode kan ydes forhøjet tilskud til rådgivning, som har til  

 formål at planlægge og forberede bedriftens omlægning til  

 økologisk produktion.  Perioden kan tidligst begynde den 1. januar  

 året før det år, hvor jordbrugeren planlægger at  

 blive autoriseret.  En jordbruger kan kun begynde perioden én  

 gang.
Den anden periode vedrører omlægningsrådgivning.  

 Perioden starter tidligst ved begyndelsen af det år, hvor jordbrugeren  

 forventes at modtage sin autorisation.
En jordbruger kan kun begynde perioden  

 én gang.
2.2.3.4 Særlige rådgivningsaktiviteter omfatter udover  

 rådgivning til ovennævnte målgrupper også projekter,  

 der har til formål at fremme eller forbedre rådgivningen på  

 et særligt område, eller til en særlig målgruppe.
 Strukturdirektoratet foretager løbende behandling af  

 projektansøgninger.
2.2.3.5 Til at fremme forståelsen af afsnit 2.2 viser bilag 2 en skematisk  

 oversigt over rådgivningsområder og målgrupper.
Ved  

 afgørelse af eventuelle fortolkningsspørgsmål  

 lægges teksten i afsnit 2.2 til grund.
2.2.4  

  Aktivitetsregistrering Konsulenttilskuddet bliver beregnet ud fra den arbejdstid, som en  

 forenings medarbejdere anvender på tilskudsberettiget rådgivning.  

 Beregningen sker på grundlag af indberettede  

 rådgivningstimer.
 Foreningerne skal derfor som minimum foretage en tidsregistrering for alt  

 tilskudsberettiget rådgivning på den enkelte medarbejder.
Tidsregistreringen skal som minimum ske på løbende timebasis,  

 og skal specificeres på rådgivning til de enkelte  

 målgrupper.
Hvis en medarbejder er beskæftiget med flere  

 rådgivningsområder, skal tidsregistreringen ligeledes  

 specificeres på disse områder.
Herudover skal tidsregistreringen vise antal sygedage og  

 barselsorlovsdage.
Fravær på grund af barns første sygedag  

 indgår som sygedage.
 Foreningen tilrettelægger selv, eventuelt i samarbejde med sin  

 revisor, hvordan aktivitetsregistreringen konkret tilrettelægges, men  

 skal ved et eventuelt kontrolbesøg kunne dokumentere den enkelte  

 medarbejders arbejdstid på de forskellige områder af betydning  

 for tilskudsberegningen.
2.3 Tilskuddet beregnes på grundlag af foreningernes udgifter til  

 løn, pension og efteruddannelse.
2.3.1    Løn og pension Udgifter til løn og pensionsbidrag opgøres på grundlag  

 af den overenskomst med staten, som den pågældende medarbejder  

 kan henføres til (lønrammen). Den relevante overenskomst  

 bestemmes ud fra medarbejderens uddannelse.
Pensionsbidraget udgør arbejdsgiverens pensionsandel, dog maksimalt  

 12,75 % af den tilskudsberettigede løn, og vil fremgå af de  

 lønrammer, som Strukturdirektoratet sender til foreningerne.
For  

 jordbrugsteknikere udgør pensionsbidraget maksimalt 3,6 %. For  

 assistenter ydes ikke tilskud til pension.
Der ydes ikke tilskud til kapitalpension.
Foreningerne  

 bør af denne grund især være opmærksomme på,  

 om deres bidrag til jordbrugsteknikeres pension er  tilskudsberettiget, da  

 teknikeres pensionsordninger ofte er kapitalpensioner.
2.3.2  

 Tilskudsberettiget efteruddannelse Der kan ydes tilskud til medarbejderes efteruddannelse og  

 ajourføring af viden inden for de tilskudsberettigede  

 rådgivningsområder.
 Ved efteruddannelse forstås deltagelse i jordbrugsfaglige kurser,  

 som har til formål at vedligeholde og ajourføre den viden,  

 medarbejderen har opnået gennem sin faglige uddannelse, og som er  

 nødvendig for fortsat at kunne yde kvalificeret rådgivning til  

 jordbrugere.
 Foreningen afgør selv, hvilke efteruddannelseskurser medarbejderen  

 kan deltage i.  Strukturdirektoratet skal ikke forhåndsgodkende  

 kurser.
 Tilskudsgrundlaget for efteruddannelse er den afholdte kursusafgift.  

  Tilskudsgrundlaget kan maksimalt udgøre 5.600 kr. om året for  

 en medarbejder, uanset omfanget af tilskudsberettiget  

 rådgivningsarbejde.
 Der ydes ikke tilskud for assistenters kursusudgifter.
2.3.3   Andre  

 offentlige tilskud Den tilskudsberettigede løn, jf. afsnit 2.3.1 reduceres med andre  

 modtagne offentlige tilskud, f.eks. sygedagpenge, barselsdagpenge og dagpenge  

 under orlov til uddannelse.
2.4 Foreningens tilskud beregnes med to principielt forskellige  

 tilskudsprocenter:
Den endelige tilskudsprocent kan først beregnes efter  

 konsulentårets afslutning per 30. september.
Denne tilskudsprocent vil  

 aldrig kunne overstige 50 %.
2.5 Tilskuddet udbetales med månedlige acontobeløb i begyndelsen  

 af den efterfølgende måned.
Tilskuddet for september udbetales  

 dog først omkring den 1. november, jf. afsnit 2.6. For oktober kvartal  

 udbetales acontotilskuddene i begyndelsen af januar i det  

 efterfølgende år.
2.6 Efter konsulentårets afslutning per 30. september opgør  

 Strukturdirektoratet på baggrund af  kvartalsindberetningerne det  

 endelige tilskud for hver enkelt forening.
Ved årsafregningen bliver acontoudbetalingerne sammenholdt med det  

 konsulenttilskud, som foreningen er berettiget til på grundlag af  

 årets aktiviteter.
Tilskudsudbetalingen for september udgør  

 herefter regulering for året.
 Konstaterer Strukturdirektoratet, at foreningen har fået for meget  

 udbetalt a conto, skal det overskydende beløb tilbagebetales til  

 Strukturdirektoratet.
2.7 På årsbasis bliver foreningens tilskud beregnet på  

 grundlag af medarbejdernes løn, arbejdstid på  

 tilskudsberettigede aktiviteter og tilskudssatsen for de  

 pågældende aktiviteter.
Beregningen er Tilskud årets  

 arbejdstimer - (sygedage  x 7,4) Timer er tiden anvendt på tilskudsberettiget  

 rådgivning.
Der tages i beregningen ikke hensyn til, hvornår  

 inden for tilskudsåret, tiden er anvendt, således at merarbejde i  

 et kvartal tilskudsmæssigt kan afspadseres i senere kvartaler, eller  

 omvendt.
Det er dog ikke muligt at overføre timer (herunder ikke  

 afholdt ferie) mellem to tilskudsår.
Årets arbejdstimer udgør det maksimale antal  

 arbejdstimer, som der vil blive udbetalt tilskud for per medarbejder det  

 pågældende år, og beregnes som 7,4 timer per arbejdsdag i  

 det pågældende år.
Ved opgørelsen af årets  

 arbejdsdage er fratrukket årets søgnehelligdage og 5 ugers  

 ferie.
 Tilskudsberettiget årsløn er medarbejderens  

 lønramme, eller den faktiske årsløn, hvis denne er mindre  

 end lønrammen. Årslønnen reduceres med andre offentlige  

 tilskud, f.eks. dagpenge.
Sygedage,  barselsorlovsdage m.v. registreres og indberettes af  

 foreningen som hele dage.
Omregningsfaktoren på 7,4 svarer til en  

 normal arbejdsdag på 7 timer og 24 minutter.
 I bilag 3 er fremstillet et eksempel til belysning af  

 tilskudsberegningen.
2.7.1  

  Tilpasningskoefficient For at lette overgangen til den aktivitetsstyrede tilskudsberegning er den  

 enkelte forening sikret, at et års tilskud ikke falder med mere end 10  

 % af det foregående konsulentårs tilskud.
Dette forudsætter  

 dog, at tilskuddet til almindelig rådgivning derved ikke kommer til at  

 overstige den maksimale tilskudssats på 50 %.
 Tilpasningskoefficienten ophører med udgangen af  

 konsulentåret 1997/98.
2.8 Foreningerne er forpligtet til at følge de af Strukturdirektoratet  

 fastsatte regler for regnskabsføring og revision.
De seneste  

 regnskabs- og revisionsinstrukser er udstedt af Strukturdirektoratet den 22.  

 august 1997.  Det henstilles, at disse iagttages nøje,  

 herunder at de nødvendige erklæringer afgives, og at regnskaber  

 og revisionsprotokollater behørigt underskrives.
 Kopi af revisionsprotokollat og det af revisor påtegnede  

 årsregnskab skal indsendes til Strukturdirektoratet senest en  

 måned efter foreningens generalforsamling, dog senest den 30. juni.
 Hvis regnskabet og protokollatet ikke er indsendt rettidigt, stopper  

 Strukturdirektoratet udbetalingen af tilskud.
 Strukturdirektoratet gennemgår foreningernes regnskaber og  

 protokollater med henblik på at konstatere, om tilskuddet er blevet  

 retmæssigt udbetalt.
2.9 De  

 tilskudsberettigede foreninger er forpligtet til efter anmodning at give  

 Strukturdirektoratet alle oplysninger, dokumenter m.v., herunder  

 aktivitetsregistreringer, der er nødvendige for belysning og kontrol  

 af den tilskudsberettigede konsulentvirksomhed.
 Strukturdirektoratet aflægger foreninger besøg, blandt andet  

 med henblik på at føre tilsyn med aktivitetsregistreringen.
Godkendelse bortfalder og udbetalte tilskud skal tilbagebetales helt eller  

 delvist, hvis Reglerne om tilbagebetaling af tilskud betyder blandt andet, at en  

 forening skal tilbagebetale tilskud, hvis den ikke har afholdt de udgifter,  

 som tilskuddet er beregnet på grundlag af.
Konstaterer  

 Strukturdirektoratet ved gennemgangen af foreningens årsregnskab, at  

 foreningen har fået for meget udbetalt, vil dette blive forlangt  

 tilbagebetalt, også efter afsluttet årsafregning.
 Den tilskudsberettigede forening har pligt til at meddele  

 Strukturdirektoratet forhold, der kan medføre bortfald af tilskud.
 3.    REGLER FOR  

 INDBERETNING M.V.
 Opgørelse af tilskudsberettigede udgifter foregår dels  

 på grundlag af en række faste oplysninger (stamoplysninger), der  

 er indlagt i det administrative edb-system, dels på grundlag af nogle  

 variable oplysninger, der indberettes af foreningerne hvert kvartal.
3.1     Indberetning af  

 stamoplysninger 3.1.2  Stamoplysninger  

 foreninger Tilskudsberettigede foreninger indsender i forbindelse med deres  

 godkendelse et stamoplysningsskema, hvoraf fremgår de nødvendige  

 oplysninger for tilskuddets udbetaling til foreningen m.v.
 Skemaet anvendes også ved indberetning af ændringer i  

 stamoplysningerne.  Det er i foreningens egen interesse at indberette  

 ændringer, så snart de er indtruffet, idet der så ikke vil  

 ske forsinkelser i tilskudsudbetaling.
3.1.2   Stamoplysninger  

 medarbejder I forbindelse med godkendelse af en medarbejder skal Strukturdirektoratet  

 modtage oplysninger om medarbejderen.
Til dette formål anvendes skemaet  

stamoplysning medarbejder.
 Tilsvarende stamoplysningsskema skal indsendes så snart  

 medarbejderens ansættelse i foreningen ophører.
 Foreningen indsender stamoplysninger løbende.  For at oplysningerne  

 kan indgå ved den kvartårlige beregning af tilskuddet, skal nye  

 stamoplysninger og rettelser til gældende oplysninger være  

 Strukturdirektoratet i hænde senest den 25. i kvartalets sidste  

 måned.  Stamoplysninger, som indsendes til Strukturdirektoratet efter  

 denne dato, vil først indgå ved opgørelsen af det  

 efterfølgende kvartals tilskud.
Nye stamoplysninger og rettelser til stamoplysninger skal altid  

 underskrives af centerleder/sekretær og medarbejderen.
På  

 stamoplysningsskemaet ved fratrådt medarbejder kan medarbejderens  

 underskrift undlades.
 Har en forening indberettet forkerte stamoplysninger, skal et nyt og  

 korrekt stamoplysningsskema samt et brev med forklaring på fejlen  

 indsendes til Strukturdirektoratet.
3.1.2.1	  Eksamensdato Eksamensdato anføres med dag, måned, år.
 For nyansatte medsendes kopi af eksamensbevis (for agronomer og  

 jordbrugsteknikere blot den side, hvoraf navn, CPR.nr. og dato  

 fremgår). Forhåndsgodkendelser accepteres ikke, kun  

 eksamensbeviser.
Stamoplysninger forening Foreningsnr.
Navn Bankreg.nr.
 Kontonr.
Adresse Stednavn Postnr.
By SE nr.
 Telefonnr.
 Faxnr.
E-Mail Underskrift Foreningens underskrift (centerleder  

 eller sekretær) Stamoplysninger medarbejder CPR-nr.
- Fornavne Efternavn Eksamensdato Ansættelsesdato Fratrådt dato Foreningsnr.
Fuldtidsløn pr. måned Pension (J/N) (kun hvis tilskudsberettiget) Uddannelse Rådgivnings- område(r) Underskrifter Foreningens underskrift (centerleder eller sekretær) Medarbejderens  

 underskrift For assistenter medsendes kopi af lærebrev/svendebrev.
 For agronomer og landbrugsteknikere anføres datoen for  

 bestået eksamen, eventuelt sidste censureringsdato.
For assistenter med "svendebrev" anføres datoen for  

 afslutning af kontoruddannelsen Eksamensdatoen bestemmer medarbejderens anciennitet.
Med en eksamensdato i  

 et kvartals første måned beregnes ancienniteten fra den  

 første dag i det pågældende kvartal.
Med en eksamensdato i  

 en af de to sidste måneder i kvartalet beregnes ancienniteten fra den  

 første dag i det følgende kvartal.
For assistenter uden formel uddannelse udfyldes feltet ikke.
Deres  

 anciennitet beregnes fra ansættelsesdatoen i foreningen.
3.1.2.2	Fuldtidsløn Feltet udfyldes kun, hvis lønnen er mindre end det  

 lønmæssige tilskudsgrundlag (lønrammen).
 Strukturdirektoratet udsender løbende de gældende  

 lønrammer.
 Strukturdirektoratet beregner det lønmæssige tilskudsgrundlag  

 ud fra medarbejderens stam-oplysninger.
 Indplaceringen på lønrammer sker på grundlag af  

 uddannelse og ansættelses-/eksamensdato, jf. afsnit 3.1.2.1.
 Strukturdirektoratet udsender ved tilskudsårets begyndelse en  

 medarbejderliste, hvoraf medarbejdernes lønmæssige placering  

 fremgår.
Foreningen vil heri forholdsvis nemt kunne konstatere, hvis den faktiske  

 løn for en medarbejder ligger under lønrammen.
Er dette  

 tilfældet, skal det indberettes på stamoplysningsskema.
 Er medarbejderen fuldtidsbeskæftiget, indberettes den faktiske  

 månedsløn.
 For deltidsansatte og timelønnede indberettes, hvad der svarer til  

 den månedlige fuldtidsløn, hvis denne ligger under  

 lønrammen.
Fuldtidslønnen for deltidsansatte beregnes ved at dividere den  

 aftalte månedsløn med deltidsprocenten.
Deltidsprocenten  

 beregnes som det aftalte antal månedlige arbejdstimer i forhold til det  

 normale antal arbejdstimer for måneden (7,4 * arbejdsdage).  Er den beregnede fuldtidsløn  

 mindre end den gældende tilskudsgrænse (lønrammen)  

 anføres den beregnede fuldtidsløn på  

 stamoplysningsskemaet.
 Eksempel:
 En medarbejder er ansat 20 timer om ugen med en aftalt  

 månedsløn (eksklusiv pension) på 8.200 kr.
Antal normale arbejdstimer for måneden er 22 Det bemærkes, at eventuel deltidsprocent ikke skal indberettes.
 For timelønnede beregnes fuldtidslønnen ved at multiplicere  

 den aftalte timeløn med det normale antal arbejdstimer for  

 måneden.
 Varierer lønnen fra måned til måned, kan foreningen,  

 fremfor at indsende et stamoplysningsskema hver måned, indberette  

 gennemsnitslønnen per kvartal.
3.1.2.3	Pension (J/N) Der oplyses om foreningen bidrager til den pågældende  

 medarbejders pension, med mindst de i afsnit 2.3.1 angivne satser.
Der bliver ikke ydet tilskud til kapitalpension.
Foreningerne bør af den grund især være  

 opmærksomme på, om deres bidrag til jordbrugsteknikeres pension  

 er tilskudsberettiget, da teknikeres pensionsordninger ofte er  

 kapitalpensioner.
 Der ydes ikke tilskud til assistenters pension.
3.1.2.4	Uddannelse For alle kategorier af medarbejdere oplyses uddannelse/eksamen/stilling,  

 da det er bestemmende for hvilken lønramme, der skal anvendes ved  

 beregning af tilskudsberettigede udgifter til løn og  

 pensionspræmie.
 Ved udfyldelse af stamoplysningsskemaet anvendes nummeret ud for den  

 pågældende uddannelse:
Nr:	Uddannelse 01:	Cand.agro.	(anvender lønramme 01) 02:	Cand.hort.	(anvender lønramme 01) 03:	Husholdningslærer	(anvender lønramme 01) 04:	Cand.silv.	(anvender lønramme 01) 05:	Cand.jur.	(anvender lønramme 01) 06:	Cand.oecon.	(anvender lønramme 01) 07:	Cand.merc.	(anvender lønramme 01) 08:	Cand.polit.	(anvender lønramme 01) 09:	Arkitekt	(anvender lønramme 01) 10:	Lærer (seminarieuddannet)	(anvender lønramme  

 01) 11:	Landbrugstekniker	(anvender lønramme 02) 12:	Volontør	(anvender lønramme 09) 21:	Assistent mark	(anvender lønramme 03) 26:	Assistent på kontor uden formel kontoruddannelse	(anvender lønramme 04) 27:	Assistent på kontor med formel kontoruddannelse	(anvender lønramme 41) 31:	Teknikumingeniør	(anvender lønramme 01) 41:	Akademiingeniør	(anvender lønramme 01) 50:	Cand.mag., Cand.samf., Cand.negot og Cand.farm.	(anvender lønramme 01) 51:	Konstruktør	(anvender lønramme 07) 52:	Cand.med.vet.	(anvender lønramme 01) 61:	HAer og HDer	(anvender lønramme 08) 62:	Bachelor	(anvender lønramme 05) Foreningen skal dokumentere medarbejderens uddannelse med indsendelse af  

 en kopi af forsiden af eksamensbevis.
3.1.2.5	Rådgivningsområder Rådgivningsområder er de tilskudsberettigede faglige  

 områder, som den pågældende medarbejder er  

 beskæftiget med.  Er medarbejderen beskæftiget med flere  

 rådgivningsområder, skal det fremgå af stamoplysningerne.  

 Der vil ikke kunne ydes tilskud til en medarbejders virksomhed inden for  

 rådgivningsområder, som ikke er forhåndsanmeldt til  

 Strukturdirektoratet.
 Rådgivningsområdet skal oplyses for alle medarbejdere, idet  

 det anvendes i forbindelse med opgørelse af foreningens  

 tilskudsberettigede aktiviteter og ved tilskudsafregningens inddeling.
 Ved udfyldelsen af felterne for rådgivningsområder anvendes  

 følgende koder:
Nr.
Rådgivningsområde 09:	Økologisk jordbrug 10:	Planteavl 11:	Specialafgrøder 13:	Gartneri 14:	Frugtavl 17:	Biavl 20: 	Kvæg 21:	Svin 24:	Nicheprodukter 25:	Heste (erhvervsmæssig hesteavl) 26:	Får 27:	Fjerkræ 28:	Kaniner 29:	Pelsdyr 30:	Maskiner 31:	Bygninger 33:	Landboturisme 40:	ES-arbejde 41:	Ungdom 42:	Helhedsorienteret driftsledelse 43:	Arbejdsmiljø 44:	Efteruddannelse At ovenstående inddeling af rådgivningsområder er lidt  

 anderledes end i afsnit 2.2.2 er alene betinget af historiske og statistiske  

 hensyn.
3.2	Indberetning af  

 aktivitetsoplysninger De tilskudsberettigede foreninger skal hvert kvartal indberette  

 oplysninger om det foregående kvartals rådgivningsaktivitet.  

  Disse oplysninger danner grundlag for beregningen af acontotilskuddet i  

 efterfølgende kvartal.
Indberetningen skal foretages på et skema, som bliver tilsendt alle  

 tilskudsberettigede foreninger ved afslutningen af det kvartal, som der skal  

 indberettes for.
Denne indberetning skal tilbagesendes til  

 Strukturdirektoratet senest den 10. januar, april, juli eller oktober,  

 henholdsvis.
 Indberetningen af aktivitetsoplysninger er samtidig foreningens  

 ansøgning om acontoudbetaling af konsulenttilskud.  Det betyder, at  

 hvis indberetningen ikke er indsendt rettidigt, modtager foreningen ikke  

 næste acontoudbetaling.
På kvartalsindberetningsskemaet anføres kun hele tal i de  

 respektive rubrikker.
Decimaler må ikke anføres.
Er der ingen  

 talværdier at anføre skrives intet, heller ikke nul.
 Er skemaet forkert udfyldt, er der f.eks. tilføjet medarbejdere,  

 som Strukturdirektoratet ikke har modtaget stamoplysninger på og  

 lignende, returnerer Strukturdirektoratet skemaet til foreningen, med risiko  

 for at indberetningen ikke indgår ved den pågældende  

 tilskudsberegning.
 Indberetningskemaet er opdelt på medarbejdere med rækker for  

 hver medarbejders rådgivningsområder og kolonner for de enkelte  

 målgrupper, kursusudgifter, sygedage og offentlige tilskud.
I de fire kolonner med målgrupper skal foreningen anføre,  

 hvor meget tid der har været anvendt inden for de anførte  

 rådgivningsområder.
Indberetningen sker i hele timer.
Der må kun indberettes den faktiske arbejdstid medgået til  

 rådgivningsaktiviteter.
Ikke-tilskudsberettiget arbejde, ferie,
sygdom m.v. må ikke være indeholdt i disse  

 oplysninger.
 I feltet "Kursus" indberettes tilskudsberettigede kursusudgifter  

 i hele kr.
Standardskema, fortrykt +++SKEMA+++ Hvis medarbejderen har været syg, på barsel eller orlov med  

 løn, skal antallet af disse dage fremgå af feltet  

 "Sygedage". Sygedage beregnes som hele dage.
 Hvis foreningen i en periode udbetaler løn til en medarbejder  

 på dagpenge eller lignende offentlige ydelser, skal beløbet  

  (dagpengebeløbet)  angives i feltet "Off.Tilskud". Andre  

 offentlige ydelser til en medarbejders arbejde skal, med undtagelse af midler  

 fra promille- og produktionsafgiftsfondene, også angives i dette  

 felt.
 Bemærk i øvrigt konsulentlovens § 9:
"Tilskud efter denne lov bortfalder, 1) hvis tilskudsmodtageren har givet urigtige eller vildledende  

 oplysninger eller har fortiet oplysninger af betydning for ydelse af  

 tilskuddet, eller 2) hvis betingelserne for støtte ikke længere er opfyldt Stk. 2. I de tilfælde, der er nævnt i stk. 1 kan  

 landbrugsministeren bestemme, at ydede beløb skal tilbagebetales helt  

 eller delvis.
 Stk. 3. Når forholdene taler derfor, kan landbrugsministeren  

 gøre undtagelse fra bestemmelserne i stk. 1".
 I øvrigt skal det pointeres, at det er foreningens ansvar, at der  

 indberettes omhyggeligt og korrekt, og dermed er det også foreningens  

 ansvar, at de medarbejdere der foretager indberetningerne er instrueret  

 på en sådan måde, at de kan foretage indberetningerne  

 betryggende.
 Bemærker foreningen fejl i indberetningen, skal Strukturdirektoratet  

 underrettes herom.
 Ved fejl på kvartalindberetningsskemaet indsendes brev med  

 meddelelse om fejlen samt rettelse snarest til Strukturdirektoratet.
3.3	Strukturdirektoratets skrivelser og  

 meddelelser 3.3.1    Fortrykt  

 indberetningsskema Strukturdirektoratet sender hvert kvartal et fortrykt indberetningsskema,  

 der skal anvendes ved indberetning af aktivitetsoplysninger, jf. afsnit  

 3.2.
3.3.2    Udfyldt  

 indberetningsskema Efter at Strukturdirektoratet har modtaget de udfyldte  

 indberetningsskemaer retur fra foreningerne, indføres alle oplysninger  

 i det administrative edb-system for konsulentordningen.
 Som kvittering for indberetningernes modtagelse og til foreningernes  

 kontrol sender Strukturdirektoratet en udskrift med de aktivitetsoplysninger,  

 der er blevet indført i konsulentsystemet.
3.3.3  

  Kvartalsafregning forening Efter indførelse af eventuelle rettelser fra foreningen, beregner  

 Strukturdirektoratet foreningens tilskudsberettigede udgifter og tilskuddet  

 hertil, og sender en kvartalsopgørelse.
Kvartalsafregning +++SKEMA+++ Kvartalsafregning (medarbejderniveau), gældende for 1. kvartal  

 af 1998.
+++SKEMA+++ Ved afregningen bliver udgifter og tilskud opgjort for kvartalet og  

år til dato.  Opgørelsen viser fordelingen af tilskuddet  

 på op til 4 hovedområder: Omkostningsarter,  

 rådgivningsområder, aktiviteter, og projekter.
 Omkostningsarter er den overordnede fordeling af tilskud på  

 grundlag foreningens samlede tilskudsberettigede udgifter til løn,  

 pension og kursus.
 Rådgivningsområder er tilskuddets fordeling inden for de  

 enkelte områder.
 Aktiviteter viser tilskuddets fordeling inden for de enkelte  

 målgrupper med angivelsen af den anvendte tilskudssats.
Princippet for opgørelsen er den samme for kvartalet og  

år til dato.
I første kolonne er tilskudsgrundlaget  

 opgjort på grundlag af foreningens indberetning.  I anden kolonne  

 "beregnet" er anført tilskuddet efter de formelle  

 tilskudssatser, det vil sige med maksimalt tilskud til samtlige  

 målgrupper.  I kolonnen "faktisk" er anført det  

 faktiske tilskud baseret på de tilskudssatser, der er beregnet på  

 grundlag af samtlige foreningers indberetninger.
Tilskudssatsen for øvrige jordbrugere varierer fra kvartal  

 til kvartal i tilskudsåret.
Beregningerne under år til  

 dato er beregnet ud fra tilskudssatsen for det aktuelle kvartal.
Derfor  

 er beløb under  år til dato ikke helt lig summen af  

 foregående kvartalsafregninger.
En kvartalsafregning skal betragtes som  

 det foreløbigt bedste bud på foreningens tilskud for kvartalet  

 og den forløbne del af tilskudsåret.
Det endelige tilskud kan  

 først beregnes, når tilskudsåret er afsluttet.
3.3.4  

 Kvartalsafregning medarbejder Udskrift for den enkelte medarbejder sker efter samme opstilling som i  

 afregningen på foreningsniveau.
3.3.5	Acontoudbetalingsadvis Acontoudbetalingsmeddelelsen fortæller foreningen, hvad den er  

 berettiget til i acontoudbetalinger i det følgende kvartal.
Acontoudbetalingen opgøres på grundlag af de fire  

 foregående kvartalers udbetalinger samt aktiviteten i det seneste  

 kvartal.
Udgangspunktet for acontoudbetalingen er således en fjerdedel  

 af de fire foregående kvartalers udbetalinger.
Dertil kommer en  

 regulering afhængig af det foregående kvartals aktivitet,  

 sammenholdt med det udbetalte.
Acontotilskud for forrige måned overføres til foreningens  

 konto i begyndelsen af hver måned i tilskudsåret.
For oktober  

 kvartal, der er 4. kvartal i finansåret, men 1. kvartal i  

 konsulentåret udbetales acontotilskuddet i begyndelsen af januar i det  

 næste kalenderår, og hører tilskudsmæssigt til dette  

 finansår.
Acontotilskud vedrørende september udbetales efter  

 afsluttet årsopgørelse i oktober-november.
3.3.6  

  Årsopgørelse Efter afslutningen af konsulentåret per 30. september kontrolleres  

 det, om foreningen har haft tilskudsberettigede udgifter til at modsvare de  

 udbetalte acontotilskud.
Differencen reguleres i tilskuddet for september,  

 som først udbetales efter årsafslutningen.
Har foreningen  

 fået for meget udbetalt i løbet af året, modtager  

 foreningen efter modtagelsen af årsopgørelsen en  

 opkrævning fra Økonomistyrelsen.
 Årsopgørelsen ledsages af en afregning for  

 konsulentårets sidste kvartal (juli kvartal) opgjort på  

 både forenings- og medarbejderniveau.
3.3.7	  

 Medarbejderoversigter Én gang årligt sender Strukturdirektoratet en oversigt til  

 foreningen over foreningens medarbejdere.  Af oversigten fremgår  

 eksamens- og ansættelsesdato, løngrundlag og  

 rådgivningsområder.
3.4	Frister for indberetning Foreningerne skal overholde en række frister for indberetning af  

 oplysninger af betydning for beregningen af tilskuddet.  De vigtigste datoer  

 at huske er:
 Indberetning af stamoplysninger for foreninger og medarbejdere indsendes  

 løbende til Strukturdirektoratet, dog senest den 25. marts,  

 juni, september og december for de pågældende kvartaler.
 Indberetning af aktivitetsoplysninger skal være indsendt til  

 Strukturdirektoratet senest den 10. i det følgende kvartals 1.  

 måned.
 I det følgende er tilskudsårets  

 terminer for indberetning af oplysninger til Strukturdirektoratet og  

 direktoratets forsendelser til foreningerne angivet på en tidslinie til  

 orientering.
3.5 Administrative  

 arbejdsgange, frister mm.
1. oktober Tilskudsårets begyndelse 25. december Sidste frist for indberetning af stamoplysninger for medarbejdere 2. januar Strukturdirektoratet udsender fortrykte indberetningsskemaer 10. januar Indberetningsfrist for aktiviteter i oktober kvartal 20. januar Strukturdirektoratet udsender udfyldte indberetningsskemaer 28. januar Strukturdirektoratet udsender:
1. Kvartalsafregning for forening, 2. Oplysning om acontoudbetalinger i det næste kvartal 5. februar Acontoudbetaling for januar 5. marts Acontoudbetaling for februar 25. marts Sidste frist for indberetning af stamoplysninger for medarbejdere 1. april Strukturdirektoratet udsender fortrykte indberetningsskemaer 5. april Acontoudbetaling for marts 10. april Indberetningsfrist for januar kvartal 20. april Strukturdirektoratet udsender udfyldte indberetningsskemaer 28. april Strukturdirektoratet udsender:
1. Kvartalsafregning for forening, 2. Oplysning om acontoudbetalinger i det næste kvartal 5. maj Acontoudbetaling for april 5. juni Acontoudbetaling for maj 25. juni Sidste frist for indberetning af stamoplysninger for medarbejdere 1. juli Strukturdirektoratet udsender fortrykte indberetningsskemaer 5. juli Acontoudbetaling for juni 10. juli Indberetningsfrist for april kvartal 20. juli Strukturdirektoratet udsender udfyldte indberetningsskemaer 28. juli Strukturdirektoratet udsender:
1. Kvartalsafregning for forening, 2. Oplysning om acontoudbetalinger i det næste kvartal 5. august Acontoudbetaling for juli 5. september Acontoudbetaling for august 25. september Sidste frist for indberegning af stamoplysninger for medarbejdere 1. oktober Strukturdirektoratet udsender fortrykte indberetningsskemaer 10. oktober Indberetningsfrist for juli kvartal 20. oktober Strukturdirektoratet udsender udfyldte indberetningsskemaer 28. oktober Strukturdirektoratet udsender:
