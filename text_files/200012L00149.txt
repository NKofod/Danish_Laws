Fremsat den 31. januar 2001 af  

 Socialministeren (Henrik Dam Kristensen) Forslag til Lov om sociale klausuler på offentlige  

 tilskudsområder Kapitel 1 Lovens formål og område § 1. Formålet med denne lov er at medvirke til at skabe  

 større rummelighed på arbejdsmarkedet ved at sikre offentlige  

 myndigheder mulighed for at stille sociale klausuler ved tildeling af  

 offentlige tilskud.
 Stk. 2. Ved en social klausul forstås initiativer,  

 der medvirker til forebyggelse, fastholdelse og fodfæste på  

 arbejdsmarkedet.
Kapitel 2 Tildeling af tilskud § 2. Offentlige myndigheder kan, når de yder tilskud til  

 foreninger, fonde, selskaber m.v., stille vilkår, der fremmer  

 formålet i lov om aktiv socialpolitik og lov om en aktiv  

 arbejdsmarkedspolitik.
 Stk. 2. Bestemmelsen i stk. 1 gælder ikke i det  

 omfang andet følger af lovgivningen i øvrigt.
Kapitel 3 Ikrafttrædelsesbestemmelser § 3. Loven træder i kraft den 1. april 2001 og har  

 virkning for afgørelse om tildeling af tilskud, der træffes den  

 1. april 2001 eller senere.
 § 4. Loven gælder ikke for Færøerne og  

 Grønland.
 § 5. I lov nr. 483 af 31. maj 2000 om Danmarks  

 Pædagogiske Universitet foretages følgende ændring:
 1. Efter § 19 indsættes i kapitel 3:
» § 6. I lov om Centre for Videregående Uddannelse og  

 andre selvejende institutioner for videregående uddannelser m.v., jf.  

 lovbekendtgørelse nr. 684 af 11. juli 2000, foretages følgende  

 ændring:
 1. Efter § 22 indsættes i kapitel 5:
» § 22 a.
Undervisningsministeren kan ved ydelse af tilskud til  

 Centre for Videregående Uddannelse og andre selvejende institutioner  

 for videregående uddannelse stille vilkår, der fremmer  

 formålet i lov om aktiv socialpolitik og lov om en aktiv  

 arbejdsmarkedspolitik (sociale klausuler). Undervisningsministeren kan  

 fastsætte nærmere regler herom.« § 7. I lov om handelshøjskoler og  

 handelshøjskoleafdelinger, jf. lovbekendtgørelse nr. 864 af 27.  

 september 1996, som ændret ved § 2 i lov nr. 482 af 31. maj 2000,  

 foretages følgende ændring:
 1. Efter § 6 indsættes:
» § 8. I lov om teknika, jf. lovbekendtgørelse nr. 865 af  

 27. september 1996, foretages følgende ændring:
 1. Efter § 4 indsættes:
» § 9. I lov om erhvervsskoler, jf. lovbekendtgørelse nr.  

 962 af 26.oktober 2000, foretages følgende ændring:
 1. Efter § 21 indsættes i kapitel 3:
» § 10. I lov om gymnasiet m.v., jf. lovbekendtgørelse  

 nr. 754 af 8. august 2000, foretages følgende ændring:
 1. Efter § 18 m indsættes:
» § 18 mm.
Undervisningsministeren kan ved ydelse af tilskud til  

 private gymnasieskoler stille vilkår, der fremmer formålet i lov  

 om aktiv socialpolitik og lov om en aktiv arbejdsmarkedspolitik (sociale  

 klausuler). Undervisningsministeren kan fastsætte nærmere regler  

 herom.« § 11. I lov om kursus til højere forberedelseseksamen  

 og studieforberedende enkeltfagsundervisning for voksne m.v., jf.  

 lovbekendtgørelse nr. 755 af 8. august 2000, foretages følgende  

 ændring:
 1. Efter § 30 n indsættes:
» § 30 nn.
Undervisningsministeren kan ved ydelse af tilskud til  

 private kurser stille vilkår, der fremmer formålet i lov om aktiv  

 socialpolitik og lov om en aktiv arbejdsmarkedspolitik (sociale klausuler).  

 Undervisningsministeren kan fastsætte nærmere regler herom.« § 12. I lov om daghøjskoler m.v., jf.  

 lovbekendtgørelse nr. 813 af 21. august 2000, foretages  

 følgende ændring:
 1. Efter § 15 indsættes i kapitel 3:
» § 13. I lov om produktionsskoler, jf. lovbekendtgørelse  

 nr. 764 af 8. august 2000, som ændret ved lov nr. 1323 af 20. december  

 2000, foretages følgende ændring:
 1. Efter § 12 indsættes i kapitel 3:
» § 14. I lov nr. 479 af 31. maj 2000 om folkehøjskoler,  

 efterskoler, husholdningsskoler og håndarbejdsskoler (frie kostskoler)  

 foretages følgende ændring:
 1. Efter § 12 indsættes i kapitel 2:
» § 15. I lov om friskoler og private grundskoler m.v., jf.  

 lovbekendtgørelse nr. 657 af 3. juli 2000, foretages følgende  

 ændring:
 1. Efter § 22 indsættes:
» § 22 a.
Undervisningsministeren kan ved ydelse af tilskud til  

 frie grundskoler stille vilkår, der fremmer formålet i lov om  

 aktiv socialpolitik og lov om en aktiv arbejdsmarkedspolitik (sociale  

 klausuler). Undervisningsministeren kan fastsætte nærmere regler  

 herom.« Bemærkninger til lovforslaget Almindelige bemærkninger Det har i flere omgange været overvejet om den  

 offentlige sektor ved tildelingen af tilskud til foreninger, fonde, selskaber  

 m.v., skulle stille krav til tilskudsmodtageren om varetagelse af sociale  

 hensyn som betingelse for at modtage tilskud.
 I »Et arbejdsmarked for alle« fra maj 1997  

 tilkendegav regeringen, at adgangen til at modtage offentlige tilskud skulle  

 være ledsaget af krav om beskæftigelse af personer i  

 fleksjob.
 Med udgangspunkt i, at det offentlige bør virke for  

 at tilvejebringe beskæftigelsesmuligheder for bl.a. personer med nedsat  

 arbejdsevne med henblik på yderligere at udbygge det rummelige  

 arbejdsmarked, indgik aftalepunkter om anvendelsen af sociale klausuler i  

 delaftalen om det rummelige arbejdsmarked og førtidspensionsreform i  

 finanslovsaftalen for 2000.
Denne delaftale blev indgået blandt partierne bag  

 lov om en satsreguleringsprocent, dvs.
S, V, KF, SF, CD, RV og KRF.
 Aftalepunkterne har følgende ordlyd:
» - - - Kommunerne og amterne opfordres til at vurdere de  

 kommunale tilskudsordninger, herunder ved indgåelse af  

 driftsoverenskomster med selvejende institutioner, med henblik på at  

 stille krav om forpligtende sociale klausuler ved  

 opgavevaretagelsen.« Afsættet for de nævnte  

 aftalepunkter i finanslovsaftalen for 2000 var, at den offentlige sektor,  

 herunder navnlig staten, i højere grad skulle bidrage til yderligere  

 at udbrede det rummelige arbejdsmarked gennem sin opgaveløsning, bl.a.  

 med henblik på at skabe grundlag for gennemførelsen af en reform  

 af førtidspensionssystemet.
 Den statslige sektor kan herigennem bidrage til  

 udbredelsen af det rummelige arbejdsmarked på følgende  

 områder:
Gennem forebyggelse og en øget fastholdelse af allerede  

 ansatte medarbejdere samt øget integration på arbejdspladserne  

 af udsatte grupper, ved at anvende sociale klausuler i forbindelse med udbud af  

 offentlige opgaver, ved at stille krav om varetagelse af sociale hensyn ved ydelse af  

 tilskud.
 Som opfølgning på finanslovsaftalen for 2000  

 blev der nedsat en tværministeriel arbejdsgruppe, som skulle udarbejde  

 oplæg om muligheden for at stille krav om varetagelse af sociale hensyn  

 i forbindelse med ydelse af tilskud, herunder at tilvejebringe de  

 nødvendige lovhjemler.
 Arbejdsgruppens arbejde ligger bl.a. til grund for  

 lovforslaget.
 Spørgsmålet om anvendelsen af sociale  

 klausuler ved offentlige udbud er i foråret 2000 blevet  

 analyseret i et udvalg om implementering af sociale klausuler i  

 Erhvervsministeriets regi.
Gældende ret Hverken statslige myndigheder eller kommuner og  

 amtskommuner har efter gældende ret en generel adgang til at  

 fastsætte sociale klausuler som vilkår for at yde et tilskud til  

 foreninger mv., medmindre dette har hjemmel i den pågældende  

 tilskudslovgivning.
Der antages således heller ikke generelt at  

 være adgang til at stille sociale klausuler, hvor der er tale om  

 tilskud, der ydes i medfør af de uskrevne kommunalfuldmagtsregler.
En  

 kommune eller amtskommune kan således ikke uden hjemmel i en skreven  

 lov antages direkte eller indirekte at kunne yde støtte til  

 enkeltpersoner på grundlag af sociale, behovsbestemte kriterier.
Det er  

 endvidere antaget, at kommuner og amtskommuner ikke uden hjemmel i skreven  

 lov kan varetage opgaver eller yde støtte alene eller i det  

 væsentlige med det formål at fremme eller sikre  

 beskæftigelsen hos kommunens eller amtskommunens borgere.
Kommuners og  

 amtskommuners adgang til at yde støtte til fremme af sociale  

 formål er herudover i vid udstrækning nærmere reguleret i  

 den skrevne lovgivning, som de ulovbestemte fuldmagtsregler viger for.
Forslaget Med lovforslaget foreslås indført en generel  

 adgang for statslige og kommunale tilskudsydere til   som betingelse for at  

 yde tilskud   at fastsætte sociale klausuler.
 Forslaget indebærer, at tilskudsydere vil kunne  

 fastsætte sociale klausuler, medmindre reglerne vedrørende den  

 enkelte tilskudsordning er til hinder herfor, jf. bemærkningerne til  

 lovforslagets § 2, stk. 2.
 Kommuners og amtskommuners ydelse af støtte efter  

 de uskrevne kommunalfuldmagtsregler vil som udgangspunkt være omfattet  

 af den generelle hjemmel til at stille sociale klausuler efter lovudkastets  

 § 1, stk. 1, i det omfang den skrevne lovgivning ikke antages at  

 indeholde en regulering heraf.
Det er alene økonomiske tilskud, der kan danne  

 grundlag for anvendelse af sociale klausuler.
Anden form for støtte,  

 fx garantier, kautioner, naturalieydelser mv. vil således ikke  

 være omfattet af loven.
En myndigheds betaling for tjenesteydelser,  

 vareindkøb, bygge- og anlæg mv. er heller ikke omfattet.
Forslaget vil samtidig skabe adgang til at stille sociale  

 klausuler i forbindelse med ydelse af tilskud, der alene har  

 bevillingsmæssig hjemmel i finansloven.
Dette gælder dog ikke i  

 de tilfælde, hvor det er nærmere bestemt i  

 tekstanmærkningerne, at tilskuddet mere eller mindre skal gå til  

 en bestemt modtager.
Det vil for disse tilskuds vedkommende i fremtiden  

 skulle fremgå af tekstanmærkningerne, at der vil kunne stilles  

 sociale klausuler.
Hensigten med lovforslaget er ikke, at statslige  

 myndigheder og (amts)kommuner skal anvende sociale klausuler, men at  

 gøre det nemmere for dem at anvende sociale klausuler ved at  

 tilvejebringe den nødvendige hjemmel.
Det er således frivilligt  

 for myndigheden, om den ved tildeling af et tilskud vil anvende sociale  

 klausuler, ligesom det er frivilligt, hvilke type klausuler og hvilke  

 kontrolforanstaltninger man vil anvende.
 Anvendelsen af sociale klausuler må ikke ændre  

 tilskuddets formål.
Som led i princippet om at ligestilling skal indarbejdes i  

 offentlig forvaltning og planlægning, jf, ligestillingslovens § 4,  

 bør der ved udmøntningen af de sociale klausuler tages  

 højde for dette princip, der betyder, at køns- og  

 ligestillingsaspektet skal inddrages i al politik, planlægning og  

 forvaltning.
Både myndigheder og tilskudsmodtagere bør i  

 udmøntningen tage højde for, at køns- og  

 ligestillingsaspekterne integreres.
Det kan for eksempel udtrykkeligt  

 nævnes i personalepolitikken.
Det vil eventuelt også kunne  

 være tilfældet, at modtageren forpligtes til at ansætte  

 medarbejdere under hensyn til princippet.
Sociale klausuler En social klausul er et krav om, at tilskudsmodtageren  

 påtager sig en nærmere angiven social forpligtelse.
 Sociale klausuler vedrører følgende  

 forhold:
 Forebyggelse: Der kan være tale om at  

 iværksætte generelle foranstaltninger for at modvirke risikoen  

 for nedslidning (såvel fysisk som psykisk) og forhindre  

 sygdomstilfælde, herunder ændring af arbejdsgange.
Fastholdelse: Der kan være tale om  

 initiativer, der skal sikre medarbejderes fortsatte ansættelse; fx i  

 forbindelse med langvarigt sygefravær.
Der kan være tale om  

 gradvis genoptagelse af arbejdet eller omplacering.
Fodfæste på arbejdsmarkedet: Der er  

 tale om en fællesbetegnelse for initiativer, der skal medvirke til, at  

 personer, der i kortere eller længere tid har været uden  

 beskæftigelse, igen får mulighed for at få fodfæste  

 på arbejdsmarkedet.
Der er her tale om en meget sammensat gruppe.
 En social klausul er således ikke et entydigt  

 begreb.
Klausulerne kan udformes forskelligt, afhængigt af  

 hvilke mål man sigter på at nå.
I det følgende  

 skitseres den mulige anvendelse af sociale klausuler.
 En social klausul kan gå ud på, at det  

 kræves, at tilskudsmodtageren har en formuleret personalepolitik, der  

 beskriver, hvordan virksomheden skal handle for at gøre  

 arbejdsmarkedet mere rummeligt.
 Et andet eksempel på en social klausul er, at der  

 stilles krav til tilskudsmodtageren om at tilstræbe at efterleve  

 et krav om at ansætte en bestemt andel af personer på  

 særlige vilkår.
 Et tredje eksempel på en social klausul er, at der  

 stilles krav om, at tilskudsmodtageren har eller vil indføre en  

 (skriftlig) formuleret politik med henblik på at ligestille personer  

 med forskellig etnisk oprindelse.
 Det vil efter forslaget være op til tilskudsyderen  

 at vurdere, om og i givet fald hvilke sociale klausuler, der skal  

 stilles.
I Erhvervsministeriets vejledning Omfattede områder Den foreslåede generelle bestemmelse om adgangen til  

 at stille sociale klausuler omfatter som nævnt ovenfor som udgangspunkt  

 alle statslige og kommunale tilskudsordninger.
På visse områder vil det ikke være  

 hensigtsmæssigt at stille sociale klausuler på grund af  

 tilskuddets omfang eller art.
Det kan dreje sig om følgende  

 tilskudsordninger:
 Tilskudsbevillinger på under 1 mill. kr. årligt.
Midlertidige tilskud, hvor der er disponeret over de bevilgede  

 midler Tilskud til tilskudsmodtagere med færre end 5 fuldtidsansatte  

 på ordinære vilkår EU-finansierede tilskudsbevillinger (helt eller delvist  

 EU-finansierede bevillinger) Tilskud til personerstatninger efter særlig lovgivning indkøb af fx edb-hardware.
Satspuljemidler Satspuljemidler, der alene gives for 2 år eller  

 derunder, vil være omfattet af den bagatelgrænse, der er  

 nævnt oven over.
Dokumentation Tilskudsgiveren kan i forbindelse med vilkårene for  

 tilskuddet samtidig stille vilkår om, på hvilken måde,  

 tilskudsmodtageren skal dokumentere, at den sociale klausul er opfyldt.  

 Dokumentationens form afhænger af det enkelte tilskud og kan fx ske i  

 forbindelse med regnskabsaflæggelsen.
Økonomiske og administrative konsekvenser for det offentlige Da formålet med lovforslaget er at styrke muligheden  

 for at forebygge udstødelse fra arbejdsmarkedet, fastholde personer  

 på arbejdsmarkedet, som er på vej til at miste  

 arbejdsmarkedstilknytningen, samt at integrere personer på  

 arbejdsmarkedet, som er blevet udstødt fra arbejdsmarkedet, vil  

 lovforslaget medføre positive økonomiske konsekvenser for det  

 offentlige.
Der er ikke skønnet over sådanne positive  

 økonomiske konsekvenser, idet størrelsen heraf vil  

 afhænge af omfanget af anvendelsen af sociale klausuler ved  

 tilskudsgivningen, typen af anvendte sociale klausuler samt brugen af de  

 enkelte jobtyper.
Lovforslaget skønnes i begrænset omfange at  

 medføre administrative konsekvenser for det offentlige.
 De økonomiske og administrative konsekvenser skal  

 forhandles med de kommunale parter.
Økonomiske og administrative konsekvenser for erhvervslivet Lovforslaget skønnes at medføre  

 økonomiske/administrative konsekvenser for erhvervslivet i  

 begrænset omfang afhængig af den valgte klausul.
Miljømæssige konsekvenser Lovforslaget har ingen miljømæssige  

 konsekvenser Forholdet til EU-retten EU-retten indeholder regler, der har betydning for  

 udformningen af sociale klausuler på offentlige  

 tilskudsområder.
Vilkårene må ikke være diskriminerende.  

 Et vilkår om, at der skal ansættes personer, som i en  

 længere periode har været ledige, skal således også  

 omfatte EU-/EØS-borgere.
På samme måde må der ikke  

 stilles vilkår om, at der skal ansættes personer på fleks-  

 eller skånejobs.
I stedet skal vilkåret gå ud på, at  

 der skal ansættes personer, som opfylder betingelserne for  

 ansættelse på fleks- og skånejobs, således at alle  

 EU-/EØS-arbejdstagere ligestilles.
Sociale klausuler som vilkår i forbindelse med  

 støtte-/tilskudsforanstaltninger kan endvidere rejse  

 spørgsmål i forhold til EF-traktatens statsstøtteregler.  

 Generelle støtte-/tilskudsforanstaltninger, der er åbne for alle  

 virksomheder på lige vilkår, er således ikke omfattet af  

 statsstøttereglerne.
Hvis der imidlertid i ordningen indføres  

 en vurdering af støttemodtagernes sociale profil, således at  

 myndighederne får en skønsbeføjelse ved tildeling af  

 støtten, kan det imidlertid føre til, at ordningen får en  

 sådan selektiv karakter, at den bliver omfattet af EF-traktatens regler  

 og derfor skal godkendes af Europa-Kommissionen, inden  

 statsstøtteforanstaltningen kan iværksættes.
I  

 sådanne tilfælde må den støttegivende myndighed  

 enten opgive at lade tilskudsmodtagerne konkurrere på de sociale  

 vilkår og i stedet fastlægge en standard, som alle skal opfylde,  

 eller få tilskudsordningen godkendt med det ændrede indhold.
Det  

 skal dog bemærkes, at støtte, der over en periode på 3  

 år samlet ikke overstiger 100.000 Euro, som udgangspunkt er undtaget  

 fra statsstøttereglerne.
Endeligt bemærkes, at i det omfang vilkåret  

 indebærer, at tilskudsmodtageren skal stille krav om sociale klausuler  

 til tilskudsmodtagerens leverandører, indeholder EU-retten - herunder  

 udbudsdirektiverne - regler om i hvilket omfang, det vil være lovligt  

 at lægge vægt på sociale forhold i forbindelse med  

 indgåelse af offentlige kontrakter.
Blandt andet må sociale  

 klausuler således ikke have effekt uden for Danmark, da det efter  

 EU-retten ikke er lovligt, at nationale myndigheder stiller sociale krav, som  

 skal opfyldes i andre lande.
Således må der ikke være tale  

 om For så vidt angår statslige institutioner  

 henledes opmærksomheden i øvrigt på de nationale regler om  

 udbud og udlicitering.
Vurdering af konsekvenser af lovforslag Positive konsekvenser/  

 mindreudgifter Negative konsekvenser/  

 merudgifter Økonomiske konsekvenser for stat, kommuner og  

 amtskommuner Det vurderes, at der vil være positive  

 konsekvenser Administrative konsekvenser for stat, kommuner og  

 amtskommuner I begrænset omfang Økonomiske konsekvenser for erhvervslivet I begrænset omfang Administrative konsekvenser for erhvervslivet I begrænset omfang Miljømæssige konsekvenser Administrative konsekvenser for borgerne Forholdet til EU-retten Bemærkninger til lovforslagets enkelte  

 bestemmelser Til kapitel 1 Lovens formål og område Til § 1 En social klausul er et krav om, at tilskudsmodtageren  

 påtager sig en nærmere angiven social forpligtigelse.
Sociale  

 klausuler vedrører forebyggelse, fastholdelse og fodfæste  

 på arbejdsmarkedet.
Sociale klausuler kan således være med  

 til at mindske risikoen for, at tilskudsmodtagerens egne medarbejdere bliver  

 udstødt, og bidrage til, at udsatte grupper finder fodfæste  

 på arbejdsmarkedet.
 Baggrunden for lovforslaget er, at den offentlige sektor,  

 herunder navnlig staten, i højere grad skal bidrage til yderligere at  

 udbrede det rummelige arbejdsmarked gennem sin opgaveløsning.
Til kapitel 2 Tildeling af tilskud Til § 2 Til stk. 1 Bestemmelsen omfatter både statslige og kommunale  

 myndigheders adgang til at stille sociale klausuler.
 Hverken statslige myndigheder eller kommuner og  

 amtskommuner har efter gældende ret en generel adgang til at  

 fastsætte sociale klausuler som vilkår for at yde et tilskud til  

 foreninger mv.
Efter bestemmelsen gives statslige myndigheder samt  

 kommuner og amtskommuner en sådan generel adgang til at fastsætte  

 sociale klausuler som vilkår for at yde tilskud til foreninger, fonde,  

 selskaber mv.
Efter stk. 2 omfatter bestemmelsen ikke tilskudsordninger, hvor  

 tilskudsbetingelserne udtømmende er fastsat i lovgivningen, eller hvor  

 adgangen til at stille sociale klausuler er særligt reguleret, jf.  

 bemærkningerne til stk. 2.
 Opregningen af tilskudsmodtagere i bestemmelsen er ikke  

 udtømmende.
 Der vil således kunne fastsættes sociale  

 klausuler som vilkår for et tilskud i relation til andre privatretlige  

 organisationsformer end dem, som er nævnt i bestemmelsen, fx  

 interessentskaber og enkeltmandsvirksomheder.
 Bestemmelsen giver ikke adgang til at fastsætte  

 sociale klausuler i forhold til enkeltpersoner eller tilskudsmodtagere, der  

 har et retskrav på at modtage et tilskud, jf. bemærkningerne til  

 stk. 2.
 Det er efter bestemmelsen frivilligt for den enkelte  

 tilskudsyder at fastsætte sociale klausuler som vilkår for et  

 tilskud, som har hjemmel i lovgivningen i øvrigt.
Formuleringen Disse omfatter almindelige kommunalretlige  

 grundsætninger om kommuners opgavevaretagelse, de såkaldte  

 kommunalfuldmagtsregler.
Kommuner og amtskommuner yder i henhold til disse  

 regler støtte eller tilskud til en række forskellige  

 formål, som generelt har det til fælles, at de er almene for  

 kommunens eller amtskommunens borgere.
Det omfatter tilskud til foreninger  

 mv., som varetager opgaver fx vedrørende kultur, idræt,  

 friluftsaktiviteter, turisme samt i et vist omfang vedrørende  

 miljø og visse uddannelser mv.
 I de almindelige bemærkninger til lovforslaget er  

 beskrevet de forskellige former for sociale klausuler, som generelt anses for  

 egnede til at skabe et rummeligt arbejdsmarked.
En offentlig myndighed, der beslutter, at den vil benytte  

 sig af muligheden for at fastsætte sociale klausuler, bestemmer selv  

 hvilke sociale klausuler, der er mest hensigtsmæssige at stille i  

 forhold til den pågældende tilskudsmodtagers opgavevaretagelse.  

 Når myndigheden træffer beslutning om sociale klausuler, er den  

 dog bundet af almindelige forvaltningsretlige retsgrundsætninger,  

 herunder om saglighed i forvaltningen og lighedsgrundsætningen, jf. dog  

 stk. 2. Der skal være overensstemmelse mellem tilskuddets  

 størrelse og den sociale klausul.
Det vil således ikke  

 være hensigtsmæssigt at stille krav om, at tilskudsmodtageren  

 skal ansætte en person i fleksjob, hvis tilskuddet alene er på  

 25.000 kr. som et engangsbeløb.
Ligeledes vil det heller ikke  

 være hensigtsmæssigt at stille krav om, at tilskudsmodtageren  

 opretter et job på særlige vilkår, hvis der ikke vil  

 være tale om en længerevarende ansættelse.
Til stk. 2 Efter bestemmelsen kan en tilskudsgiver ikke  

 fastsætte sociale klausuler som vilkår for at yde et tilskud,  

 når andet er særligt bestemt i lovgivningen.
 Bestemmelsen medfører således, at  

 tilskudsydere ikke kan fastsætte sociale klausuler efter stk. 1,  

 såfremt det i øvrigt i lovgivningen er fastsat eller forudsat,  

 at en offentlig myndighed ikke kan fastsætte sådanne klausuler,  

 eller såfremt adgang til at fastsætte sociale klausuler er  

 særligt reguleret i den pågældende lovgivning.
 Det er således tilfældet, når det i  

 anden lovgivning er fastsat, enten at en offentlig myndighed på det  

 pågældende område ikke kan fastsætte sådanne  

 vilkår, eller når lovgivningen udtømmende angiver, hvilke  

 betingelser tilskudsmodtageren skal opfylde for at få det  

 pågældende tilskud, således at der ved opfyldelse af  

 betingelserne er et retskrav på at få tilskuddet.
 Endvidere kan EU-regler indeholde en relevant regulering  

 af adgangen til at fastsætte sociale klausuler, jf.  

 bemærkningerne til forholdet til EU-retten under de almindelige  

 bemærkninger.
Endvidere kan bestemmelsen i stk. 1 ikke anvendes,  

 når det i lovgivningen er fastsat, at tilskudsyderen alene kan  

 fastsætte bestemte former for sociale klausuler på det  

 pågældende område, eller at der kun kan fastsættes  

 sociale klausuler under nærmere angivne betingelser.
Som eksempler  

 herpå henvises til lovforslagets §§ 5-15.
Tilskudsgivning, der sker på betingelse af  

 opfyldelse af sociale klausuler, kan forvride konkurrencen, hvis tilskuddene  

 ydes til foreninger, fonde, selskaber m.v. eller aktiviteter, der er  

 konkurrenceudsat.
Det gælder dog ikke generel tilskudsgivning eller  

 tilskud, der tildeles på åbne og ikke-diskriminerende  

 vilkår, fx når tilskuddet gives efter udbud på åbne  

 og ikke diskriminerende vilkår.
 Specifik tilskudsgivning på konkurrenceudsatte  

 områder, hvortil der er knyttet sociale klausuler, bør derfor  

 ske efter udbud på åbne og ikke diskriminerende vilkår med  

 passende mellemrum.
Til kapitel 3 Ikrafttrædelsesbestemmelser Til § 3 Forslaget træder i kraft den 1. april 2001 og har  

 virkning for afgørelse om tildeling af tilskud, der træffes den  

 1. april 2001 eller senere.
Til § 4 Loven gælder ikke for Færøerne og  

 Grønland.
 . . .
Undervisningsministeriet Til §§ 5-15 Alle bestemmelserne er nye.
Bestemmelserne giver  

 undervisningsministeren mulighed for at stille krav til de omfattede  

 uddannelsesinstitutioner om varetagelse af sociale hensyn som betingelse for  

 at modtage tilskud (en social klausul).
Det er efter lovforslaget op til undervisningsministeren  

 at vurdere om og i givet fald hvilke sociale klausuler, der skal stilles.
En  

 social klausul er et krav om, at en uddannelsesinstitution  

 (tilskudsmodtageren) påtager sig en nærmere angiven social  

 forpligtelse.
På uddannelsesinstitutionsområdet er det tanken, at  

 undervisningsministeren vil stille krav om, at uddannelsesinstitutionerne  

 skal formulere en personalepolitik, der beskriver, hvordan  

 uddannelsesinstitutionen vil handle for at gøre arbejdsmarkedet mere  

 rummeligt.
Endvidere vil undervisningsministeren sikre, at  

 uddannelsesinstitutioner, der modtager statstilskud, sektorvis  

 tilstræber at efterleve regeringens målsætning om, at 3,5%  

 af de ansatte i 2003 udgøres af beskæftigede på  

 særlige vilkår.
Herudover agter undervisningsministeren i denne  

 forbindelse at henstille til uddannelsesinstitutionerne, at de så vidt  

 muligt lever op til regeringens handlingsplan for integration af etniske  

 minoriteter på det statslige arbejdsmarked.
En social klausul må ikke få negative  

 konsekvenser for undervisningen.
For at sikre kvaliteten af uddannelserne  

 skal de sædvanlige regler om specifikke krav til  

 uddannelsesmæssige og faglige kvalifikationer hos det pædagogiske  

 personale derfor stadig overholdes.
Mange uddannelsesinstitutioner er meget små enheder,  

 hvor f.eks. krav om ansættelse af personer på særlige  

 vilkår vil kunne udgøre en relativ stor driftsøkonomisk  

 belastning.
Derfor forventes større uddannelsesinstitutioner inden for  

 det pågældende institutionsområde at ansætte  

 forholdsmæssigt flere personer på særlige vilkår end  

 mindre uddannelsesinstitutioner.
 Med lovforslaget forudsættes det, at eksisterende  

 tilskuds- og puljeordninger for ansættelse af personer inden for det  

 sociale kapitel omfatter selvejende uddannelsesinstitutioner, jf. også  

 lov nr. 1249 af 20. december 2000 om ændring af lov om servicejob, der  

 udvider anvendelsesområdet til at omfatte visse selvejende  

 institutioner.
Lovforslaget omfatter de selvejende  

 uddannelsesinstitutioner.
På de statslige uddannelsesinstitutioner er  

 der ikke behov for særlig lovgivning, idet undervisningsministeren kan  

 pålægge disse at anvende sociale klausuler uden særlig  

 lovhjemmel.
Det påregnes, at statslige uddannelsesinstitutioner vil  

 blive underlagt samme krav som beskrevet med hensyn til de selvejende  

 uddannelsesinstitutioner.
Kontrollen med uddannelsesinstitutionens overholdelse af  

 krav i form af sociale klausuler vil ske på samme måde som for  

 øvrige tilskudsvilkår.
På de selvejende  

 uddannelsesinstitutioner vil institutionens revisor således påse  

 klausulens opfyldelse.
