 For at betrygge sejladsen i Sundet og for bl.a. derved at nedsætte  

 risikoen for forurening forårsaget af visse skibes grundstødning eller  

 kollision har den internationale søfartsorganisation (IMO) vedtaget en  

 rekommandation (Resolution A. 578 (14)), ifølge hvilken lastede olietankskibe  

 med en dybgang på 7 meter og derover, lastede kemikalie- og gastankskibe  

 uanset størrelse og skibe med en last bestående af klasse 7 radioaktivt  

 materiale som specificeret i paragraf 9.5.2 i indledningen til klasse 7 i den  

 internationale kode for transport til søs af farligt gods (IMDG) under  

 sejlads i Sundet inden for linierne Svinbådan fyr-Hornbæk havn Skanoer  

 havn-Aflandshage skal anvende lods.
 Industriministeriet henstiller,at alle skibe, der er omfattet af  

 rekommandationen, følger denne.
 Industriministeriets cirkulære af 29. februar 1980 ophæves.
