Herved bekendtgøres lov nr. 182 af 28. april 1971 om  

 tilskud til den landøkonomiske konsulentvirksomhed med de ændringer, der  

 følger af lov nr. 225 af 12. juni 1975 Tilskud til den almindelige  

 konsulentvirksomhed.
 § 1.  Statstilskud kan ydes til delvis dækning af  

 udgifter, som afholdes til konsulentvirksomhed af sammenslutninger for faglig  

 oplysningsvirksomhed inden for landbrug, herunder landbrugets bierhverv,  

 skovbrug, gartneri, frugtavl, økonomisk havebrug og husholdning.
 Stk. 2.  Landbrugsministeren fastsætter ved  

 bekendtgørelse, til hvilke sammenslutninger for faglig oplysningsvirksomhed  

 tilskud kan ydes i henhold til denne lov.
 § 2.  Tilskud kan ydes til delvis dækning af udgifter,  

 som de af landbrugsministeren i henhold til § 1 godkendte sammenslutninger  

 for faglig oplysningsvirksomhed afholder til følgende formål:
 1. Lønning af konsulenter og assistenter.
 2. Kørselsudgifter for konsulenter og dermed  

 ligestillede assistenter (agronomer og andre med dertil svarende uddannelse)  

 samt andre assistenter med en af undervisningsministeriet godkendt særlig  

 uddannelse (mellemteknikere).
 3. Pensionsordning for konsulenter og dermed  

 ligestillede assistenter.
 4. Udgivelse af visse faglige beretninger.
 5. Efteruddannelse af konsulenter, dermed ligestillede  

 assistenter og af mellemteknikere.
 Stk. 2.  Landbrugsministeren kan fastsætte begrænsninger  

 i antallet af konsulenter og assistenter, til hvilke der kan ydes tilskud i  

 henhold til denne lov.
 § 3.  Ved konsulenter forstås i denne lov personer med  

 agronomeksamen eller anden dertil svarende uddannelse, der af vedkommende  

 forening, selskab m.v. er fast antaget med den opgave som heltidsbeskæftiget  

 af yde vejledning, herunder faglig undervisning til foreningens eller  

 selskabets medlemmer.
 Stk.2.  Konsulenter må ikke under nogen form i deres  

 vejledning vedrørende køb eller salg af produkter, husdyr, redskaber,  

 kemikalier, kalk og lignende tage andre hensyn end de rent faglige.  

 Anbefaling af at benytte en bestemt handelsforbindelse er forbudt.
 Stk. 3.  Bestemmelsen i stk. 1 om, at konsulenter skal  

 være heltidsbeskæftigede, er ikke til hinder for, at en konsulent tillige  

 virker som lærer ved en høj- eller landbrugsskole, og landbrugsministeren kan  

 efter nærmere ansøgning undtagelsesvis godkende, at konsulenter også i andre  

 tilfælde ansættes på deltid.
 Stk. 4.  Ved assistenter forstås i denne lov personer,  

 der af vedkommende forening eller selskab er fast antaget med den opgave at  

 bistå en konsulent i dennes vejlednings- og undervisningsarbejde.
 § 4.  Statstilskud kan ydes til konsulenter og  

 assistenter inden for følgende faglige områder:
 Stk. 2.  Med den vejledning, der ydes indenfor de i stk.  

 1 omhandlede fagområder, ligestilles den i kap. 2 omhandlede vejledning.
§ 5.  Tilskud til de i § 2 under 1), 2), 3) og 5)  

 nævnte udgifter ydes med 70 pct., og tilskud til de i § 2 under 4) anførte  

 udgifter ydes med 50 pct.
Landbrugsministeren kan dog i tilfælde, hvor  

 konsulentvirksomhed udøves under særlig vanskelige forhold, med  

 finansudvalgets tilslutning fastsætte, at tilskud til de i § 2 under 1), 2),  

 3) og 5) nævnte udgifter ydes med 85 pct.
 Stk. 2.  Tilskud til afholdte udgifter til lønning kan  

 dog højst ydes til følgende beløb:
 Stk. 3.  Tilskudsberettigede kørselsudgifter kan ikke  

 overstige 45 øre pr. km, og der kan højst ydes tilskud til en kørselsmængde  

 på 20.000 km årligt pr. konsulent, dermed ligestillet assistent eller  

 mellemtekniker.
 Stk. 4.  Tilskudsberettiget udgift til  

 pensionsforsikring kan højst udgøre 15 pct. af den til vedkommende konsulent  

 eller dermed ligestillet assistent udbetalte løn, dog højst den løn  

 (skalaløn), hvortil den pågældende henføres efter agronomoverenskomstens § 2,  

 stk. 1, eller tilsvarende bestemmelse i anden overenskomst, jfr. nærværende  

 §, stk. 2, 3), idet der ikke kan beregnes tilskud til pensionsordning på  

 grundlag af noget tillæg til skalalønnen.
 Stk. 5.  Landbrugsministeren fastsætter, til hvilke  

 faglige beretningers udgivelse tilskud kan ydes.
Stk. 6.  Tilskud til efteruddannelse af konsulenter og  

 dermed ligestillede assistenter kan ydes efter nærmere af landbrugsministeren  

 fastsatte regler.
Den tilskudsberettigede udgift kan højst udgøre 1.600 kr.  

 årligt pr. konsulent eller assistent, der deltager i efteruddannelse.
 Stk. 7.  Landbrugsministeren kan med finansudvalgets  

 tilslutning regulere de i stk. 3 og stk. 6 fastsatte beløb i overensstemmelse  

 med den almindelige udvikling i lønninger og priser.
 § 6.  Landbrugsministeren fastsætter de nærmere regler  

 for ydelse af tilskud i henhold til denne lov, herunder om pensionsordningen  

 og om tilskudsordningens administration.
 § 7.  Hvor en tilskudsberettiget sammenslutning ved  

 dispensation fra de hidtil gældende tilskudsregler har fået tilskud til en  

 medarbejder efter de for konsulenter gældende regler, uanset at den  

 pågældende ikke har den i reglerne krævede højere uddannelse, kan der ydes  

 vedkommende sammenslutning tilskud i overensstemmelse med de for konsulenter  

 i denne lov fastsatte bestemmelser til den pågældende medarbejder.  

 Landbrugsministeriet fastsætter i hvert enkelt af disse tilfælde grænsen for  

 tilskudsberettigede lønudgifter til vedkommende medarbejder.
Tilskud til erhvervs- og samfundsmæssig  

 vejledning af personer, der § 8.  Landbrugsministeren kan fastsætte regler om  

 gennemførelse af den i afsnit I i De europæiske Fællesskabers rådsdirektiv  

 nr. 72/161/EØF nævnte erhvervs- og samfundsmæssige vejledningsvirksomhed for  

 personer, der er beskæftiget ved jordbrug.
Ministeren kan bestemme, at  

 vejledningsvirksomheden gennemføres af sammenslutninger, der er omfattet af §  

 1.
 Stk. 2.  Vejledningen foretages i forbindelse med den  

 offentlige arbejdsformidling og den dertil knyttede erhvervsvejledning.
 Stk. 3.  Vejledning efter stk. 1 foretages af  

 konsulenter, der godkendes hertil af landbrugsministeren.
 Stk. 4.  Landbrugsministeren foranlediger gennemført  

 fornøden uddannelse af de konsulenter, der skal foretage vejledningen.
 § 9.  Staten godtgør rimelige udgifter til:
 § 10.  Landbrugsministeren fastsætter regler om:
 Ikrafttrædelsesbestemmelser.
 § 11.  Loven træder i kraft den 1. oktober 1971.
 § 12.  Loven gælder ikke for Færøerne og Grønland.
 Lov nr. 225 af 12. juni 1975 om ændring af lov om tilskud til den  

 landøkonomiske konsulentvirksomhed er trådt i kraft den 22. juni 1975.
 Landbrugsministeriet, den 4. september  

 1975.
P.
Dalsager /P.
Skibsted.
