 I henhold til bestemmelserne i § 14, stk. 1, i lovbekendtgørelse nr. 573  

 af 14. november 1984 (skattestyrelsesloven) skal man med henblik på den  

 forestående 18.alm.vurdering pr. 1. januar 1986 meddele følgende anvisninger,  

 der er godkendt af ligningsrådet:
 Ved vurdering af skove og plantager følges de i vurderingsloven fastsatte  

 regler, jf. ministeriet for skatter og afgifters lovbekendtgørelse nr. 437 af  

 14. august 1984 samt vurderingsvejledningen side 162-173.
1. Ejendomsværdien Ejendomsværdien skal herefter ansættes til værdien i handel og vandel for  

 den samlede skovejendom med eventuelle tjenestesteder.
Ved vurderingen kan benyttes den fremgangsmåde at opdele ejendommen i ad 1) Ved udfindelsen af værdien for selve skoven bør som udgangspunkt  

 benyttes de vedføjede vurderingstabeller, der dels angiver bruttoværdien pr.  

 ha uden fradrag for generalomkostninger, varierende efter alder og bolitet  

 for forskellige træarter (tabellerne 1-7), og dels de hertil svarende  

 nettoværdier pr. ha med fradrag for generalomkostninger (tabel 8).
 Grundlaget for de angivne værdier er venteværdiberegninger.
Ved venteværdien forstås i denne forbindelse den værdi (den investerede  

 kapital), som kan forrentes og afskrives i løbet af den pågældende træarts  

 omdriftstid.
Ligningsrådet har vedtaget, at beregningerne ved  

 18.alm.vurdering skal foretages ud fra en rentefod på 5 pct.  

 (Generalomkostningerne er angivet med regulering for indtægter af boliger  

 m.v., således at de efter tabellerne udfundne nettoværdier, jf. nedenfor,  

 angiver selve skovens værdi uden boliger. (Værdien af disse tillægges senere,  

 jf. 3).
 Tabellerne forudsætter normale driftsforhold, almindelig bevoksningstæthed  

 og almindelig god vedligeholdelse af veje, grøfter, hegn og lignende samt  

 almindelig sundhedstilstand i træbevoksningerne.
Er der for den pågældende skov afvigelser fra de i tabellerne forudsatte  

 normale forhold, må der gives tillæg eller fradrag alt efter afvigelsens  

 værdiforøgende eller værdiforringende virkning.
Blandt disse afvigelser skal  

 nævnes: For indblanding af værdiforøgende træarter gives tillæg.
For større  

 eller mindre vedmasseintensitet end normalt gives henholdsvis tillæg eller  

 fradrag.
Normal jagt er indbefattet i tabellerne med en værdi svarende til en årlig  

 leje på 150 kr. pr. ha.
Merjagtværdien gives som et tillæg. Ældre vildtskader  

 (fejning, skrælning, vildtbid m.v.) tages i betragtning som værdiforringende  

 ved ansættelsen af ejendomsværdien, men ikke ved ansættelsen af  

 normalværdien.
Efter sammenlægning af de for de enkelte træarter udfundne værdier  

 beregnes selve skovens gennemsnitsværdi pr. ha uden fradrag for  

 generalomkostninger.
Den hertil svarende nettoværdi findes herefter ved hjælp  

 af det særlige tabelsæt, jf. tabel 8.
 Ved vurderingen af mindre skove, hvor der ikke foreligger de nødvendige  

 oplysninger til at udfinde værdien efter ovenstående fremgangsmåde, kan  

 nettoværdien pr. ha bestemmes ud fra et skøn over hugstmuligheder med  

 fornøden hensyntagen til træarts- og aldersklassefordelingen i den pågældende  

 skov, jf. tabel 8, kolonne 8.
Værdien af overstandere må tillægges den efter ovennævnte retningslinier  

 udfundne værdi.
Udgifter til renholdelse efter publikums skovbesøg må  

 kapitaliseres og fradrages denne værdi.
Ulemper i øvrigt ved offentlighedens  

 adgang tages skønsmæssigt i betragtning.
 Indtægter af pyntegrønt medtages under særlige indtægtskilder, jf.  

 nedenfor.
ad 2) og ad 3) For de til skovejendommen hørende ubevoksede arealer og  

 boliger m.v. må værdien beregnes som for andre tilsvarende ejendomme.
Er de  

 ubevoksede arealer undergivet fredsskovspligt, må dette forhold tages i  

 betragtning, jf. bemærkningerne under grundværdien.
ad 4) Særlige indtægtskilder kan være salg af pyntegrønt, juletræer m.v.,  

 hvor indtægten overvejende knytter sig til forskelsværdien, eller kan bestå i  

 udlejning af arealer til campingplads, teltlejr, restauration og iskiosker,  

 bompenge, grussalg osv., hvor indtægten hovedsagelig knytter sig til grunden  

 og forøger dennes værdi, jf. nedenfor om ansættelsen af grundværdien.
Værdien  

 af disse særlige indtægtskilder kan anslås til 8 gange nettoindtægten.
Ved ansættelsen af ejendomsværdien og grundværdien må det endvidere tages  

 i betragtning, om der knytter sig en merværdi til ejendommen.
Ved merværdi  

 forstås den til en ejendom knyttede værdi ud over den dyrkningsmæssige værdi  

 og almindelige beliggenhedsværdi, hidrørende fra f.eks. særlig smuk  

 beliggenhed, særegne naturforhold, særpræget kombination af bevoksning og  

 terrænforhold eller andre forhold, der bevirker, at handelsværdien for  

 ejendommen er højere end for ejendomme, der ikke besidder tilsvarende  

 egenskaber.
En sådan merværdi kan foreligge for skove og plantager uden hensyn til  

 deres størrelse og karakter.
Merværdien er dog erfaringsmæssigt af mest  

 dominerende betydning for de mindre og navnlig for de helt små skove, således  

 at disse skoves handelsværdi helt kan bestemmes af andre forhold end skovens  

 vedproducerende evne.
Ved ansættelsen af ejendomsværdien og grundværdien kan  

 der for sådanne ejendomme ofte søges støtte i oplysning om salgsprisen for  

 andre lystprægede ejendomme.
 Sammenfattende understreges, at ejendomsværdien for skovejendomme, inkl.  

 boliger, skal ansættes i overensstemmelse med den samlede ejendoms værdi i  

 handel og vandel, og at resultatet af en værdiberegning, der bygger på en  

 beregning af selve skovens værdi ifølge vurderingstabellerne og på ansættelse  

 af de enkelte boliger, særlige indtægtskilder m.v., kun er vejledende og må  

 prøves ved sammenligning med andre foreliggende oplysninger.
2. Grundværdien Ved skovbrugsejendomme skal skovens grund ansættes til den værdi, som  

 jorden kan antages at have, når ejendommen anvendes til almindelig god  

 skovdrift, jf. vurderingslovens § 15, stk. 1. Grundværdien ansættes til en  

 vis procent af enten normalværdien eller ejendomsværdien, jf. § 15, stk. 3.
 For skov- og plantageejendomme, der er undergivet fredskovspligt eller for  

 hvis vedkommende benyttelse til skovbrug må anses for at være den i økonomisk  

 henseende gode anvendelse, ansættes grundværdien ved 18.alm.vurdering og i  

 tiden indtil næste almindelige vurdering til 35 pct. af normalværdien.
 Ved skovens normalværdi forstås den værdi, som skoven ville have, når man  

 går ud fra følgende forudsætninger:
For fredskovspligtige hede- og klitplantager samt andre lignende  

 nyplantninger ansættes grundværdien for selve plantagen ligeledes til 35 pct.  

 af normalværdien.
Så længe ejendomsværdien ikke har nået eller ved normal  

 drift kunne have nået normalværdien, ansættes grundværdien dog til de nævnte  

 35 pct. af ejendomsværdien.
 For hede- og klitplantager eller andre lignende nyplantninger, der ikke er  

 fredskovspligtige, må grundværdien ikke ansættes lavere end grundværdien for  

 den omgivende jord af samme beskaffenhed.
 For yngre plantager, hvor senere delvis træartsskifte må forudsættes, må  

 man skønne sig til en rimelig træartsfordeling for vedvarende skovbrug på det  

 pågældende areal og ansætte normalværdien herefter.
 For yngre plantager, hvor man ikke kan have sikkert kendskab til,  

 hvorledes bonitet, sundhed og bevoksningsintensitet vil udvikle sig på et  

 senere alderstrin, må man udvise nogen forsigtighed ved skønnet over  

 udviklingsmulighederne.
Boliger, agerjord, enge, moser og andre ubevoksede arealer under en  

 skovbrugsejendom ansættes i medfør af § 15, stk. 4, 2. pkt., efter reglerne i  

 § 14 og § 16 til samme grundværdi som tilsvarende arealer uden for skoven.
Er  

 de ubevoksede arealer underkastet fredskovspligt, udelukker dette, at  

 arealerne kan overgå til væsentlig anden anvendelse end skovdrift eller til  

 en med skovdrift uforenelig anvendelse.
Ansættelsen efter § 14 og § 16 sker  

 da under hensyn til den med fredskovspligten forenelige økonomisk gode  

 anvendelse, i reglen efter den faktiske anvendelse.
Byggegrundsværdier kan  

 således kun ansættes i det omfang, det ubevoksede areal faktisk anvendes til  

 bebyggelsesformål, eller der foreligger tilladelse hertil.
 De foran under ejendomsværdien omtalte særlige værdier ud over de  

 egentlige skovbrugsmæssige, det vil sige værdier hidrørende fra f.eks.  

 indtægter ved udlejning til sommerbeboelse, restaurant,  

 forlystelsesetablissement, samt merværdier, skal i det omfang, disse værdier  

 knytter sig til grunden, tillægges den i øvrigt udfundne grundværdi.
 Er skoven ikke underkastet fredskovspligt, og må benyttelse til andet end  

 skovbrug anses for at være den i økonomisk henseende gode anvendelse af  

 arealet, ansættes grundværdien efter dens økonomiske gode anvendelse, jfr. §  

 15, stk. 5.
3. Fradrag for forbedringer For skov, hvis grundværdi ansættes som en procent af normalværdien, og for  

 yngre hede- og klitplantager og lignende nyplantninger, hvis grundværdi  

 ansættes som en procent af ejendomsværdien, kan der gives fradrag i  

 grundværdien for forbedringer, der er fuldført indtil 60 år før vurderingen,  

 når betingelserne herfor er til stede.
 For ældre skove vil der kun være grundlag for at give fradrag i  

 grundværdien for forbedringer, der ikke forudsættes ved selve normalværdien,  

 f.eks. større afvandingsforetagender.
 4. Sagkyndig medhjælp m.v.
 Når det skønnes fornødent kan skyldrådet efter statsskattedirektoratets  

 nærmere bestemmelse få bistand af de af ministeren for skatter og afgifter  

 beskikkede skovsagkyndige medhjælpere.
For skovejendomme skal ejeren udfylde og underskrive et skovskema og  

 vurderingsrådet må påse, at dette er behørigt udfyldt.
Særligt henledes  

 opmærksomheden på rubrikken »særlige indtægtskilder.« Ved ejerens udfyldelse af skovskemaet medtages samtlige de skoven  

 tilhørende boliger, unaset om de efter det nedenfor anførte skal vurderes  

 selvstændigt.
Boliger, der ikke er særskilt matrikuleret, skal vurderes sammen med  

 skoven.
Særskilt matrikulerede boliger, der ikke er samnoteret med  

 hovedejendommen skal vurderes selvstændigt, selv om de ifølge deklaration til  

 landbrugsministeriet ikke må fraskilles hovedejendommen.
 Vurderingsrådet skal i en særlig rubrik i skovskemaet oplyse, om skovens  

 boliger skal vurderes selvstændigt eller sammen med skoven.
 For skove, der ligger i flere kommuner, gives de fornødne oplysninger til  

 brug ved den foreskrevne fordeling til kommunal beskatning.
 Når skyldrådet igennem statsskattedirektoratet sender anmodning til den  

 sagkyndige om dennes bistand, skal vurderingssekmaerne med skovskemaerne for  

 de pågældende ejendomme medfølge.
Den sagkyndige må på grundlag af sekmaets oplysninger og sit kendskab til  

 ejendommen - eventuelt efter besigtigelse - fremsætte sit forslag til  

 ansættelsen af skoven og de boliger, der skal vurderes sammen med skoven.
Er  

 en ejendom beliggende i flere kommuner, må den sagkyndige tillige fremsætte  

 forslag til fordeling af de ansatte værdier på de forskellige kommuner.
Der  

 må anføres bemærkninger om de forhold, hvorpå forslagene støttes.
 Skemaerne tilbagesendes derefter til skyldrådet.
 Såfremt den sagkyndige medhjælper ikke mere at kunne udtale sig om værdien  

 af tjenestesteder, ubevoksede arealer, særlige indtægtskilder og  

 herlighedsværdier, må han udtrykkelig anføre, hvilke af disse værdier der  

 ikke er omfattet af hans vurdering.
