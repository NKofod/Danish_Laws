Den 31. august 1987 undertegnedes i Dar es Salaam en overenskomst mellem  

 Danmark og Tanzania, ifølge hvilken Danmark stiller ekspertbistand og  

 stipendier til rådighed for Tanzania.
Overenskomsten udgør de generelle  

 rammer omkring Danmarks tekniske samarbejde med Tanzania og fastlægger de  

 forpligtelser, som henholdsvis den danske og den tanzanianske regering har i  

 forbindelse med den tekniske bistand, ligesom eksperternes retslige stilling  

 under udsendelsen til Tanzania fastsættes.
 Overenskomsten erstatter overenskomsten af 5. april 1967 vedrørende  

 videnskabeligt og teknisk samarbejde mellem Danmark og Tanzania, jf.  

 Udenrigsministeriets bekendtgørelse nr. 50 af 18. juli 1967, Lovtidende C.
