Børnebidrag.
Bidragspligtige afholdte  

 udgifter under samvær Fastholdt forhøjet børnebidrag, selvom  

 bidragspligtige afholdt tøjudgifter under samvær.
 Børnelovens § 13 og § 14.
 Civilretsdirektoratets afgørelse af 29. september  

 1998, j.nr. 1998-550-99:
Bidragspligtige søgte nedsættelse af  

 børnebidrag, der var fastsat til normalbidraget med tillæg af  

 100 %. Han henvist bl.a. til, at han ikke kunne betale forhøjet  

 børnebidrag, når han samtidig skulle afholde alle udgifterne til  

 barnet, når hun var hos ham.
Civilretsdirektoratet stadfæstede  

 statsamtets afslag på nedsættelse af bidraget.
Direktoratet  

 anførte bl.a.:
 "... Det er således fortsat opfattelsen, at  

 Deres indtægtsforhold giver grundlag for fastsættelse af  

 forhøjet børnebidrag, uanset størrelsen af Deres  

 udgifter.
 Vi kan dog tilføje, at De alene er forpligtet til  

 at afholde sædvanlige udgifter i forbindelse med, at B kommer på  

 besøg.
Det er således den af forældrene, som modtager  

 bidraget til barnets underhold, og som har barnet boende, der har pligt til  

 at sørge for, at barnet har tilstrækkeligt tøj med til  

 samvær.
Den pågældende forælder bestemmer selv, hvor  

 meget og hvilket tøj barnet skal have med.
 Hvis barnet afleveres til den samværsberettigede  

 forælder uden nødvendigt tøj til samværsperioden,  

 vil den samværsberettigede forælder efter omstændighederne  

 kunne få fradrag i bidraget til barnets underhold for dokumenterede  

 udgifter til nødvendigt indkøb af tøj til barnet.
 Det er dog en betingelse for at opnå fradragsret i  

 det fastsatte bidrag, at udgiften var af uopsættelig karakter eller  

 blev afholdt efter aftale med den bidragsberettigede ...".
