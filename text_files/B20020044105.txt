Bekendtgørelse om advokatselskaber I medfør af § 124 a, stk. 5, 7 og 8, i lov for  

 Færøerne om rettens pleje, jf. lov nr. 92 af 23. februar 1988  

 som ændret ved lov nr. 219 af 22. april 2002, fastsættes:
 § 1. Reglerne i aktieselskabsloven og  

 anpartsselskabsloven finder med de ændringer og tilføjelser, der  

 følger af denne bekendtgørelse, anvendelse på  

 advokatselskaber.
§ 2. Et advokatselskab må kun oprettes ved  

 stiftelse af et aktie- eller anpartsselskab eller ved fusion af  

 bestående advokatselskaber.
Et advokatselskab må dog oprettes ved  

 tilpasning af et aktie- eller anpartsselskab, der allerede er registreret,  

 hvis dette ikke forud herfor har drevet erhvervsmæssig virksomhed.
 § 3. Et selskab, hvis eneste formål og  

 aktivitet er at eje aktier eller anparter i et andet selskab, kan ikke eje  

 aktier eller anparter i et advokatselskab, jf. retsplejelovens § 124  

 a.
 § 4. Aktier i et advokataktieselskab skal udstedes  

 på navn, og aktiebrevet skal indeholde en utvetydig og  

 iøjnefaldende angivelse af, at det ikke er et  

 omsætningspapir.
§ 5. Bestyrelsen for et advokatselskab skal i den  

 i aktieselskabslovens § 25 og den i anpartsselskabslovens § 15  

 nævnte fortegnelse anføre selskabsdeltagernes navn og for  

 personer tillige det advokatselskab, hvor vedkommende driver  

 advokatvirksomhed.
Har en aktie eller anpart skiftet ejer, skal  

 ændringen noteres senest 1 måned efter, at ejerskiftet har fundet  

 sted.
 § 6. Overdragelse til eje af aktier og anparter i  

 et advokatselskab må kun ske til et advokatselskab eller en advokat,  

 der opfylder betingelserne for at kunne eje aktier eller anparter i et  

 advokatselskab, jf. retsplejelovens § 124 a, stk. 3.
 Stk. 2. De til aktier og anparter knyttede rettigheder  

 må kun overdrages samlet.
 § 7. Overdragelse eller anden overgang til eje af  

 aktier eller anparter i et advokatselskab må kun ske med selskabets  

 forudgående samtykke, jf. dog § 10, stk. 2.
 § 8. En selskabsdeltager, der ikke længere  

 opfylder betingelserne i retsplejelovens § 124 a, stk. 3, skal  

 underrette selskabet herom senest inden for 1 måned.
Stk. 2. Medmindre aktierne eller anparterne afhændes med  

 samtykke efter § 7, påhviler det selskabets bestyrelse at indkalde  

 til en ekstraordinær generalforsamling, hvor selskabets  

 aktionærer eller anpartshavere er pligtige at vedtage beslutning om  

 selskabets opløsning.
Generalforsamlingen kan dog i stedet  

 træffe beslutning om kapitalnedsættelse ved indløsning af  

 aktierne eller anparterne, såfremt dette kan ske i overensstemmelse med  

 lovgivningens regler herom.
Generalforsamlingen skal afholdes inden 4  

 måneder efter afgivelsen af den i stk. 1 nævnte  

 meddelelse.
Stk. 3. Såfremt selskabets bestyrelse i øvrigt  

 bliver bekendt med, at en selskabsdeltager ikke længere opfylder  

 betingelserne i retsplejelovens § 124 a, stk. 3, finder stk. 2  

 tilsvarende anvendelse, således at fristen regnes fra det tidspunkt,  

 hvor bestyrelsen er blevet bekendt hermed.
Generalforsamlingen kan dog  

 tidligst afholdes 1 måned efter ændringens indtræden.
§ 9. Optagelse af lån mod obligationer eller  

 andre gældsbreve, der giver långiveren ret til at konvertere sin  

 fordring til aktier eller anparter i selskabet, må kun ske, hvis  

 långiveren opfylder betingelserne for at kunne eje aktier eller  

 anparter i selskabet.
Det samme gælder optagelse af lån mod  

 obligationer eller andre gældsbreve med ret til rente, hvis  

 størrelse helt eller delvis er afhængig af det udbytte,  

 selskabets aktier eller anparter afkaster, eller af årets  

 overskud.
 Stk. 2. Bestemmelserne i § 4, § 6 og § 7 finder  

 tilsvarende anvendelse med hensyn til de i stk. 1 nævnte  

 gældsbreve.
 Stk. 3. Såfremt långiveren ikke længere  

 opfylder betingelserne for at kunne eje aktier eller anparter i selskabet,  

 forfalder gældsbreve omfattet af stk. 1 til indfrielse efter 6  

 måneder.
§ 10. En selskabsdeltager, der på grund af  

 sygdom eller alder deponerer sin advokatbeskikkelse, kan uanset  

 bestemmelserne i § 8 med de øvrige selskabsdeltageres samtykke  

 bevare sine aktie eller anpartsbesiddelser.
Såfremt en sådan  

 selskabsdeltager genoptager erhvervsmæssig virksomhed som  

 selvstændig eller ansat, skal aktie- eller anpartsbesiddelsen afvikles  

 efter reglerne i § 8, medmindre selskabsdeltageren på ny aktivt  

 driver advokatvirksomhed i advokatselskabet, i dets moderselskab eller dets  

 datterselskab, jf. retsplejelovens § 124 a, stk. 3.
Stk. 2. I tilfælde af en aktionærs eller  

 anpartshavers død kan dennes dødsbo, efterlevende  

 ægtefælle eller arvinger eje afdødes aktier eller anparter  

 indtil udløbet af det efter dødsfaldet følgende fulde  

 regnskabsår.
Såfremt aktierne eller anparterne ikke er  

 afhændet inden udløbet af denne periode, finder § 8,  

 stk. 2, tilsvarende anvendelse, således at fristen for afholdelse  

 af generalforsamling regnes fra periodens udløb.
 § 11. Ved panthaveres eller retsforfølgende  

 kreditorers iværksættelse af tvangssalg af en selskabsdeltagers  

 aktier eller anparter i et advokatselskab finder § 8, stk. 2,  

 tilsvarende anvendelse, idet afhændelse efter § 7 dog tillige  

 kræver pantsætters samtykke.
 § 12. Den stemmeret, der er knyttet til en aktie  

 eller anpart, kan alene udøves af ejeren.
 Stk. 2. En aktionær eller anpartshaver har ret til at  

 møde på generalforsamlingen ved en fuldmægtig, der selv  

 skal være selvstændigt virkende advokat.
§ 13. En aktionær eller anpartshaver, der  

 ejer aktier eller anparter i et advokatselskab efter reglerne i § 10,  

 kan ikke udøve stemmeret for de pågældende aktier eller  

 anparter.
En sådan selskabsdeltager bevarer i øvrigt de  

 rettigheder, der er forbundet med aktier eller anparter i det  

 pågældende advokatselskab.
Stk. 2. En aktionær eller anpartshaver, der er  

 ophørt med at opfylde betingelserne i retsplejelovens § 124 a,  

 stk. 3, og som ikke er omfattet af § 10, har efter udløbet  

 af den i § 8, stk. 2, anførte frist ikke de rettigheder, der  

 er knyttet til aktie- eller anpartsbesiddelsen, herunder stemmeret og ret til  

 udbytte eller udlodning.
Andre aktionærer og anpartshavere, der ikke  

 opfylder betingelserne i retsplejelovens § 124 a, stk. 3, har ikke  

 de rettigheder, der er knyttet til aktie- eller anpartsbesiddelsen.
 Stk. 3. Bestemmelserne i aktieselskabslovens § 67,  

 stk. 3, og anpartsselskabslovens § 48, stk. 2, finder  

 tilsvarende anvendelse for aktier eller anparter, hvortil stemmeretten ikke  

 kan udøves efter stk. 1 eller 2.
§ 14. Advokatselskabet skal straks efter, at  

 selskabet er registreret, sende den i § 5 nævnte fortegnelse til  

 Advokatrådet.
Det samme gælder ved enhver senere ændring i  

 fortegnelsen.
 Stk. 2. Den Færøske Registreringsmyndighed kan  

 efter reglerne i aktieselskabsloven og anpartsselskabsloven efter anmodning  

 fra Advokatrådet beslutte, at et advokatselskab skal opløses,  

 såfremt selskabet trods opfordring hertil ikke opfylder sine  

 forpligtelser efter retsplejeloven eller denne bekendtgørelse.  

 Samtidig med anmodningens fremsendelse underretter Advokatrådet  

 Justitsministeriet herom.
§ 15. Overtrædelse af §§ 1-11 og  

 § 14, stk. 1, straffes med bøde.
Er overtrædelsen  

 begået af et aktieselskab, anpartsselskab, andelsselskab eller  

 lignende, kan der pålægges selskabet som sådant  

 bødeansvar.
 § 16. Bekendtgørelsen træder i kraft den 19. juni  

 2002.
