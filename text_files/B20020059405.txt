Bekendtgørelse om visse  

 listevirksomheders pligt til at  

 udarbejde grønt regnskab I medfør af § 35 a, § 92 og § 110, stk. 3 og 4, i  

 lov om miljøbeskyttelse, jf. lovbekendtgørelse nr. 753 af 25.  

 august 2001, og efter forhandling med beskæftigelsesministeren  

 fastsættes:
Kapitel 1 Område § 1. For godkendelsespligtige listevirksomheder,  

 der er optaget på listen i bilag 1 til denne bekendtgørelse,  

 skal der for hvert regnskabsår udarbejdes et grønt regnskab i  

 overensstemmelse med de i §§ 4-12 fastsatte regler.
 Stk. 2. Hvis virksomhedens hovedaktivitet er optaget på  

 listen i bilag 1, skal det grønne regnskab efter stk. 1 omfatte  

 hele virksomheden inkl. eventuelle biaktiviteter, som omfattes af  

 virksomhedens samlede godkendelse.
Stk. 3. Hvis en virksomhed, som er optaget på listen i  

 bilag 1, udføres som en biaktivitet på en virksomhed, der ikke  

 er optaget på listen i bilag 1, skal der hverken aflægges  

 grønt regnskab for hoved- eller biaktiviteten.
Dog skal der udarbejdes  

 grønt regnskab for biaktiviteten, hvis denne er mærket (i)  

 på listen i bilag 1. Det grønne regnskab skal i så  

 tilfælde omfatte biaktiviteten som beskrevet i virksomhedens  

 godkendelse.
§ 2. En enhed, der aflægger finansielt  

 årsregnskab eller på anden måde selvstændigt  

 aflægger årsregnskab eller konsolideret årsregnskab, der  

 omfatter en eller flere selvstændigt grønt regnskabspligtige  

 virksomheder, jf. § 1, kan vælge at udarbejde et samlet  

 grønt regnskab.
Der skal dog i regnskabet ske en særskilt  

 rapportering for hver enkelt grønt regnskabspligtig virksomhed i  

 overensstemmelse med §§ 4-5, § 6, nr. 5-7, § 6, nr. 1-4 og 8,  

 hvor dette er relevant, samt §§ 7-11. For hver selvstændigt  

 grønt regnskabspligtig virksomhed skal indhentes en udtalelse fra  

 tilsynsmyndigheden efter reglerne i § 12.
Anmeldelse til Erhvervs- og Selskabsstyrelsen § 3. For virksomheder omfattet af § 1 skal  

 der foretages anmeldelse til Erhvervs- og Selskabsstyrelsen.
Anmeldelsen skal  

 mindst indeholde følgende oplysninger:
 1)	Virksomhedens navn og beliggenhedsadresse, CVR-nummer og P-nummer,  

 samt oplysning om, hvilken kommunalbestyrelse eller hvilket amtsråd der  

 er miljøtilsynsmyndighed for virksomheden.
 2)	Det eller de punkter på listen i bilag 1 som virksomheden er  

 godkendt under.
 3)	Navne på medlemmer af virksomhedens bestyrelse, direktion  

 eller tilsvarende ledelsesorgan.
 4)	Dato for begyndelse og afslutning af virksomhedens finansielle  

 regnskabsår.
 5)	Om virksomheden er registreret som deltager i den europæiske  

 ordning i medfør af Europa-Parlamentets og Rådets forordning  

 (EF) nr. 761/2001 af 19. marts 2001 om organisationers frivillige deltagelse  

 i en fællesskabsordning for miljøledelse og miljørevision  

 (EMAS) og i så fald oplysning om de registrerede  

 miljørevisionsperioder.
 Stk. 2. For virksomheder, der tidligere er anmeldt i  

 medfør af de hidtidigt gældende regler, skal der ikke foretages  

 anmeldelse efter stk.1.
 Stk. 3. For eksisterende virksomheder, der ikke tidligere har  

 været omfattet af pligt til at udarbejde grønt regnskab, men  

 bliver omfattet af § 1 ved ikrafttrædelsen af denne  

 bekendtgørelse, skal der foretages anmeldelse senest 1. november 2002,  

 jf. stk. 1.
 Stk. 4. For virksomheder omfattet af § 1 skal  

 ændringer i de forhold, som er nævnt under stk.1, herunder hvis  

 virksomheden ophører med at være omfattet af § 1, anmeldes  

 over for Erhvervs- og Selskabsstyrelsen senest 4 uger efter  

 ændringen.
 Stk. 5. For virksomheder, som den 1. august 2002 eller senere  

 modtager endelig administrativ afgørelse om godkendelse efter lovens  

 § 33, og som omfattes af § 1 i denne bekendtgørelse, skal  

 der foretages anmeldelse, jf. stk.1, senest 8 uger efter at afgørelsen  

 foreligger.
Kapitel 2 Det grønne regnskab § 4. Et grønt regnskab består i  

 nævnte rækkefølge af de i § 5 omhandlede  

 basisoplysninger, ledelsens redegørelse i henhold til § 6 samt  

 oplysninger om virksomhedens miljøforhold, jf. §§ 7-9, efter  

 retningslinierne i §§ 10-11.
Basisoplysninger § 5. Det grønne regnskab skal indeholde  

 følgende basisoplysninger:
1)	Virksomhedens navn og beliggenhedsadresse, CVR-nummer og P-nummer,  

 samt oplysning om, hvilken kommunalbestyrelse eller hvilket amtsråd der  

 er tilsynsmyndighed for virksomheden.
For dattervirksomheder oplyses  

 endvidere navn og adresse på moder- eller holdingvirksomhed samt  

 eventuel ultimativ moder- eller holdingvirksomhed, der har bestemmende  

 indflydelse.
 2)	Virksomhedens branchebetegnelse samt det eller de punkter på  

 listen i bilag 1, som virksomheden er godkendt under.
 3)	Oplysning om hovedaktivitet og væsentlige biaktiviteter.
 4)	Oplysning om de væsentligste af virksomhedens  

 miljøgodkendelser, herunder oplysninger om recipient for direkte  

 udledning af spildevand, samt om tilslutningstilladelser til offentlige  

 spildevandsanlæg.
 5)	Dato for seneste revision af virksomhedens  

 miljøgodkendelse.
 6)	En kort, kvalitativ beskrivelse af de væsentligste ressource-  

 og miljømæssige forhold, der kendetegner virksomhedens  

 hovedaktivitet og eventuelle væsentlige biaktiviteter.
Ledelsens redegørelse § 6. Ledelsens redegørelse skal som minimum  

 omfatte:
 1)	Oplysning om, hvorfor ledelsen anser de valgte oplysninger, jf.  

 § 7, stk.1, for at være væsentlige for forståelsen af  

 virksomhedens miljøpåvirkning.
 2)	Oplysninger om, hvorvidt virksomheden har en miljøpolitik, og  

 i givet fald, en redegørelse for miljøpolitikken, de  

 væsentligste miljømål, samt hvilke konkrete resultater der  

 i regnskabsåret er opnået, herunder også på energi-,  

 transport- og affaldsområdet.
 3)	En beskrivelse af om, og i givet fald, hvordan virksomheden stiller  

 miljøkrav til sine leverandører.
 4)	En redegørelse for, hvordan medarbejderne inddrages i  

 virksomhedens miljøarbejde generelt.
 5)	En beskrivelse af de arbejdsmiljømæssige risici, som  

 knytter sig til forurenende stoffer, støv og støj i forbindelse  

 med produktionsprocesserne.
 6)	En redegørelse for hvad virksomheden i regnskabsåret  

 har gjort for at afhjælpe skete vilkårsovertrædelser og for  

 at forebygge eventuelle gentagelser.
 7)	Oplysninger om, hvorvidt virksomheden har modtaget væsentlige  

 klager, som har ført til, at virksomheden af egen drift har foretaget  

 drifts- eller indretningsmæssige ændringer på virksomheden  

 i regnskabsåret.
 8)	Oplysninger om eventuelle væsentlige afvigelser i forhold til  

 det senest indsendte grønne regnskab samt baggrunden herfor.
Oplysninger om miljøforhold § 7. Det grønne regnskab skal indeholde  

 følgende oplysninger om miljøforhold:
1)	En opgørelse af virksomhedens væsentlige forbrug af  

 energi, vand og råvarer samt væsentlige arter og mængder af  

 forurenende stoffer, som a)	indgår i produktionsprocesserne, b)	udledes af virksomheden til luft, vand og jord, c)	indgår i virksomhedens produkter eller d)	indgår i virksomhedens affald.
 2)	Oplysninger om det totale volumen af røggasser og spildevand,  

 som udledes.
3)	Oplysninger om virksomhedens affaldsproduktion og -håndtering,  

 herunder oplysninger om a)	den samlede affaldsmængde, b)	hvilke mængder der heraf går til henholdsvis  

 genanvendelse, forbrænding og deponering, c)	opdeling af affaldsmængden på væsentlige  

 fraktioner og d)	virksomhedens indsats til sortering af affaldet.
 4)	Oplysninger om støj-, støv- og lugtforhold.
 Stk. 2. Hvis en eller flere af oplysningerne i stk. 1  

 ikke er relevante for virksomheden, skal dette tillige oplyses.
§ 8. Det grønne regnskab skal indeholde  

 oplysninger om udviklingen i virksomhedens miljøforhold gennem de  

 sidste 5 år, inkl. det aktuelle regnskabsår, i det omfang  

 oplysningerne foreligger i virksomhedens grønne regnskaber for de  

 foregående regnskabsår.
Der skal som minimum redegøres for  

 de oplysninger, der fremgår af § 7, stk. 1, nr.1-2 og nr. 3,  

 litra a og b.
Resumé af egenkontrol § 9. Det grønne regnskab skal indeholde et  

 resumé af resultaterne af virksomhedens egenkontrol, der på en  

 oversigtlig form viser, hvordan virksomhedens måleresultater forholder  

 sig til godkendelsens vilkår.
Oplysningernes form § 10. Oplysningerne i §§ 5-9 skal opstilles  

 og fremlægges i en overskuelig form beregnet på information af en  

 ikke fagligt kyndig læser.
 Stk. 2. For oplysningerne nævnt i § 7 skal det  

 oplyses, om de angivne værdier er målt, beregnet eller  

 anslået.
 Stk. 3. Oplysningerne nævnt i § 7, stk. 1, nr.  

 1-3, skal angives i absolutte tal regnet for hele regnskabsåret.  

 Oplysninger om stoffer kan samles mængdemæssigt i stofgrupper,  

 eventuelt efter stoffernes farlighed.
 Stk. 4. Uanset stk. 3 kan virksomheden til beskyttelse af  

 konkurrencefølsomme oplysninger vælge at angive oplysninger om  

 forbrug af energi, vand og råvarer, jf. § 7, stk. 1 nr. 1, i  

 relative tal for året med udgangspunkt i basisåret, jf.  

 stk. 5, som indeks 100. Det skal i så fald fremgå af  

 ledelsens redegørelse, jf. § 6, hvorfor virksomheden finder det  

 nødvendigt at indeksere de pågældende oplysninger.
Stk. 5. Vælges indeksering som nævnt i stk. 4  

 skal basisåret angives.
For virksomheder, der ikke tidligere har aflagt  

 grønt regnskab, skal basisåret være det år, der  

 ligger umiddelbart forud for det første grønne  

 regnskabsår.
Alternativt kan det første grønne  

 regnskabsår anvendes som basisår.
Stk. 6. Ændrer virksomheden metoder eller grundlag for  

 måling eller opgørelse, skal dette oplyses sammen med en  

 forklaring om årsagen hertil og betydningen heraf for regnskabet.
For  

 det regnskabsår, i hvilket skiftet sker, foretages og gengives i  

 regnskabet en opgørelse efter både den hidtidige og den nye  

 metode eller grundlag.
 § 11. Hvis et grønt regnskab er revideret  

 internt eller eksternt af en særlig sagkyndig, og ledelsen vælger  

 at oplyse dette, skal navn, stilling og virksomhedsnavn for den, der har  

 revideret regnskabet, tillige med dennes erklæring i sin fulde ordlyd  

 medtages i regnskabet.
Kapitel 3 Procedurer m.v.
Tilsynsmyndighedens udtalelse § 12. Virksomheden indsender udkast til  

 grønt regnskab til tilsynsmyndigheden, således at  

 tilsynsmyndigheden har udkastet i hænde senest 10 uger efter  

 regnskabsårets afslutning.
 Stk. 2. Tilsynsmyndigheden udarbejder et udkast til udtalelse  

 til regnskabet, der sendes til virksomheden, således at virksomheden  

 får adgang til at kommentere udtalelsen og i givet fald udarbejde  

 ændringer i det grønne regnskab.
 Stk. 3. Tilsynsmyndigheden afgiver på baggrund af  

 virksomhedens kommentarer en endelig udtalelse til det grønne  

 regnskab.
 Stk. 4. Den endelige udtalelse sendes til virksomheden og skal  

 være virksomheden i hænde senest 8 uger, for børsnoterede  

 og statslige selskaber dog 7 uger, efter tilsynsmyndighedens modtagelse af  

 udkast til det grønne regnskab, jf. stk. 1.
Stk. 5. Tilsynsmyndigheden kan forlænge fristerne i  

 stk. 1 og 4. Tilsynsmyndighedens udtalelse skal dog være virksomheden i  

 hænde senest 3 dage inden fristen i § 13, stk. 2 udløber.  

 Fristerne i stk. 4 kan alene forlænges, hvis virksomheden er  

 indforstået hermed.
Tilsynsmyndighedens afgørelser efter dette  

 stykke kan ikke påklages til anden administrativ myndighed.
 Stk. 6. Tilsynsmyndighedens udtalelse skal udformes på  

 grundlag af myndighedens kendskab til virksomhedens miljøforhold og  

 godkendelsens vilkår og skal indeholde en kortfattet vurdering af  

 indholdet af de dertil svarende dele af virksomhedens grønne  

 regnskab.
Indsendelse til Erhvervs- og Selskabsstyrelsen samt  

 offentliggørelse § 13. Virksomheden sender det grønne  

 regnskab og tilsynsmyndighedens udtalelse samlet til Erhvervs- og  

 Selskabsstyrelsen.
 Stk. 2. Fristen for indsendelse af det grønne regnskab  

 og udtalelsen til Erhvervs- og Selskabsstyrelsen følger reglerne for  

 indsendelse af finansielle årsregnskaber i henhold til  

 årsregnskabsloven.
 Stk. 3. Erhvervs- og Selskabsstyrelsen offentliggør de  

 modtagne grønne regnskaber med tilsynsmyndighedens udtalelse i  

 styrelsens edb-informationssystem.
 Stk. 4. Hvis virksomheden tillige selv offentliggør sit  

 grønne regnskab, skal tilsynsmyndighedens udtalelse indeholdes  

 heri.
Kapitel 4 EMAS-registrerede virksomheder § 14. For en virksomhed, der er registreret som  

 deltager i den europæiske ordning i medfør af  

 Europa-Parlamentets og Rådets forordning (EF) nr. 761/2001 af 19. marts  

 2001 om organisationers frivillige deltagelse i en fællesskabsordning  

 for miljøledelse og miljørevision (EMAS), kan pligten til at  

 udarbejde et grønt regnskab opfyldes gennem en årligt opdateret  

 miljøredegørelse, bekræftet af den akkrediterede  

 miljøverifikator.
I så fald finder bestemmelserne i § 12  

 ikke anvendelse.
I stedet indsender virksomheden  

 miljøredegørelsen direkte til Erhvervs- og Selskabsstyrelsen  

 med henblik på offentliggørelse, jf. § 13, stk. 3,  

 inden udløbet af fristen for indsendelse af det finansielle  

 årsregnskab efter årsregnskabsloven.
Samtidig med indsendelse til  

 Erhvervs- og Selskabsstyrelsen sender virksomheden  

 miljøredegørelsen til tilsynsmyndigheden til orientering.
Kapitel 5 Frivillige grønne regnskaber § 15. Ønsker en virksomhed, som ikke er  

 forpligtet til at udarbejde grønt regnskab, at få  

 of-fentliggjort et grønt regnskab hos Erhvervs- og Selskabsstyrelsen,  

 skal virksomheden udarbejde det grønne regnskab efter bestemmelserne i  

 §§ 4-11. § 9 finder dog alene anvendelse for virksomheder, der er  

 godkendelsespligtige efter lovens § 33. Bestemmelserne i § 12,  

 § 13, stk. 1 og 3, og § 14 finder tilsvarende anvendelse.
 Stk. 2. Første gang en virksomhed indsender et  

 frivilligt grønt regnskab skal de i § 3, stk. 1,  

 nævnte oplysninger medsendes til Erhvervs- og Selskabsstyrelsen.
 Stk. 3. Hvis virksomheden for efterfølgende år  

 indsender frivilligt grønt regnskab, skal ændringer i de i  

 stk. 2 nævnte oplysninger medsendes.
Kapitel 6 Straf § 16. Med bøde straffes den, der 1)	undlader at indsende grønt regnskab til Erhvervs- og  

 Selskabsstyrelsen efter bestemmelserne i § 13, stk. 1 og 2, eller  

 § 14, eller 2)	indsender et grønt regnskab, der ikke overholder kravene i  

 §§ 5-9.
 Stk. 2. Stk. 1 gælder alene for virksomheder  

 omfattet af § 1.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 7 Ikrafttræden og overgangsbestemmelser § 17. Denne bekendtgørelse træder i  

 kraft den 1. august 2002 og har virkning for grønne regnskaber, der  

 vedrører regnskabsår, der begynder den 1. august 2002 eller  

 senere, jf. dog stk. 4.
 Stk. 2. Bekendtgørelse nr. 975 af 13. december 1995 om  

 visse godkendelsespligtige virksomheders pligt til udarbejdelse af  

 grønt regnskab ophæves, jf. dog stk. 3 og 4.
 Stk. 3. Bestemmelserne i bekendtgørelse nr. 975 af 13.  

 december 1995 om visse godkendelsespligtige virksomheders pligt til  

 udarbejdelse af grønt regnskab finder fortsat anvendelse på  

 grønne regnskaber, der vedrører regnskabsår, der er  

 påbegyndt inden den 1. juli 2001.
Stk. 4. For grønne regnskaber, der vedrører  

 regnskabsår, der er påbegyndt den 1. juli 2001 eller senere, men  

 inden den 1. august 2002, finder bestemmelserne i §§ 12-14 i denne  

 bekendtgørelse anvendelse tillige med bestemmelserne i §§ 1-3 og  

 §§ 5-7 i bekendtgørelse nr. 975 af 13. december 1995 om visse  

 godkendelsespligtige virksomheders pligt til udarbejdelse af grønt  

 regnskab.
For regnskaber, der er påbegyndt inden den 1. oktober 2001,  

 er fristen efter § 12, stk. 1, i denne bekendtgørelse dog 14 uger.
Miljøministeriet, den 5. juli 2002 Hans Chr.
Schmidt /Karsten Skov Bilag 1 Kategorier af listevirksomheder, som har pligt til at  

 udarbejde og indsende årligt grønt regnskab1) A.
Fremstilling, forarbejdning og overfladebehandling af jern, stål  

 og metal 1. 	Jernværker (råjern), stålværker og  

 stålvalseværker. (i) (a)2) 2 a.
Jern- og stålstøberier med en produktionskapacitet  

 på mere end 20 tons pr. dag. (i) (a) 2 b.
Jern- og stålstøberier med en produktionskapacitet  

 på mindre end eller lig 20 tons pr. dag. (a) Undtaget er dog  

 virksomheder med 20 ansatte eller derunder.
3 a.
Virksomheder, der producerer andre metaller end jern eller  

 jernprodukter - herunder fra sekundære råmaterialer (inklusive  

 skrot) - ved smeltning, støbning, raffinering, legering mv., når  

 smeltekapaciteten overstiger 4 tons pr. dag for bly og cadmium tilsammen. (i)  

 (a) 3 b.
Virksomheder, der producerer andre metaller end jern eller  

 jernprodukter - herunder fra sekundære råmaterialer (inklusive  

 skrot) - ved smeltning, støbning, raffinering, legering mv., når  

 smeltekapaciteten er mindre end eller lig 4 tons pr. dag for bly og cadmium  

 tilsammen, dog med undtagelse af virksomheder af  

 håndværksmæssig karakter, herunder guld- og  

 sølvsmedjer. (a) Undtaget er dog virksomheder med 20 ansatte eller  

 derunder.
4 a.
Virksomheder, der producerer andre metaller end jern eller  

 jernprodukter - herunder fra sekundære råmaterialer (inklusive  

 skrot) - ved smeltning, støbning, raffinering, legering mv., når  

 smeltekapaciteten overstiger 20 tons pr. dag for andre metaller end bly og  

 cadmium. (i) (a) 4 b.
Virksomheder, der producerer andre metaller end jern eller  

 jernprodukter - herunder fra sekundære råmaterialer (inklusive  

 skrot) - ved smeltning, støbning, raffinering, legering mv., når  

 smeltekapaciteten er mindre end eller lig 20 tons pr. dag for andre metaller  

 end bly og cadmium, dog med undtagelse af virksomheder af  

 håndværksmæssig karakter, herunder guld- og  

 sølvsmedjer. (a) Undtaget er dog virksomheder med 20 ansatte eller  

 derunder.
5.	Virksomheder, der producerer andre metaller end jern fra malm,  

 koncentrater og sekundære råmaterialer ved hjælp af  

 metallurgiske, kemiske eller elektrolytiske processer. (i) (a) 6.	Smedjer med hamre, hvis slagenergi overstiger 50 kJ pr. hammer,  

 når den samlede indfyrede effekt i ovnene samtidig overstiger 20 MW.  

 (i) 7 a.
Virksomheder, der pålægger et beskyttelseslag af  

 smeltet metal, herunder varmforzinkningsvirksomheder, når mængden  

 af materiale, som skal pålægges smeltet metal, overstiger 2 tons  

 pr. time. (i) 7 b.
Virksomheder, der pålægger et beskyttelseslag af  

 smeltet metal, herunder varmforzinkningsvirksomheder, når mængden  

 af materiale, som skal pålægges smeltet metal, er mindre end  

 eller lig 2 tons pr. time.
Undtaget er dog virksomheder med 20 ansatte eller  

 derunder.
8 a.
Virksomheder, der foretager overfladebehandling af metaller og  

 plastmaterialer ved hjælp af en elektrolytisk eller kemisk proces,  

 når det samlede volumen af de anvendte kar (forbehandlingsbade,  

 procesbade og aftræksbade) overstiger 30 m3. (i) 8 b.
Virksomheder, der foretager overfladebehandling af metaller og  

 plastmaterialer ved hjælp af en elektrolytisk eller kemisk proces,  

 når det samlede volumen af de anvendte kar (forbehandlingsbade,  

 procesbade og aftræksbade) er mindre end eller lig 30 m3.  

 Dog undtaget virksomheder af håndværksmæssig karakter.  

 Undtaget er dog virksomheder med 20 ansatte eller derunder.
 9.	Anlæg, der foretager støvfrembringende  

 overfladebehandling, herunder slibning, sandblæsning og pulverlakering  

 af emner af jern, stål eller andre metaller, når den samlede  

 udsugningskapacitet fra anlægget overstiger 10.000 normal m3  

 pr. time.  

 Anlæg, der foretager overfladebehandling af emner af jern, stål  

 og andre metaller, herunder undervognsbehandling, når kapaciteten til  

 forbrug af organiske opløsningsmidler overstiger 6 kg pr. time,  

 bortset fra anlæg der er omfattet af J7.
 Undtaget er dog virksomheder med 20 ansatte eller derunder.
10.	Stålskibsværfter og flydedokke.
Undtaget er dog  

 virksomheder med 20 ansatte eller derunder.
 12. Akkumulatorfabrikker og kabelfabrikker. (a) Undtaget er dog  

 virksomheder med 20 ansatte og derunder.
13. 	Elektrotekniske virksomheder for fremstilling af transformatorer  

 eller trykte kredsløb.
Undtaget er dog virksomheder med 20 ansatte  

 eller derunder.
14. 	Anlæg til ristning eller sintring af malm, herunder  

 svovlholdig malm. (i) (a) B.
Forarbejdning af visse råstoffer 1. 	Cementfabrikker, kalkværker og kridtværker. (i) (a) 3. 	Glasværker og virksomheder der fremstiller glasfibre,  

 inklusive fremstilling af glasuldsfibre, hvor smeltekapaciteten er på  

 mere end 20 tons pr. dag. (i) (a) Mineraluldsfabrikker og virksomheder der smelter mineralske stoffer,  

 inklusive fremstilling af mineralfibre, hvor smeltekapaciteten er på  

 mere end 20 tons pr. dag. (i) (a) 4. 	Virksomheder, der fremstiller keramiske produkter ved  

 brænding, f.eks. tagsten, mursten, ildfaste sten, fliser,  

 stentøj, porcelæn, klinker, glaserede rør, samt  

 molerværker, hvis virksomheden har en produktionskapacitet på  

 mere end 75 tons pr. dag, eller hvis virksomheden har en ovnkapacitet  

 (ovnstørrelse) på mere end 4 m3 og en  

 sættekapacitet på mere end 300 kg pr. m3. (i) 5 c.
Virksomheder, der fremstiller kulstof (fuldbrændt kul) eller  

 elektrografik ved forbrænding eller grafitisering. (i) (a) 5 d.
Anlæg til udvinding af asbest eller fremstilling af  

 produkter af asbest. (i) (a) C.
Indvinding og behandling af mineralolie, mineralolieprodukter,  

 asfalt og naturgas 1.	Raffinaderier, der behandler mineralolie, og anlæg for  

 indvinding af mineralolie, herunder på de kystnære dele af  

 søterritoriet. (i) (a) 2.	Anlæg for indvinding, lagring, behandling eller oparbejdning  

 af naturgas og gas, herunder på de kystnære dele af  

 søterritoriet. (i) (a) 4.	Asfaltfabrikker og anlæg til fremstilling af vejmaterialer med  

 en produktionskapacitet på 10 tons pr. time eller derover, bortset fra  

 kold forarbejdning af rene stenmaterialer. (a) Undtaget er dog virksomheder  

 med 20 ansatte eller derunder.
 5.	Tagpapfabrikker der fremstiller tagpap på basis af tjære  

 eller bitumen. (a) Undtaget er dog virksomheder med 20 ansatte eller  

 derunder.
 6.	Tjæredestillationsanlæg. (a) Undtaget er dog  

 virksomheder med 20 ansatte eller derunder.
D.
Kemisk og biologisk fabrikation mv.
1 a.
Virksomheder, der ved en kemisk eller biologisk proces fremstiller  

 organiske eller uorganiske kemiske stoffer, produkter eller mellemprodukter,  

 herunder enzymer. (i) (a) 1 b.
Virksomheder, der ved andre processer end kemiske eller biologiske  

 processer fremstiller organiske eller uorganiske kemiske stoffer, produkter  

 eller mellemprodukter, herunder enzymer.
Oplag af organiske eller uorganiske  

 kemiske stoffer, produkter eller mellemprodukter, herunder enzymer. (a)  

 Undtaget er dog virksomheder med 20 ansatte eller derunder.
2.	Petrokemisk industri. (i) (a) 3.	Kunstgødningsfabrikker. (i) (a) 4 a.
Virksomheder, der ved en kemisk eller biologisk proces fremstiller  

 lægemidler. (i) (a) 4 b.
Virksomheder, der ved andre processer end kemiske eller biologiske  

 processer fremstiller lægemidler. (a) Undtaget er dog virksomheder med  

 20 ansatte eller derunder.
5 a.
Virksomheder der ved en kemisk eller biologisk proces fremstiller  

 farvestoffer, tilsætningsstoffer eller hjælpestoffer, herunder  

 til levnedsmiddelindustrien. (i) 5 b.
Virksomheder der ved andre processer end kemiske eller biologiske  

 processer fremstiller farvestoffer, tilsætningsstoffer eller  

 hjælpestoffer, herunder til levnedsmiddelindustrien, med en samlet  

 produktionskapacitet på mindst 3000 tons pr. år.
Undtaget er dog  

 virksomheder med 20 ansatte eller derunder.
6 a.
Virksomheder, der fremstiller basisplantebeskyttelsesmidler eller  

 biocider. (i) (a) 6 b.
Virksomheder, der alene aftapper og pakker  

 basisplantebeskyttelsesmidler eller biocider. (a) Undtaget er dog  

 virksomheder med 20 ansatte eller derunder.
7.	Sæbefabrikker, vaskemiddelfabrikker og  

 rengøringsmiddelfabrikker med en produktionskapacitet på mindst  

 5.000 tons pr. år.
Undtaget er dog virksomheder med 20 ansatte eller  

 derunder.
 8.	Farvefabrikker, lakfabrikker eller limfabrikker med en  

 produktionskapacitet på mindst 3.000 tons pr. år. (a) Undtaget er  

 dog virksomheder med 20 ansatte eller derunder.
9.	Virksomheder, der fremstiller produkter ved sintring af fluorplast,  

 pressestøbning eller fiberarmering af hærdeplast med et forbrug  

 af plastmateriale på mere end 100 kg pr. dag.
Undtaget er dog  

 virksomheder med 20 ansatte eller derunder.
10.	Virksomheder, der fremstiller plastprodukter ved  

 sprøjtestøbning, ekstrudering, herunder kalandrering, eller ved  

 termoformning med et forbrug af plastmaterialer på mere end 5 tons pr.  

 dag.
Virksomheder, der fremstiller produkter i ekspanderet polystyren med et  

 forbrug af polystyren på mere end 5 tons pr. dag.
Undtaget er dog  

 virksomheder med 20 ansatte eller derunder.
11.	Virksomheder der fremstiller skumplast eller andre polymere  

 materialer. (i) (a) 12.	Virksomheder, der foretager overfladebehandling af plast, når  

 kapaciteten til forbrug af organiske opløsningsmidler overstiger 6 kg  

 pr. time, bortset fra virksomheder der er omfattet af J7. Undtaget er dog  

 virksomheder med 20 ansatte eller derunder.
E.
Oparbejdning af vegetabilske råvarer, foderstofproduktion og  

 trykkerier 1.	Cellulosefabrikker, papirmassefabrikker, papirfabrikker og  

 papfabrikker. (i) (a) 2.	Virksomheder, der foretager trykimprægnering af træ. (a)  

 Undtaget er dog virksomheder med 20 ansatte eller derunder.
3.	Rotations-, offset-, serigrafiske trykkerier, bogtrykkerier samt  

 trykkerier på papirvarefabrikker, kartonnagefabrikker og  

 plastfabrikker, når kapaciteten til forbrug af organiske  

 opløsningsmidler er på mindst 6 kg pr. time.
Bortset fra  

 anlæg der er omfattet af J7. Undtaget er dog virksomheder med 20  

 ansatte eller derunder.
6 a.
Virksomheder der foretager forbehandling (vask, blegning eller  

 mercerisering) eller farvning af fibre eller tekstilstoffer med en  

 behandlingskapacitet på mere end 10 tons pr. dag. (i) 6 b.
Virksomheder, der foretager forbehandling (vask, blegning eller  

 mercerisering) eller farvning af fibre eller tekstilstoffer med en  

 behandlingskapacitet på mindre end eller lig 10 tons pr. dag.  

 Virksomheder, der foretager anden form for tekstil vådbehandling, dog  

 undtaget vaskerier.
Undtaget er dog virksomheder med 20 ansatte eller  

 derunder.
7.	Foderstofvirksomheder med en kapacitet på mindst 6 tons pr.  

 time.
Grønttørring og grøntpilleproduktion. (a) Undtaget  

 er dog virksomheder med 20 ansatte eller derunder.
 8 a.
a)	Oliemøller og andre anlæg for raffinering eller  

 behandling af vegetabilske olier med en kapacitet til produktion af  

 færdige produkter på mere end 300 tons pr. dag i gennemsnit  

 på kvartalsbasis. (i) (a) b)	Sprit- og gærfabrikker med en kapacitet til produktion af  

 færdige produkter på mere end 300 tons pr. dag i gennemsnit  

 på kvartalsbasis. (i) (a) c)	Sukkerfabrikker med en kapacitet til produktion af færdige  

 produkter på mere end 300 tons pr. dag i gennemsnit på  

 kvartalsbasis. (i) (a) d)	Bryggerier og mineralvandsfabrikker med en kapacitet til produktion  

 af færdige produkter på mere end 300 tons pr. dag i gennemsnit  

 på kvartalsbasis. (i) e)	Brødfabrikker og engrosbagerier med en kapacitet til  

 produktion af færdige produkter på mere end 300 tons pr. dag i  

 gennemsnit på kvartalsbasis. (i) f)	Kartoffelsmelsfabrikker med en kapacitet til produktion af  

 færdige produkter på mere end 300 tons pr. dag i gennemsnit  

 på kvartalsbasis. (i) g)	Møllerier med en kapacitet til produktion af færdige  

 produkter på mere end 300 tons pr. dag i gennemsnit på  

 kvartalsbasis. (i) h)	Andre virksomheder, der foretager behandling og forarbejdning med  

 henblik på fremstilling af levnedsmidler på basis af vegetabilske  

 råstoffer med en kapacitet til produktion af færdige produkter  

 på mere end 300 tons pr. dag i gennemsnit på kvartalsbasis.  

 (i) 8 b.
a)	Oliemøller og andre anlæg for raffinering eller  

 behandling af vegetabilske olier med en kapacitet til produktion af  

 færdige produkter på mindre end eller lig 300 tons pr. dag i  

 gennemsnit på kvartalsbasis.
Dog undtaget margarinefabrikker. (a)  

 Undtaget er dog virksomheder med 20 ansatte eller derunder.
 b)	Sprit- og gærfabrikker med en kapacitet til produktion af  

 færdige produkter på mindre end eller lig 300 tons pr. dag i  

 gennemsnit på kvartalsbasis. (a) Undtaget er dog virksomheder med 20  

 ansatte eller derunder.
 c)	Sukkerfabrikker med en kapacitet til produktion af færdige  

 produkter på mindre end eller lig 300 tons pr. dag i gennemsnit  

 på kvartalsbasis. (a) Undtaget er dog virksomheder med 20 ansatte eller  

 derunder.
 d)	Bryggerier, mineralvandsfabrikker og maltfabrikker med en kapacitet  

 til produktion af færdige produkter på mindre end eller lig 300  

 tons pr. dag og mindst 50 tons pr. dag i gennemsnit på kvartalsbasis.  

 Undtaget er dog virksomheder med 20 ansatte eller derunder.
 9.	Virksomheder, der foretager vacuum- og dypimprægnering af  

 træ eller overfladebehandling af træ, når kapaciteten til  

 forbrug af organiske opløsningsmidler overstiger 6 kg pr. time.  

 Bortset fra virksomheder der er omfattet af J7. Undtaget er dog virksomheder  

 med 20 ansatte eller derunder.
F.
Oparbejdning af animalske råvarer 1 a.
Slagterier med en kapacitet til produktion af slagtekroppe  

 på mere end 50 tons pr. dag. (i) (a) 1 b.
Slagterier med slagtning af mere end 5.000 tons fjerkræ pr.  

 år. (a) Undtaget er dog virksomheder med 20 ansatte eller derunder.
2.	Virksomheder der foretager behandling og forarbejdning med henblik  

 på fremstilling af levnedsmidler på basis af animalske  

 råstoffer (bortset fra mælk) med en kapacitet til produktion af  

 færdige produkter på mere end 75 tons pr. dag. (i) 3 a.
Kødfoderfabrikker (destruktionsanstalter), herunder  

 benmelsfabrikker, blodmelsfabrikker, blodplasmafabrikker og fjermelsfabrikker  

 med en kapacitet på mere end 10 tons pr. dag. (i) (a) 3 b.
Kødfoderfabrikker (destruktionsanstalter), herunder  

 benmelsfabrikker, blodmelsfabrikker, blodplasmafabrikker og  

 fjermelsfabrikker. (a) Undtaget er dog virksomheder med 20 ansatte eller  

 derunder.
4 a.
Garverier med en behandlingskapacitet for færdige produkter  

 på mere end 12 tons pr. dag. (i) (a) 4 b.
Garverier med en behandlingskapacitet for færdige produkter  

 på mindre end eller lig 12 tons pr. dag. (a) Undtaget er dog  

 virksomheder med 20 ansatte eller derunder.
5 a.
Virksomheder for behandling og forarbejdning af mælk eller  

 flydende mælkefraktioner, når den modtagne mængde af  

 mælkebaserede råvare er på mere end 200 tons pr. dag i  

 gennemsnit på årsbasis.
Eksempelvis mejerier og virksomheder for  

 fremstilling af ost, tørmælk, smør og  

 smørblandingsprodukter. (i) 5 b.
Virksomheder for fremstilling af ost og tørmælk,  

 når den modtagne mængde af mælkebaserede råvare er  

 på mindre end eller lig 200 tons og mere end eller lig 100 tons pr. dag  

 i gennemsnit på årsbasis.
Undtaget er dog virksomheder med 20  

 ansatte eller derunder.
 6.	Fiskemelsfabrikker. (a) Undtaget er dog virksomheder med 20 ansatte  

 eller derunder.
7 a.
Virksomheder i øvrigt for fremstilling af skaldyrs- eller  

 fiskeprodukter, herunder konserverede og dybfrosne produkter, med en  

 kapacitet til produktion af færdige produkter på mere end 75 tons  

 pr. dag. (i) 7 b.
Virksomheder i øvrigt for fremstilling af skaldyrs- eller  

 fiskeprodukter, herunder konserverede og dybfrosne produkter, med en  

 kapacitet til produktion af færdige produkter på højst 75  

 tons pr. dag og mindst 10 tons pr. dag.
Undtaget er dog virksomheder med 20  

 ansatte eller derunder.
 8.	Virksomheder, der foretager tørring eller formaling af  

 østers- eller muslingeskaller. (a) Undtaget er dog virksomheder med 20  

 ansatte eller derunder.
G.
Kraft- og varmeproduktion 1.	Kraftværker, varmeproducerende anlæg,  

 gasturbineanlæg og gasmotoranlæg med en samlet indfyret effekt  

 på mere end 50 MW. (i) (a) 4.	Koksværker. (i) (a) 5.	Kulforgasningsanlæg og likvificeringsanlæg. (i)  

 (a) H.
Motorbaner og flyvepladser Ingen I.
Husdyrproduktion og dambrug Ingen J.
Andre listevirksomheder 1.	Industriel udvinding eller fremstilling af protein eller pektin.  

(i) (a) 2.	Virksomheder, der er omfattet af pligten til at indhente godkendelse  

 af produktion med anvendelse af genetisk modificerede organismer i  

 medfør af lov om miljø og genteknologi. (a) Undtaget er dog  

 virksomheder med 20 ansatte eller derunder.
3 a.
Virksomheder omfattet af § 1, stk. 2, nr. 1, i  

 bekendtgørelse om kontrol med risikoen for større uheld med  

 farlige stoffer. (a) Undtaget er dog virksomheder med 20 ansatte eller  

 derunder.
3 b.
Virksomheder omfattet af § 1, stk. 2, nr. 2, i  

 bekendtgørelse om kontrol med risikoen for større uheld med  

 farlige stoffer, som ikke i forvejen er omfattet af et punkt på denne  

 liste.
Undtaget er dog virksomheder med 20 ansatte eller derunder.
K.
Bortskaffelse og nyttiggørelse af affald 1 a.
1 b.
Anlæg for bortskaffelse af farligt affald efter en af  

 metoderne D1   D13, som nævnt i bilag 6 A til  

 affaldsbekendtgørelsen4). (i) (a) 2 a.
Anlæg til biologisk eller fysisk-kemisk
behandling5)  af ikke-farligt affald  

 med en kapacitet på mere end 50 tons affald pr. dag. (i) (a) 2 b.
Anlæg til biologisk eller fysisk-kemisk
behandling5) af ikke-farligt affald med en kapacitet på  

 mindre end eller lig 50 tons affald pr. dag. (a) Undtaget er dog virksomheder  

 med 20 ansatte eller derunder.
2 c.
Anlæg til anden behandling end biologisk eller fysisk-kemisk  

 behandling af ikke-farligt affald med henblik på bortskaffelse6) . (a) Undtaget er dog virksomheder med 20  

 ansatte eller derunder.
2 d.
Anlæg der nyttiggør affald efter en af metoderne  

 R1-R13, som nævnt i bilag 6B til  

 affaldsbekendtgørelsen4), bortset fra de under K4 - K8  

 nævnte anlæg. (a) Undtaget er dog virksomheder med 20 ansatte  

 eller derunder.
2 e.
Shredderanlæg. (i) (a) 3 a.
Deponeringsanlæg for affald, som enten modtager mere end 10  

 tons affald pr. dag eller som har en samlet kapacitet på mere end  

 25.000 tons, med undtagelse af anlæg for deponering af inert affald7)  . (i) (a) 8 a.
Anlæg til forbrænding af dagrenovations- eller  

 dagrenovationslignende affald med en kapacitet på mere end 3 tons pr.  

 time. (i) (a) 1)   Listen er et uddrag af bilag 1 i  

 Miljø- og Energiministeriets bekendtgørelse nr. 646 af 29. juni  

 2001 om godkendelse af listevirksomhed.
 2)   (a) angiver, at amtsrådet er  

 godkendelsesmyndighed, for alle andre gælder det, at  

 kommunalbestyrelsen er godkendelsesmyndighed, jf. §§ 4 og 5 i  

 bekendtgørelse nr. 646 af 29. juni 2001.
 3)   Farligt affald som defineret i  

 Miljø- og Energiministeriets bekendtgørelse nr. 619 af 27. juni  

 2000 om affald med senere ændringer.
 4)   Miljø- og Energiministeriets  

 bekendtgørelse nr. 619 af 27. juni 2000 om affald.
 5)   Biologisk eller fysisk-kemisk  

 behandling som defineret i punkt D8 og D9 i bilag 6 A til Miljø- og  

 Energiministeriets bekendtgørelse nr. 619 af 27. juni 2000 om  

 affald.
 6)   Bortskaffelse som defineret i  

 punkterne D1-D13 i bilag 6 A til Miljø- og Energiministeriets  

 bekendtgørelse nr. 619 af 27. juni 2000 om affald og  

 nyttiggørelse som defineret i punkterne R1-R12 i bilag 6B til  

 Miljø- og Energiministeriets bekendtgørelse nr. 619 af 27. juni  

 2000.
7)   Ved inert affald forstås affald,  

 der ikke reagerer med andre stoffer.
Eksempelvis tegl, beton, glas mv.
