 Bekendtgørelse af overenskomst af 7. juni 1977 med Libyen om økonomisk,  

 industrielt, videnskabeligt og teknisk samarbejde.
 Den 7. juni 1977 undertegnedes i København en overenskomst mellem Danmark  

 og Den folkesocialistiske libyske arabiske Jamahiriya om økonomisk,  

 industrielt, videnskabeligt og teknisk samarbejde.
 Overenskomsten, hvis arabiske tekst er udeladt her, har følgende ordlyd:
OVERENSKOMST om økonomisk,industrielt, videnskabeligt og teknisk samarbejde mellem  

 Kongeriget Danmark og Den folkesocialistiske libyske arabiske Jamahiriya Kongeriget Danmarks regering og Den folkesocialistiske libyske arabiske  

 Jamahiriyas regering, - som ønsker yderligere at styrke de venskabelige forbindelser mellem de  

 to lande, - som bekræfter deres interesse i at støtte og lette den fortsatte  

 udvikling af det økonomiske, industrielle, videnskabelige og tekniske  

 samarbejde mellem de to lande til gensidig fordel, - som erkender den store betydning af samarbejde og ønsker at skabe de  

 bedst mulige betingelser for dets udvikling, er blevet enige om følgende:
Artikel 1 De kontraherende parter vil fremme og udvikle det økonomiske,  

 industrielle, videnskabelige og tekniske samarbejde mellem de to lande.
Artikel 2 De kontraherende parter erkender, at muligheder for samarbejde bør  

 undersøges og udnyttes bl. a. inden for følgende områder:
 dokumentation og information.
Artikel 3 De vilkår, som finder anvendelse på bestemte projekter inden for det  

 økonomiske, industrielle, videnskabelige og teknologiske samarbejde, aftales  

 mellem de respektive organisationer, virksomheder og firmaer i de to lande i  

 overensstemmelse med de i de to lande gældende love og bestemmelser og den  

 internationale konkurrences normale regler.
Artikel 4 De kontraherende parter nedsætter et fælles regeringsudvalg for økonomisk,  

 industrielt, videnskabeligt og teknisk samarbejde, sammensat af  

 repræsentanter for de to lande.
Udvalget skal - overvåge gennemførelse af denne overenskomst, - udforske de områder, hvor den anser en udvidelse af samarbejdet for  

 nyttig, - behandle forslag fremsat af en af parterne med det formål at støtte og  

 udvikle det økonomiske, industrielle, videnskabelige og tekniske samarbejde  

 mellem de to lande, - anbefale forholdsregler med henblik på vellykket gennemførelse af  

 overenskomsten.
 Efter anmodning fra een af parterne holder udvalget møder skiftevis i  

 Danmark og Den folkesocialistiske libyske arabiske Jamahiriya når som helst  

 der er behov derfor, være sig årligt eller på anmodning fra en af parterne.
Artikel 5 Denne overenskomst gælder for en periode af fem år og fornyes automatisk,  

 medmindre et af landene mindst 3 måneder før datoen for overenskomstens udløb  

 ad diplomatisk kanaler skriftligt meddeler sit ønske om at revidere eller  

 ophæve overenskomsten.
Artikel 6 Denne overenskomsts bestemmelser forbliver i kraft efter dens udløb for så  

 vidt angår opfyldelse af kontrakter, som er indgået i henhold til dens  

 bestemmelser.
Artikel 7 Denne overenskomst træder i kraft på datoen for undertegnelsen.
Udfærdiget  

 i København den 7. juni 1977 svarende til Jumada 2, 1397 H, i tre  

 originaleksemplarer på dansk, arabisk og engelsk, idet de tre tekster har  

 samme gyldighed.
For Kongeriget Danmarks regering K.
B.
Andersen Udenrigsminister For Den folkesocialistiske libyske arabiske Jamahiriyas regering Abdul Majid Algaoud Sekretær for landvinding og udvikling Udenrigsministeriet, den 25. august  

 1977.
