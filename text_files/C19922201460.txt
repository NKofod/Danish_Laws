(Til alle lærerseminarier) Med virkning fra 1. august 1992 sker der en række ændringer i løn- og  

 ansættelsesforholdene for adjunkt-/lektorer og ledelse ved lærerseminarierne.
 Ændringerne, der kan betegnes som et paradigmeskift, har sammenhæng med  

 reformen af læreruddannelsen og indgåelsen af den 4-årige budgetaftale for  

 lærerseminarierne.
Kendetegnende for ændringerne på området er generelt, at graden af frihed  

 for de enkelte seminarier øges væsentligt.
Denne handlefrihed modsvares af et  

 øget ansvar til seminariernes ledelser ikke blot for opfyldelse af de  

 uddannelsespolitiske mål, men også for en hensigtsmæssig udnyttelse af de  

 økonomiske ressourcer og for aktiv personaleledelse og  

 arbejdstilrettelæggelse.
 De løn- og ansættelsesmæssige ændringer kan rubriceres i:
- indførelse af »normal« arbejdstid og - ny stillingsstruktur.
Arbejdstid Det hidtidige regelkompleks om tjenestetid var karakteriseret ved centralt  

 fastsatte normer, som fastlagde, hvor stor en del af den enkelte undervisers  

 arbejdstid der skulle gå til undervisning eller til en lang række konkrete  

 funktioner, f.eks. tilsyn med samlinger.
Den nye arbejdstidsaftale fastsætter i modsætning til den hidtidige aftale  

 alene de ydre grænser for arbejdets omfang og fordeling.
Aftalen overlader  

 således ansvaret for at lede og fordele undervisernes arbejdsopgaver til  

 bestyrelser og rektorer.
Redskaber til fordeling af arbejdsopgaver kan være f.eks. tjenestelister,  

 mødelister eller fastsættelse af »akkorder«, der bestemmer opgaver  

 med eller uden at fastsætte tidsforbrug hertil.
Rektor må løbende holde sig  

 orienteret om, at arbejdsopgaverne er fordelt hensigtsmæssigt mellem  

 medarbejderne.
 Er det overladt til den enkelte underviser selv at tilrettelægge sit eget  

 arbejde, er der ikke mulighed for at yde den pågældende merarbejdsgodtgørelse  

 . Dette forudsætter, at både det normale arbejde og merarbejdet er  

 kontrollabelt.
Merarbejde opgøres ved merarbejdets ophør, eller hvis merarbejdet strækker  

 sig over længere tid, mindst hvert kvartal.
I tilfælde, hvor arbejdstiden  

 ikke er jævnt fordelt over året, kan der lokalt træffes aftale mellem  

 tillidsrepræsentant og ledelse om anden normperiode for merarbejdsopgørelsen.
I den nye ordning ligger også, at der lægges en ferieplan for  

 underviserne.
Planen skal sikre seminariets løbende opgavevaretagelse, men  

 skal også tage hensyn til de ansattes ønsker.
Stillingsstruktur Den nye stillingsstruktur, som kendes fra bl.a.
Teknika, indebærer øgede  

 krav til underviserne, som til gengæld modsvares af højere seminarietillæg.
Fra 1. august 1992 ansættes adjunkter for 2 år ad gangen i maksimalt 3  

 perioder.
Efter normalt 4 års ansættelse bedømmes adjunktens kvalifikationer  

 som lektor, og hvis bedømmelsen er positiv, overgår adjunkten til  

 lektoransættelse.
Lektorbedømmelse foretages af faglige bedømmelsesudvalg, men det er en  

 forudsætning for bedømmelsesinstituttet, at der tilvejebringes et grundlag  

 for at bedømme adjunkten.
Der må derfor etableres procedurer for løbende  

 vejledning og vurdering af adjunkterne, som tager højde for en  

 helhedsvurdering af niveauet for den enkelte adjunkts pædagogiske og faglige  

 resultater.
 I det følgende giver vi en vejledning i de ændringer i løn- og  

 ansættelsesvilkår for adjunkt-/lektorer, rektorer og souschefer, som træder i  

 kraft den 1. august 1992.
 Regel- og aftalegrundlaget er vedlagt som bilag, jf. bilagsoversigten side  

 15.
 Reglerne for tjenestemandsansatte adjunkt-/lektorer gælder også for  

 tjenestemandslignende ansatte lærere.
 Bilag 1 indeholder en oversigt over regler, som bortfalder med virkning  

 fra 1. august 1992.
 Generelt kan vi henvise til Finansministeriets Personaleadministrativ  

 Vejledning (PAV) , der gennemgår de almindelige regler om løn- og  

 ansættelsesforhold.
1. Arbejdsbeskrivelse Bilag 2.
 Beskrivelse af lærernes arbejdsopgaver er optaget som bilag til  

 bekendtgørelsen om lektorbedømmelse ved lærerseminarier.
 Arbejdsbeskrivelsen gælder for alle lærere, uanset om de er ansat før  

 eller efter 1. august 1992.
 Beskrivelsen er opdelt i en række opgaver, som påhviler alle undervisere,  

 og en række opgaver af mere overordnet karakter, som alene påhviler  

 lektorerne.
 For adjunkter, der kan anmode om lektorbedømmelse, gælder særskilt, at de  

 arbejdsmæssigt bør have mulighed for at kvalificere sig til lektoransættelse.  

 Dette forudsætter, at der pålægges adjunkter varierende arbejdsopgaver, som  

 giver indblik i seminariernes forskellige opgaver, og som giver adjunkterne  

 mulighed for at kvalificere sig fagligt.
 Beskrivelse af mellemleder- og souschefopgaver er givet i Lønafdelingens  

 brev af 27. maj 1991. Det fremgår heraf, at instruksen for studielektorer  

 fortsat finder anvendelse for lektorer i lønramme 36.
2. Stillingsstruktur 2.1. Ansættelser pr. 1. august 1992 og senere Bilag 3A og 3B.
PAV kapitel 17.
 Kompetencen til at ansætte og afskedige adjunkt-/lektorer ligger hos  

 seminariernes bestyrelser, evt. med delegation til rektor, jf.  

 læreruddannelseslovens § 10, stk. 2 og 3.
 Der sker ingen ændringer i reglerne for afskedigelse af personale, og  

 seminariernes ledelser skal fortsat være opmærksomme på de særlige  

 procedurerregler, der gælder herfor.
Besættelse af ledige stillinger sker efter opslag i overensstemmelse med  

 de herom gældende regler.
Stillinger som adjunkt-/lektor betragtes som en  

 helhed, og opslås som adjunkt-/lektorstillinger.
 Ansættelse af lærere skal ikke længere forelægges Undervisningsministeriet  

 til godkendelse.
 Afgørelsen af, om en adjunkt kan overgå til lektoransættelse, eller om en  

 stillingsansøger kan ansættes umiddelbart som lektor, træffes af faglige  

 bedømmelsesudvalg efter reglerne i bedømmelsesbekendtgørelsen.
Ansættelse som adjunkt sker normalt for en 2-årig periode ad gangen, dog  

 højst 3 perioder.
Ansættelse kan i særlige tilfælde ske for en kortere  

 periode.
Derimod kan den samlede ansættelsestid som adjunkt ikke strække sig  

 ud over 6 år i alt.
En ansøger kan således ikke ansættes som adjunkt, hvis  

 den pågældende har 6 års forudgående adjunktansættelse ved lærerseminarier.
En adjunkt må selv tage initiativ til lektorbedømmelse.
Har en adjunkt  

 ikke anmodet om lektorbedømmelse senest 6 måneder inden udløbet af 4.  

 ansættelsesår, fratræder den pågældende stillingen uden yderligere varsel ved  

 udløbet af det 4. ansættelsesår.
 Det normale forløb vil være, at en adjunkt anmoder om bedømmelse i det 4.  

 ansættelsesår.
 Afhængigt af bedømmelsens resultat overgår adjunkten til lektoransættelse,  

 fratræder sin stilling eller ansættes for en yderligere periode som adjunkt.  

 Anmoder adjunkten om fornyet bedømmelse ved 6 års ansættelse, og er denne  

 heller ikke positiv, fratræder adjunkten uden yderligere varsel ved udløbet  

 af det 6. ansættelsesår.
 Lektorbedømmelse kan ske efter en kortere adjunktansættelse end 4 år, men  

 som hovedregel bør en adjunkt have været ansat i mindst 1 år, før ansættelse  

 som lektor kan finde sted.
Hvis seminariet ønsker at ansætte en stillingsansøger direkte som lektor ,  

 og bedømmelsen ikke er positiv, ansættes ansøgeren som adjunkt.
Er resultatet  

 af bedømmelsen ikke meddelt seminariet inden ansættelsestidspunktet, kan  

 ansøgeren ansættes midlertidigt som adjunkt.
Er resultatet af bedømmelsen  

 positiv, overgår adjunkten til lektoransættelse med virkning tilbage fra  

 ansættelsestidspunktet.
2.1.1. Særligt om tjenestemandsansættelse PAV bilag 17.2.
 Aftalen om ansættelsesvilkår for tjenestemandsansatte lærere fraviger  

 Finansministeriets prøveansættelsesbekendtgørelse således, at  

 tjenestemandsansatte adjunkter kan ansættes på prøve i op til 6 år.
 For de tjenestemandslignende ansatte adjunkter præciserer de nye  

 ansættelsesvilkår § 6 i ansættelsesbekendtgørelsen, således at  

 prøvetjenestens længde normalt er 2 år ad gangen, dog højst 3 perioder. -  

 Ansættelsesbekendtgørelsen er i øvrigt under revision bl.a. som konsekvens af  

 den nye læreruddannelseslov.
2.1.2. Tillæg Bilag 3A og 3B.
 Tillæggene, der er de samme for såvel overenskomstansatte som  

 tjenestemands- og tjenestemandslignende ansatte adjunkt-/lektorer ansat den  

 1. august 1992 og senere, udgør følgende beløb i årligt grundbeløb, niveau  

 oktober 1984:
Hidtil har opnåelse af tillæg været baseret på lønanciennitet, hvor også  

 ansættelse inden for andre områder medregnes.
Med de nye regler er tillæg til  

 adjunkter baseret på ansættelsesancienniteten ved det seminarium, hvor  

 adjunkten er ansat.
Fuld anciennitet optjenes ved mindst 15 timers  

 beskæftigelse pr. uge i gennemsnit, jf.
AC-overenskomsten § 5, stk. 4.
 Tidligere relevant ansættelse, f.eks. ansættelse ved andet  

 lærerseminarium, kan dog medregnes i tillægsancienniteten, så seminariet kan  

 yde det store adjunkttillæg til en adjunkt med mindre end 3 års ansættelse  

 ved seminariet.
 Lektortillægget forudsætter positiv lektorbedømmelse.
2.2. Overgangsordning for lærere ansat før 1. august 1992 Bilag 3C og 3D.
Lærere, som er fastansat ved et lærerseminarium før 1. august 1992, eller  

 som tidligere har været fastansat ved et lærerseminarium, er ikke omfattet af stillingsstrukturen pr. 1. august 1992.
 Lærere med mindre end 6 års ansættelse inden for området kan dog vælge at  

 overgå til ansættelse i henhold til reglerne om stillingsstruktur pr. 1.  

 august 1992. I så fald omfattes de af reglerne om maksimalt 6 års  

 adjunktansættelse, men får til gengæld mulighed for at opnå det tillæg, som  

 følger med lektoransættelse efter positiv lektorbedømmelse.
En adjunkt vælger at blive omfattet af den nye stillingsstruktur ved  

 senest 6 måneder inden udløbet af det 6. ansættelsesår at anmode om  

 lektorbedømmelse.
Bedømmes adjunkten negativt, kan ansættelsen som adjunkt  

 forlænges med op til 1 år, så den samlede adjunktansættelse maksimalt når op  

 på 7 år.
Senest 6 måneder inden udløbet af det 7. ansættelsesår skal  

 adjunkten anmode om fornyet lektorbedømmelse.
Er også denne bedømmelse  

 negativ, eller anmoder adjunkten ikke om bedømmelse, fratræder den pågældende  

 sin stilling.
Er bedømmelsen positiv, overgår adjunkten til lektoransættelse.
2.2.1. Tillæg Med virkning fra 1. august 1992 ydes der 3 seminarietillæg, afhængigt af  

 ansættelsesancienniteten ved det enkelte seminarium i modsætning til  

 tidligere tillæg, der var afhængige af lønanciennitet.
Fuld anciennitet  

 optjenes ved mindst 15 timers beskæftigelse pr. uge i gennemsnit, jf.  

 AC-overenskomsten § 5, stk. 4.
 Seminariet kan medregne tidligere relevant ansættelse i  

 tillægsancienniteten efter samme regel som for nyansættelser efter 1. august  

 1992, jf. afsnit 2.1.2.
 Tillæggene udgør følgende beløb i årligt grundbeløb, niveau oktober 1984:
 Lektorer i lønr. 34 og lærere, der pr. 1. august 1992 oppebærer et samlet  

 tillæg på kr 38.000 i årligt grundbeløb, niveau oktober 1984, kan IKKE  

 oppebære de nævnte tillæg.
 De ændrede regler for ydelse af seminarietillæg kan ikke medføre  

 tillægsnedgang for lærere, der efter de hidtidige regler oppebærer højere  

 tillæg end det, som følger af ansættelsesancienniteten ved seminariet.
2.2.2. Genbesættelse af lønramme 34-stillinger Ordningen med genbesættelse af ledige lektorstillinger i lønramme 34 inden  

 for lærerseminarieområdet opretholdes for tjenestemands- og  

 tjenestemandslignende ansatte adjunkter og lektorer, der er omfattet af  

 overgangsordningen, jf. afsnit 2.2. Lærere, som vælger at overgå til  

 ansættelse efter stillingsstrukturreglerne, kan ikke ansættes i en af disse  

 lønr. 34-stillinger.
 Genbesættelsesordningen gælder kun lønr. 34-stillinger, som er finansieret  

 af AC-puljemidler fra og med 1. april 1984. Omklassificering til lønr. 34 via  

 lokallønsmidler falder uden for den her omtalte genbesættelsesordning, og  

 lokallønsmidler, som bliver ledige som følge af en lønr. 34-lektors  

 fratræden, genanvendes som hidtil efter reglerne om lokalløn.
For at sikre en hensigtsmæssig fordeling af lønr. 34-stillingerne skal  

 seminarierne den 1. august 1992 meddele Lønafdelingen, om der er opstået  

 ledighed i lønr. 34-stillinger i perioden 1. januar 1991 til og med 31. juli  

 1992. Derefter skal seminarierne hver den 1. februar og den 1. august  

 indberette lønr. 34-stillinger, som er blevet ledige i de forudgående 6  

 måneder.
Lønafdelingen indhenter indberetningerne ved særskilt brev herom.
 Lønafdelingen fordeler ledigblevne lønrammestillinger til seminarierne ud  

 fra et hensyn til jævn fordeling samt til antal af  

 tjenestemands-/tjenestemandslignende ansatte lærere, der er omfattet af  

 overgangsordningen, jf. afsnit 2.2.
 Fordelingen tillægges ikke betydning for seminariernes bevillinger.
Seminariets ledelse besætter ledige stillinger efter internt opslag .  

 Oprykning kan kun ske, når tjenestemanden selvstændigt træffer afgørelse  

 inden for væsentlige sagsområder eller bestrider et arbejde, som forudsætter  

 en betydelig specialviden, særlig pædagogisk indsigt eller andre tilsvarende  

 kvalifikationer, jf.
Lønnings- og Klassificeringsloven § 30, stk. 3.  

 Ansøgernes kvalifikationer bør vurderes både undervisningsmæssigt og med  

 hensyn til fagligt-pædagogisk niveau.
 Hvis der - evt. efter genopslag - ikke findes kvalificerede ansøgere til  

 en ledig lønr. 34-stilling, skal seminariet meddele dette til Lønafdelingen,  

 som nyfordeler stillingen ud fra de ovenfor nævnte kriterier.
2.3. Opnåelse af titel som seminarielektor Lærere ansat før 1. august 1992 opnår titel som seminarielektor  

 efter 6 års ansættelse inden for området eller ved ansættelse i  

 lektorstilling i lønr. 34.
For adjunkter ansat efter 1. august 1992 forudsætter titel som  

 seminarielektor positiv lektorbedømmelse.
Tilsvarende gælder allerede ansatte  

 adjunkter med indtil 6 års ansættelse, som vælger at undergive sig den nye  

 stillingsstruktur.
3. Lektorbedømmelse Bilag 2.
 Forskningsafdelingen nedsætter faglige bedømmelsesudvalg i alle fag og  

 meddeler, hvortil seminarierne skal rette henvendelse ved anmodning om  

 lektorbedømmelse.
3.1. Bedømmelsesgrundlag Adjunkter skal have mulighed for at kvalificere sig til lektoransættelse,  

 og det påhviler lektorerne at deltage i vejledning af adjunkter.
 Tildelingen af arbejdsopgaver til adjunkterne bør således tage hensyn til  

 deres kvalificeringsmuligheder, og der bør etableres en form for løbende  

 dialog med og vejledning af adjunkterne.
 Det løbende samarbejde mellem adjunkter og lektorer tilsigter dels, at  

 adjunkten selv får et grundlag for at følge udviklingen af sine egne  

 kvalifikationer til lektoransættelse dels, at seminariet opnår et grundlag  

 for eventuelle seminarieudtalelser og kollegiale tilkendegivelser til  

 bedømmelsesudvalget.
 Adjunkten kan også inddrage de studerende i en løbende dialog om sine  

 kvalifikationer.
3.2. Overgang mellem seminarier og andre områder Hvis en allerede lektorbedømt lektor skifter ansættelsessted til et andet  

 lærerseminarium, ansættes den pågældende direkte som lektor uden ny  

 bedømmelse.
 Ansættelse af lærere, som er lektorbedømt indenfor et andet  

 institutionsområde (f.eks. universiteter, teknika eller ernærings- og  

 husholdningsseminarier) sker efter de sædvanlige regler om adjunktansættelse  

 i op til 6 år og bedømmelse forud for overgang til lektoransættelse.
 Seminariet kan i disse situationer enten tillægge adjunkten ekstra  

 tillægsanciennitet, eller give adjunkten mulighed for at lade sig bedømme  

 enten efter en kortere periode eller allerede ved ansættelsen med henblik på  

 direkte ansættelse som lektor, jf. afsnit 2.1.
4. Arbejdstid Bilag 3E og 3F.
PAV kapitel 21.
4.1. Omfang og placering Adjunkter, lektorer, mellemledere og studielektorer følger  

 AC-overenskomstens regler om arbejdstid.
Arbejdstiden ved  

 fuldtidsbeskæftigelse svarer til gennemsnitlig 37 timer om ugen i 45,4  

 arbejdsuger ( 1) , dvs. 1680 arbejdstimer årligt.
Arbejdstiden skal så  

 vidt muligt være jævnt fordelt.
Der er ikke aftalt højeste tjenestetid for adjunkter og lektorer, idet de  

 i et vist omfang selv tilrettelægger deres arbejde.
Seminariet bør pålægge  

 lærerne løbende at oplyse omfanget af den præsterede tjeneste, så der er  

 mulighed for at vurdere behovet for omfordeling af arbejdsforpligtelsen,  

 ændret tilrettelæggelse af arbejdet og lignende.
4.2. Merarbejdsregler Da der er ikke aftalt højeste tjenestetid for adjunkter og lektorer, er  

 der heller ikke aftalt regler om overtidsbetaling.
I stedet gælder  

 AC-overenskomsten § 11 om godtgørelse for merarbejde både for  

 overenskomstansatte og for tjenestemands-/tjenestemandslignende ansatte  

 adjunkter og lektorer samt for studielektorer.
Den afgørende forudsætning for at kunne yde merarbejdsgodtgørelse er, at  

 BÅDE det normale arbejdes omfang OG merarbejdets omfang er kontrollabelt.  

 Dette vil kun være tilfældet, hvor rektor/ledelsen i vidt omfang  

 tilrettelægger den enkelte lærers arbejdsopgaver og tiden hertil.
Arbejdet  

 kan f.eks. styres via mødelister, tjenestelister eller fordeling af tid til  

 opgaver.
 Omvendt kan der ikke ydes godtgørelse for merarbejde, når underviserne  

 selv tilrettelægger deres arbejde, og arbejdets omfang derfor ikke kan  

 kontrolleres.
 Godtgørelsen for tjenstligt merarbejde er yderligere betinget af, at  

 merarbejdet er af midlertidig karakter, at det særskilt er pålagt læreren  

 eller har været en forudsætning for den forsvarlige varetagelse af de  

 forpligtelser, som ligger i stillingen, samt at merarbejdet har været af  

 større omfang og har strakt sig over en periode, der normalt ikke må være  

 mindre end 4 uger.
 For at rektor kan konstatere, om der foreligger merarbejde, og omfanget  

 heraf skal læreren skriftligt over for rektor gøre rede for, hvilke  

 arbejdsopgaver der har medført merarbejdet, karakteren af merarbejdet og  

 merarbejdets omfang.
 Sådan redegørelse afgives ved normperiodens ophør, jf. andet afsnit på  

 side 2.
Godtgørelse for merarbejde ydes så vidt muligt i form af afspadsering,  

 hvis varighed fastsættes under hensyn til merarbejdets omfang.
Sådan  

 tjenestefrihed bør normalt være tildelt den ansatte inden udløbet af den  

 efterfølgende normperiode.
 Hvis afspadsering ikke kan lade sig gøre, godtgør seminariet merarbejdet  

 med betaling , hvis størrelse fastsættes under hensyn til merarbejdets omfang  

 og lærerens lønmæssige placering.
 Finansministeriet har vejledende udtalt, at merarbejde af større omfang  

 kan godtgøres med erstatningsfrihed af samme varighed som merarbejdet med et  

 tillæg på 50%. Godtgørelse i form af betaling kan beregnes på grundlag af  

 timelønnen med et tillæg på 50%. Timelønnen beregnes som 1/1924 af lærerens  

 bruttoløn, defineret som den udbetalte løn incl. egetbidrag til pension og  

 incl. tillæg bortset fra et eventuelt rådighedstillæg.
 Lønafdelingen vil i en særskilt skrivelse bemyndige seminariernes ledelser  

 til at træffe afgørelse om merarbejdsgodtgørelse til lærerne.
4.3. Ferie og fridage PAV kapitel 21 (fridage) og 25 (ferie).
 Tjenestemandsansatte og tjenestemandslignende ansatte undervisere afholder  

 ferie efter tjenestemandsreglerne, mens de overenskomstansatte  

 adjunkt-/lektorer afholder ferie efter ferieloven med de afvigelser, der  

 følger af AC-overenskomstens § 14.
 Det er en del af arbejdstilrettelæggelsen, at rektor - med hensyntagen til  

 seminariets tarv og de ansattes ønsker - planlægger afholdelsen af de  

 ansattes ferie.
Der tilkommer lærerne 5 kalenderugers ferie pr. ferieår, der går fra 2.  

 maj til 1. maj.
Ferien optjenes i det forudgående kalenderår.
Mindst 3 uger af ferien (hovedferien) skal som udgangspunkt gives i  

 sammenhæng i ferieperioden, der går fra 2. maj til 30. september.
Den øvrige  

 ferie (restferien) kan placeres frit inden for ferieåret.
Rektor skal meddele feriens placering så tidligt som muligt.
Efter  

 ferieloven er det hovedreglen, at hovedferien skal varsles 3 måneder før  

 ferien og restferie (også enkelte dage) skal varsles 1 måned før ferien.
 Både overenskomstansatte og tjenestemands-/ tjenestemandslignende ansatte  

 undervisere afholder fridage efter reglerne for tjenestemænd.
4.4. Rektorer og souschefer Bilag 3G.
PAV kapitel 21.
Rektorer skal have kompetence til at undervise på lærerseminarierne.
De  

 har ret til at undervise, men ingen pligt hertil.
Souschefer har pligt til at undervise.
Undervisningens omfang fastsættes  

 af rektor efter drøftelse med souschefen, idet dog mindst halvdelen af  

 souschefens arbejdstid pga. den særlige klassificering forudsættes anvendt på  

 souschefopgaver.
 Rektorer og souschefer er omfattet af reglerne om tjenestemænd den højeste  

 tjenestetid . Det vil sige, at der ikke kan ydes overtidsbetaling, men alene  

 godtgørelse for merarbejde efter regler, som i vidt omfang svarer til  

 reglerne beskrevet under afsnit 4.2. Vurderingen af, om der foreligger  

 merarbejde, omfanget og honoreringens størrelse indeholder dog et større  

 element af skønsudøvelse, der skal ses i sammenhæng med stillingernes  

 selvstændighed og placering.
 For at tjenestemænd i egentlige chefstillinger skal kunne få  

 merarbejdsgodtgørelse, skal merarbejdet normalt have et omfang, der  

 væsentligt overstiger 140 timer på årsbasis.
 Afgørelsen af, hvorvidt og i hvilket omfang der i det konkrete tilfælde er  

 grundlag for at yde merarbejdsgodtgørelse, træffes af seminarierne.  

 Lønafdelingen vil i særskilt skrivelse delegere kompetencen til at afgøre  

 disse sager til seminariernes bestyrelser for så vidt angår rektorer og til  

 seminariernes ledelse for så vidt angår souschefer.
 Rektorer og souschefer har ligesom adjunkter og lektorer ret til ferie og  

 fridage efter tjenestemandsreglerne, jf. afsnit 4.3.
4.5. Arbejdstilrettelæggelse Som ansvarlig for seminariets daglige ledelse leder og fordeler rektor  

 arbejdet.
De generelle forhold for arbejdstilrettelæggelsen forhandles mellem  

 seminariets ledelse og tillidsrepræsentanten evt. på grundlag af  

 retningslinier fastsat i seminariets samarbejdsudvalg.
Den nærmere  

 arbejdstilrettelæggelse for den enkelte drøftes mellem ledelsen og læreren.
Da seminarierne som institutioner nu tilføres opgaver ud over  

 læreruddannelsen, forudsættes det, at de ansatte lærere ud over de primære  

 opgaver udfører udviklingsopgaver, pædagogisk-administrative opgaver mv., jf.  

 arbejdsbeskrivelsen.
Der bør for den enkelte ansatte tilvejebringes en  

 rimelig balance mellem omfanget af opgaver af undervisningsmæssig og  

 pædagogisk-administrativ art og opgaver af udviklingsmæssig art.
 Der bør ved arbejdstilrettelæggelsen tages hensyn til ældre læreres ønske  

 om et nedsat antal undervisningstimer.
 I forbindelse med indførelsen af ny arbejdstidsaftale og afviklingen af de  

 nuværende overtimepuljer, kan der fastsættes arbejdstidsnormer i forbindelse  

 med gennemførelse af undervisningsvirksomhed.
4.6. HF-undervisning Lønafdelingen sender særskilt til de lærerseminarier, der har tilknyttet  

 HF-afdeling, overenskomsten og arbejdstidsaftalen for lærere i  

 gymnasieskolen, ved studenterkursus samt HF-kursus mellem på den ene side  

 Amtsrådsforeningen i Danmark og Finansministeriet og på den anden side  

 Gymnasieskolernes Lærerforening.
4.6.1. Medregning af undervisning på seminariets HF-afdeling En lærers undervisning på seminariets HF-afdeling beregnes som en  

 procentandel af den fulde arbejdstid.
 Beregningen sker på grundlag af gældende tjenestetidsregler på HF-området.
4.6.2. Honorarregler Der kan ydes honorarer efter samme regler, som er gældende ved øvrige  

 HF-kurser.
5. Afvikling af overtimetilgodehavender Bilag 3H og 3I.
 De bevillingsmæssige forhold i forbindelse med afvikling af overtimerne  

 vil fremgå af et særskilt brev fra Forskningsafdelingen om den 4-årige  

 budgetaftale.
 Lærernes tilgodehavender opgøres pr. 31. juli 1992.
 Alle overtimer, som er optjent i henhold til aftale af 21. juli 1987 for  

 overenskomstansatte magistre og aftale af 23. juli 1987 for  

 tjenestemandsansatte adjunkter og lektorer i lønr 16/31, skal afvikles  

 endeligt indenfor finansårene 1992-1995.
 Lærerne kan efter 31. juli 1992 ikke længere opspare overtimer efter de 2  

 gamle aftaler, men alene optjene merarbejde efter AC-overenskomstens  

 almindelige regler, jf. afsnit 4.2.
Hvis en souschef har overtimer tilgode, skal den del, som er optjent før  

 1. august 1991, og som ikke siden er afspadseret, afvikles efter samme regler  

 som for lærerne.
Overtimer optjent af souschefer senere end 1. august 1991  

 vederlægges som merarbejde til tjenestemænd uden højeste arbejdstid, se  

 afsnit 4.4.
Rektorer og studielektorer har ikke været omfattet af aftalerne om  

 optjening af overtimer.
Rektorerne har hele tiden været omfattet af reglerne  

 om merarbejde til tjenestemænd uden højeste arbejdstid, mens studielektorerne  

 pr. 1. august 1992 overgår fra dette regelkompleks til de almindelige  

 overenskomstmæssige regler om merarbejde, jf afsnit 4.2.
For at nedbringe antallet af lærere med tilgodehavender skal de mindste  

 tilgodehavender afvikles først.
Seminarierne er således forpligtede til at  

 afvikle tilgodehavender på nder 55 overtimer inden udløbet af finansåret  

 1992.
 Hvornår de øvrige tilgodehavender afvikles inden for perioden 1992 -  

 1995, fastsættes af rektor efter drøftelse med den enkelte lærer.
Afviklingen sker som udgangspunkt ved afspadsering, men kan også ske ved  

 hel eller delvis betaling.
Afviklingsformen fastsættes efter drøftelse med  

 læreren.
Afspadsering skal som udgangspunkt afvikles i hele uger, men kan også  

 afvikles som enkelte dage eller i form af nedsat arbejdstid i en aftalt  

 periode.
Placeringen kan ligge inden for hele arbejdsåret.
 Bestemmelsen i overtimeprotokollatet om, at en gennemsnitsarbejdsuge  

 svarer til 15,5 overtimer, er alene relevant i forbindelse med afspadsering  

 af opsparede overtimer.
Afvikling af tilgodehavender ved betaling sker efter de hidtil gældende  

 regler.
Dog er det aftalt, at også lærere med aldersreduktion kan få deres  

 tilgodehavender afviklet ved betaling.
Overtimesatserne er knyttet til årslønnen på bestemte skalatrin og  

 anciennitetstrin og følger dermed automatisk lønudviklingen.
De aktuelle  

 satser pr. 1. april 1991 er udsendt med Lønafdelingens brev af 8. maj 1991.
 Lønafdelingen vil for fremtiden ikke længere udsende oversigter  

 over overtimesatserne, idet disse kan beregnes på grundlag af brevet af 8.  

 maj 1991 med bilag sammenholdt med Finansministeriets lønoversigter, der  

 udkommer ved ændring af lønningerne.
 Vi vedlægger som Bilag 4 et paradigma, der kan bruges ved beregning af  

 overtimesatserne.
 Med udgangen af 1995 bortfalder protokollaterne om afvikling af  

 overtimerne, idet afviklingen af alle tilgodehavender som nævnt skal være  

 tilendebragt inden 1. januar 1996.
Med venlig hilsen Kirsten M.
Danielsen fuldmægtig Bilagsoversigt Bilag 1: Cirkulære af 14. april 1992 om ophævelse af regler vedr.  

 tjenestetid mv. med virkning fra 31. juli 1992.
 Bilag 2: Bekendtgørelse nr. 214 af 26, marts 1992 om  

 lektorbedømmelse ved seminarier, der uddanner lærere til folkeskolen, bilagt  

 arbejdsbeskrivelsen for seminarieadjunkt/-lektorer.
 Bilag 3: 3A: Protokollat af 5. marts 1992 til overenskomst  

 for akademikere i staten om stillingsstruktur ved folkeskolelærerseminarier.
 3B: Aftale af 5. marts 1992 om ansættelsesvilkår for  

 tjenestemandsansatte lærere ved folkeskolelærerseminarier.
 3C: Protokollat af 5. marts 1992 til overenskomst for akademikere  

 i staten om ansættelsesvilkår for adjunkter og lektorer ved  

 folkeskolelærerseminarier ansat før 1. august 1992.
 3D: Aftale af 5. marts 1992 om ansættelsesvilkår for  

 tjenestemandsansatte adjunkter og lektorer i lønramme 16/31 ved  

 folkeskolelærerseminarier ansat før 1. august 1992.
 3E: Protokollat af 5. marts 1992 til overenskomst for akademikere  

 i staten om arbejdstid mv. for overenskomstansatte lærere ved  

 folkeskolelærerseminarier.
 3F: Aftale af 5. marts 1992 om arbejdstid mv. for  

 tjenestemandsansatte adjunkter, lektorer og studielektorer ved  

 folkeskolelærerseminarier.
 3G: Aftale af 5. marts 1992 om arbejdstid mv. for rektorer og  

 souschefer ved folkeskolelærerseminarier.
 3H: Protokollat af 5. marts 1992 til overenskomst for akademikere  

 i staten om afvikling af opsparede overtimer.
 3I: Aftale af 5. marts 1992 om afvikling af opsparede overtimer.
 Bilag 4: Paradigma til beregning af overtimesatser.
Bilag 1- 3 er udeladt her.
Der henvises til Z CIR nr 22008 af 14/04/1992,  

 Z BEK nr 214 af 26/03/1992 og Finansministeriets base FCIR.
Bilag 4 PARADIGMA TIL BEREGNING AF OVERTIMESATSER 1992-1995 Overtimesatserne er relateret til det til enhver tid værende aktuelle  

 lønniveau.
De årslønninger, som danner beregningsgrundlaget for satserne,  

 fremgår af Finansministeriets lønoversigt.
Overenskomstansatte adjunkter og lektorer Årslønningerne fremgår af tabel 3.1. i Finansministeriets lønoversigt,  

 »Den fælles-akademiske lønskala« i søjlen »Pensionsgivende løn  

 inkl. pct.-regulering«.
Procentreguleringen fremgår af side 2 i  

 lønoversigten.
A.
Med mindre end 18 års lønanciennitet Årlig bruttoløn på 10. anciennitetstrin + (6.100 kr i årl. gr.beløb  

 1.10.84 + aktuel reguleringspct.) / 632,7 = sats pr overtime.
B.
Med 18 års lønanciennitet eller mere Årlig bruttoløn på sidste anciennitetstrin + (6.100 kr i årl. gr. beløb  

 1.10.84 + aktuel reguleringspct.) / 632,7 = sats pr. overtime.
Tjenestemandsansatte/tjenestemandslønnede adjunkter og lektorer Årslønningerne fremgår af tabel 1.1.2 i Finansministeriets lønoversigt,  

 »Skalaløn ... stedtillægssats 0« i søjlen »Løn i alt, inkl.  

 pct.-regulering, stedtillægssats 0«.
A.
Lektorer i lønramme 34 Årlig bruttoløn på sk.tr. 45 stedsats 0 / 632,7 = sats pr. overtime.
B.
Adjunkter og lektorer i lønramme 16/21/29/31 Årlig bruttoløn på sk.tr. 37 stedsats 0 / 632,7 = sats pr. overtime.
