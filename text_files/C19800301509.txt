 Til arbejdsmarkedsnævnene og sekretariaterne for arbejdsmarkedsnævnene.
Cirkulære vedrørende tillægsbevillinger i forbindelse med forøgede huslejeudgifter.
De senere år har vist stærkt stigende huslejeudgifter for  

 arbejdsformidlingen, blandt andet affødt af et stigende antal ansøgninger om  

 tillægsbevillinger til forbedring af formidlingens lokalestandard.
Det har  

 imidlertid ikke været muligt at øge den centrale bevillingsreserve i samme  

 takt.
 LAN har derfor fundet det nødvendigt at stramme betingelserne for opnåelse  

 af tillægsbevillinger til huslejeforøgelser.
 Det skal indledningsvis understreges, at huslejeudgifter må indgå i  

 arbejdsmarkedsnævnenes prioritering af anvendelsen af de bevilgede  

 finansielle midler på samme måde som enhver anden driftsudgift.
 I konsekvens af overstående har landsarbejdsnævnet fastsat nedenstående  

 retningslinier for ydelse af tillægsbevillinger til indgåelse af nye lejemål,  

 herunder udvidelse af eksisterende lejemål:
Som hovedregel skal huslejeforhøjelser - uanset årsagen til disse -  

 afholdes inden for det enkelte arbejdsmarkedsnævns rammebevilling.
Der vil  

 eventuelt kunne gives særskilt bevilling til dækning af flytteudgifter og  

 andre eengangsudgifter i forbindelse med nyt lejemål.
 Undtaget fra ovennævnte hovedregel er situationer, hvor et  

 arbejdsformidlingskontor af ydre omstændigheder tvinges til at indgå nyt  

 lejemål.
 Sådanne tvangssituationer foreligger, f.eks. hvis det eksisterende lejemål  

 opsiges af udlejeren eller ikke kan forlænges af byplanmæssige grunde, eller  

 hvis de hidtil anvendte lokaler af arbejdsmiljømæssige grunde erklæres for  

 uegnede.
 Normeringsforøgelser ved et AMN, der ledsages af bevillinger til dækning  

 af såvel løn- som følgeudgifter (herunder husleje) kan ikke begrunde  

 yderligere tillægsbevillinger.
Såfremt landsarbejdsnævnet finder, at der for et arbejdsmarkedsnævn  

 foreligger en tvangssituation, som overfor beskrevet, kan der meddeles en  

 tillægsbevilling, - der ikke vil indgå i nævnets rammebevilling - til dækning  

 af eengangsudgifter i forbindelse med flytningen samt til dækning af  

 merhuslejen i det regnskabsår, hvori flytningen finder sted og eventuelt i  

 det følgende regnskabsår.
Herefter vil tillægsbevillingen ophøre eller i  

 særlige tilfælde blive aftrappet over en årrække, således at merhuslejen ved  

 aftrapningsperiodens udløb skal afholdes inden for arbejdsmarkedsnævnets  

 rammebevilling.
 Ved fastsættelse af aftrapningsperiodens længde, der normalt ikke kan  

 strækkes udover ialt 5 år, vil der blandt andet blive lagt vægt på  

 merhuslejens andel af arbejdsmarkedsnævnets rammebevilling.
 Tidligere meddelte rammeudvidelser til de enkelte arbejdsmarkedsnævn til  

 dækning af merudgifter i forbindelse med indgåede nye lejemål vil blive  

 videreført på de eventuelle vilkår, der måtte være stillet i  

 godkendelsesskrivelserne.
