 I henhold til Detailforskrifter for Køretøjer pkt. 7.01.021 gælder at, for  

 personbiler M1 med forbrændingsmotor skal CO2-emmission og brændstofforbrug  

 være målt i henhold til Rådets direktiv nr. 80/1268/EØF som ændret ved  

 direktiv nr. 93/116/EF.
 De administrative retningslinier om oplysning og registrering fremgår af  

 Færdselsstyrelsens Meddelelse om køretøjers indretning og udstyr nr. 1712,  

 hvorefter oplysninger om brændstofforbrug alene tager udgangspunkt i  

 oplysninger med baggrund i EF-typegodkendelser.
 Af § 3 i Skatteministeriet lov nr. 360 af den 2. juni 1997 fremgår det, at  

 såfremt der ikke foreligger oplysninger om brændstofforbrug, kan forbruget  

 fastsættes efter en angivet beregning.
 I forlængelse af ovennævnte Meddelelse og i overensstemmelse med  

 Skatteministeriets lovgivning meddeles følgende supplerende administrative  

 retningslinier om brændstofforbrug:
 For nye personbiler, hvor der ikke foreligger oplysninger fra fabrikanten  

 om bilens brændstofforbrug, fx. campingbiler, mandskabsvogne eller rustvogne,  

 fastsættes brændstofforbruget efter nedenstående beregning.
For brugte importerede personbiler, der er registreret første gang den 1.  

 juni 1997 eller senere gælder, at såfremt der ikke forelægges dokumentation,  

 jf.
Meddelelse nr. 1712, i form af en erklæring fra fabrikanten eller dennes  

 repræsentant, skal Statens Bilinspektion fastsætte brændstofforbruget efter  

 Færdselsstyrelsen folder »Hvor langt på literen?».
Indeholder  

 folderen ikke en konkret bil, skal brændstofforbruget fastsættes efter  

 nedenstående beregning.
 Beregning:
Forbrug i 1/100 km = 3 liter + 0,005 gange bilens egenvægt i kg.
For en  

 dieseldrevet bil reduceres det beregnede forbrug med 12,5 %. Forbrugstallet  

 omregnes herefter til km/l og afrundes til een decimal.
På bagsiden er anført  

 en tabel over beregnet brændstofforbrug.
Ved syn fastsættes det beregnede forbrug af Statens Bilinspektion.
For  

 biler, der er omfattet af typeattest uden synspligt, foretages beregningen af  

 fabrikanten elle dennes repræsentant.
