Klage  

 over manglende penicillinbehandling forinden operation  

  

 af insulinkrævende patient Nævnet fandt ikke grundlag for at kritisere  

 speciallægernes behandling af patienten og lagde herved vægt på, at patienten  

 forinden operationen var påbegyndt antibiotikabehandling i form af øjendråber  

 indeholdende Kloramphenikol, og at der ved forundersøgelsen ikke var tegn på  

 infektion.
Endvidere blev der i forbindelse operationen anvendt skyllevæske  

 tilsat to antibiotika, Vancomycin og Garamycin, og ved operationens  

 afslutning  

 blev der givet øjendråber i form af Spersadex Comp, som patienten herefter  

 selv  

 skulle behandle sig med 3 gange om dagen i 3 uger.
 Nævnet kunne oplyse, at Kloramphenikol er det stof, der  

 har den mest bredspektrede virkning, det vil sige slår flest  

 mulige  

 bakterietyper ihjel, og at infektion med bakterier i øjets indre, efter  

 operation for grå stær, er en yderst alvorlig men sjælden komplikation, der  

 selv ved hurtig og faglig optimal behandling indebærer en høj risiko for tab  

 af  

 synet.
