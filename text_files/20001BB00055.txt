Fremsat den 29. november 2000 af  

 Helge Adam Møller (KF),  

 Pia Christmas-Møller (KF), Gitte Seeberg (KF) og  

 John Vinther (KF) Forslag til folketingsbeslutning om en øget indsats mod indbrudskriminalitet For at komme den stigende indbrudskriminalitet i private  

 hjem til livs opfordrer Folketinget regeringen til i indeværende  

 folketingsår at fremsætte de nødvendige lovforslag og  

 foretage fornødne administrative ændringer efter følgende  

 principper:
 1.	Indbrud kriminaliseres som et selvstændigt gerningsindhold med  

 en strafferamme på 4 år.
 2.	Det skal være muligt at varetægtsfængsle  

 kriminelle i op til en uge, når disse pågribes under  

 udøvelse af lovovertrædelsen eller umiddelbart herefter og  

 sagens omstændigheder giver grundlag for mistanke om, at de har  

 begået andre tilsvarende lovovertrædelser.
Bemærkninger til forslaget Som led i et forsøg på at  

 højne trygheden og genskabe respekten for boligens ukrænkelighed  

 ønsker forslagsstillerne, at indbrud i private hjem og tyveri fra  

 andre ikke frit tilgængelige områder bliver kriminaliseret  

 selvstændigt med en tilsvarende højere straframme, end der  

 gælder for almindeligt simpelt tyveri.
Det er efter forslagsstillernes opfattelse en betydelig  

 skærpende omstændighed, at tyveriet foretages fra et privat hjem.  

 Indbrud efterlader ofrene med en ubehagelig følelse, i og med deres  

 hjem og private genstande har været gennemrodet af fremmede.
På  

 samme måde resulterer indbrud oftest i, at uerstatteligt indbo og  

 private genstande med affektionsværdi går tabt.
Andre  

 følgevirkninger af indbrud kan være, at ofrene frygter  

 indbrudstyvenes tilbagevenden og frygter for, at indbrudstyvene i den  

 forbindelse vil begå yderligere og alvorligere kriminalitet.
For at forbedre politiets opklaringsmuligheder  

 foreslås endvidere en begrænset mulighed for at anvende kortvarig  

 varetægtsfængsel over for indbrudstyve, som gribes på fersk  

 gerning i forbindelse med et indbrud.
Derigennem vil opklaringsprocenten for  

 indbrud, som i 1998 lå så lavt som 8,7 pct., forhåbentlig  

 stige til et mere acceptabelt niveau.
Antallet af indbrud i private hjem er desværre igen  

 på vej frem.
Set i forhold til 1998 blev der i 1999 begået 8,6  

 pct. flere indbrud i private hjem.
Dermed blev 1999 året med det  

 højeste antal indbrud i private hjem nogen sinde.
Det samlede antal  

 indbrud i privat beboelse løb i alt op til 43.263 indbrud.
Som bl.a. politimesteren i Glostrup, Jørn Bro, er  

 citeret for i Berlingske Tidende den 7. januar 2000, er der kun ét  

 effektivt og rimeligt middel mod indbrudskriminalitet, og det er en Bemærkninger til forslagets enkelte  

 bestemmelser Ad 1 Det nuværende strafniveau for indbrud og tyveri har  

 siden straffelovsrevisionen fra 1982 ligget lavt i forhold til de  

 øvrige formueforbrydelser.
Målet med revisionen fra 1982 var en  

 reduktion af strafudmålingen med en tredjedel og en øget  

 anvendelse af betingede domme.
Domstolene anvender i dag således ikke  

 ubetingede frihedsstraffe over for indbrudstyve, medmindre den  

 pågældende dømmes for flere forhold, eller der er tale om  

 indbrud, hvor der stjæles formuegenstande af betydelig værdi.
Straffeloven skelner ikke mellem almindeligt tyveri og  

 indbrudskriminalitet.
Begge forhold henføres under straffelovens §  

 276, hvor det kriminelle består i, at tyven borttager en fremmed  

 rørlig genstand for egen eller andres vindings skyld.
Dette er efter forslagsstillernes opfattelse principielt  

 forkert.
Et indbrud i et privat hjem er en langt alvorligere forbrydelse end  

 eksempelvis et simpelt butikstyveri.
Indbrud bør derfor være  

 kriminaliseret med et selvstændigt gerningsindhold og en tilsvarende  

 højere strafferamme end simpelt tyveri.
Herefter vil straffeloven reservere den nuværende  

 tyveribestemmelse til mindre alvorligere sager som butikstyverier,  

 lommetyverier etc., mens indbrudskriminalitet henføres til den  

 foreslåede strengere indbrudsbestemmelse.
Denne løsning er efter  

 forslagsstillernes opfattelse mere juridisk korrekt, ligesom den sender et  

 klart signal til de retsanvendende myndigheder om, at der skal ses med  

 skærpede øjne på indbrudskriminalitet.
Der er gode grunde til at skelne mellem  

 indbrudskriminalitet og simpelt tyveri.
Modsat eksempelvis butikstyven vil  

 indbrudstyven begå flere strafbare handlinger, der selvstændigt  

 kunne straffes, i forbindelse med indbrudstyveriet.
Indbrudstyven vil i  

 sagens natur have realiseret straffelovens § 264, stk. 1, nr. 1, om  

 uberettiget at skaffe sig adgang til fremmed hus eller andet ikke frit  

 tilgængeligt sted.
Derudover vil indbrudstyven i mange tilfælde  

 udsætte andres hjem og personlige genstande for vandalisme og  

 ødelæggelse og dermed overtræde  

 hærværksbestemmelsen i straffelovens § 291.
 Formålet med en selvstændig kriminalisering  

 skal være, at indbrudskriminalitet som hovedregel altid udløser  

 en ubetinget fængselsstraf, ligesom forslagsstillerne ønsker en  

 generel forhøjelse af strafudmålingen med omkring en  

 tredjedel.
 Teknisk set vil en kriminalisering af indbrud kunne ske  

 ved et nyt stk. 2 til tyveribestemmelsen i straffelovens § 276. En  

 formulering kunne være: »For indbrud straffes den, der skaffer sig adgang til fremmed hus eller  

 andet ikke frit tilgængeligt sted for at foretage den i stk. 1  

 beskrevne handling.«  

 Herefter vil indbrud kunne tilføjes strafudmålingsbestemmelsen i  

 straffelovens § 285, der kan udløse op til 4 års fængsel  

 modsat i dag, hvor der vil kunne udmåles straf for indbrud med et ringe  

 udbytte efter straffelovens § 284, efter hvilken bestemmelse der næsten  

 aldrig udmåles ubetingede frihedsstraffe.
Ad 2 Det er i dag ikke muligt at varetægtsfængsle  

 kriminelle, som gribes på fersk gerning i deres kriminelle gerning.
Kun  

 såfremt betingelserne i retsplejelovens § 762, stk. 1, nr. 1-3, er  

 opfyldt, vil domstolene have mulighed for at anvende  

 varetægtsfængsling.
Typisk vil disse betingelser for  

 varetægtsfængsel ikke være opfyldt over for en person, som  

 anholdes for indbrudskriminalitet.
Politiet bliver således nødt  

 til at løslade den sigtede indbrudstyv umiddelbart efter  

 afhøringen og sigtelsen, uanset personen er taget på fersk  

 gerning og er sigtet for en lang række indbrudstyverier.
Dette virker  

 hæmmende på politiets opklaringsmuligheder, ligesom det virker  

 krænkende over for de mange ofre for indbrudstyverier, som uberettiget  

 er blevet frataget deres personlig ejendele og har fået deres hjem  

 gennemrodet af indbrudstyve.
Forslagsstillerne er opmærksom på de  

 retssikkerhedsmæssige problemer, som er forbundet med  

 varetægtsfængsling.
Princippet om, at den tiltalte er uskyldig,  

 indtil han er endeligt dømt, bør kun fraviges i særlige  

 tilfælde.
Forslagsstillernes finder det i dette tilfælde  

 berettiget, at en indbrudstyv, som gribes i selve den kriminelle handling,  

 kan risikere en kortvarig varetægtsfængsling, hvor politiet  

 får adgang til at undersøge, om den sigtede har flere  

 indbrudstyverier bag sig.
Et udvalg, som var nedsat af Justitsministeriet, foreslog  

 i Betænkning om anholdelse og varetægt (nr. 728/1974) en generel  

 varetægtshjemmel over for personer, som gribes på fersk gerning.  

 Specielt i forbindelse med indbrudskriminalitet peger udvalget på  

 behovet for en varetægtshjemmel: »Hvor en person anholdes under udøvelse af  

 en lovovertrædelse eller umiddelbart derefter (»på fersk gerning«), vil omstændighederne  

 undertiden give et vist grundlag for mistanke om, at han tidligere har  

 begået andre tilsvarende lovovertrædelser, som politiet  

 bør have adgang til at afhøre ham om, inden han  

 løslades.
Dette gælder f.eks. en eller flere personer, der  

 anholdes under indbrud i en forretning under sådanne  

 omstændigheder   f.eks. anvendelse af særlige redskaber eller  

 stjålne transportmidler   at der kan være grund til at tro, at  

 den eller de anholdte har begået tilsvarende, hidtil uopklarede  

 indbrud.
Der er et reelt behov for, at politiet får lejlighed til at  

 undersøge den eller de anholdtes forhold under en kortvarig  

 varetægt inden løsladelse, selv om det enkelte, klarlagte  

 forhold tilstås og lovens betingelser for varetægt i  

 øvrigt ikke er til stede.« Skriftlig fremsættelse Helge Adam Møller (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en øget  

 indsats mod indbrudskriminalitet.
(Beslutningsforslag nr.
B 55).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
