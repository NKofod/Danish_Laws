(Kulturaftalen med Rumænien) Ved kgl. resolution af 28. februar 1968 har Danmark ratificeret den i  

 Bukarest den 29. august 1967 undertegnede kulturoverenskomst mellem Danmark  

 og Rumænien.
 Overenskomstens ordlyd er som følger:
KULTUROVERENSKOMST mellem Kongeriget Danmark og Den rumænske socialistiske Republik Kongeriget Danmarks regering og Den rumænske socialistiske Republiks  

 regering har ud fra ønsket om at udvikle det kulturelle samarbejde mellem deres to  

 lande besluttet at afslutte nærværende overenskomst:
Artikel 1 De kontraherende parter fremmer kontrakterne og samarbejdet mellem de to  

 landes forskningsinstitutioner og institutter, der tjener videnskab og  

 undervisning.
De bestræber sig også på at fremme udsendelsen og modtagelsen  

 af videnskabsmænd og forskere fra hvert af landene på studieophold ved disse  

 institutioner eller institutter ved, så vidt det overhovedet er muligt, at  

 yde dem de nødvendige faciliteter.
 De kontraherende parter søger at udbygge udvekslingen af  

 universitetsprofessorer mellem de to lande.
Artikel 2 Hver af parterne bevilger så vidt muligt det andet land stipendier til  

 studier og specialisering inden for videnskab, undervisning og kunst.
Artikel 3 De kontraherende parter fremmer udvekslingen af erfaringer inden for  

 undervisning i folke-, real- og gymnasieskolen blandt andet gennem udveksling  

 af undervisningsdelegationer, at typiske skolebøger og andre  

 undervisningsmidler.
Artikel 4 Hver af parterne opmuntrer gensidige besøg af personer inden for kultur og  

 kunst, litteratur og musik, plastisk kunst, teater og film, med henblik på  

 studier og indsamling af materiale og deltagelse i møder, festivaler og  

 internationale konkurrencer.
Artikel 5 Hver af parterne fremmer udvekslingen af kunstnere og kunstnerensembler,  

 afholdelse af koncerter og teaterforestillinger med originale værker fra det  

 andet land samt udvekslingen af kunstudstillinger og dokumentariske  

 udstillinger.
Artikel 6 De kontraherende parter fremmer det direkte samarbejde mellem de to landes  

 radio og fjernsyn samt presse- og filminstitutioner.
Artikel 7 De kontraherende parter fremmer udvekslingen mellem de to landes vigtigste  

 biblioteker af bøger og publikationer af videnskabelig. undervisningsmæssig,  

 teknisk og litterær art.
Artikel 8 Hver af parterne opmuntrer oversættelsen og udgivelsen af videnskabelige,  

 tekniske og litterære værker af forfattere fra det andet land samt  

 udsendelsen af komponisters musikalske værker.
Artikel 9 De kontraherende parter opmuntrer udvekslingen af idrætsudøvere og  

 turister.
Artikel 10 Med henblik på gennemførelse af nærværende overenskomst udpegede af  

 kontraherende parter deres repræsentanter, som periodisk træder sammen i en  

 blandet kommission for at fastsætte udvekslingerne og aktiviteten for en vis  

 periode samt de organisatoriske og økonomiske betingelser, der er nødvendige  

 for deres gennemførelse.
Artikel 11 Nærværende overenskomst skal ratificeres, og ratifikationsinstrumenterne  

 udveksles i København.
 Nærværende overenskomst træder i kraft på dagen for  

 ratifikationsinstrumenternes udveksling.
 Efter en første gyldighedsperiode på fem år kan nærværende overenskomst  

 opsiges af hver af parterne med seks måneders varsel.
 Udfærdiget i Bukarest den 29. august 1967 i to originale eksemplarer på  

 fransk, således at de to tekster har samme gyldighed.
 For kongeriget Danmarks regering:
J- O.
Krag.
 Dor den rumænske socialistiske Republiks regering:
C.
Manescu.
 Overenskomsten er i medfør af artikel 11 trådt i kraft den 11. marts 1968.
 Udenrigsministeriet, den 12. juni 1968.
 Poul Hartling.
Resume Program for gennemførelsen af kulturoverenskomsten mellem Kongeriget  

 Danmarks regering og Den Rumænske Socialistiske Republiks regering i perioden  

 1. april 1985 - 31. marts 1987 I henhold til kulturaftalen med Rumænien af 29. august 1967 er der efter  

 forhandlinger i København i dagene 4. - 6. marts 1985 mellem en dansk og en  

 rumænsk delegation vedtaget et nyt samarbejdsprogram for perioden 1. april  

 1985 - 31. marts 1987.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på engelsk, kan fås ved  

 henvendelse til Kulturministeriet eller Undervisningsministeriet.
 Programmet er ved noteveksling af 26. juni og 1. oktober 1987 forlænget  

 til 31. marts 1988.
