Cirkulære om overenskomst  

 for Ergoterapeuter og Fysioterapeuter i Arbejdstilsynet og i  

 Bedriftssundhedstjenesten INDHOLD CIRKULÆRE Almindelige bemærkninger Bemærkninger til de enkelte bestemmelser OVERENSKOMST § 1. Overenskomstens område § 2. Løn § 3. Lønanciennitet § 4. Pension.
§ 5. Arbejdstid § 6. Midlertidig tjeneste i højere stilling § 7. Generelle ansættelsesvilkår § 8. Opsigelse af overenskomsten BILAG Protokollat vedrørende forflyttelsespligt CIRKULÆRE OM OVERENSKOMST FOR ERGOTERAPEUTER  

 OG FYSIOTERAPEUTER I ARBEJDSTILSYNET OG I BEDRIFTSSUNDHEDSTJENESTEN Protokollat om ansættelsesvilkår for stillinger i staten  

 som ergo- eller fysioterapeut Finansministeriet og Ergoterapeutforeningen og Danske  

 Fysioterapeuter har indgået vedlagte overenskomst af 4. juli 1996 for  

 ergoterapeuter og fysioterapeuter i Arbejdstilsynet og i  

 Bedriftssundhedstjenesten.
 Overenskomsten er en sammenskrivning af og træder i stedet  

 for:
Overenskomst af 28. november 1994 for ergoterapeuter og  

 fysioterapeuter i Arbejdstilsynet og Overenskomst af 13. oktober 1994 for ergoterapeuter og  

 fysioterapeuter i Bedriftssundhedstjenesten.
Almindelige bemærkninger Ud over at henvise til overenskomstens bestemmelser kan  

 særligt fremhæves følgende:
 For så vidt angår de generelle ansættelsesvilkår finder de  

 bestemmelser i afsnit I, som overenskomsten henviser til i fællesoverenskomst  

 mellem Finansministeriet og Statstjenestemændenes Centralorganisation II  

 (COII-fællesoverenskomst), tilsvarende anvendelse for denne overenskomst.
De ansatte er omfattet af hovedaftaler af 5. april 1972  

 mellem Finansministeriet og henholdsvis Ergoterapeutforeningen og Danske  

 Fysioterapeuter.
De ansatte er således ikke omfattet af hovedaftalen mellem  

 Finansministeriet og Statstjenestemændenes Centralorganisation II.
 De ansatte er endvidere ikke omfattet af  

 fællesoverenskomstens afsnit II om særlige bestemmelser for timelønnede og  

 afsnit III om elever.
 Ergoterapeutforeningen og Danske Fysioterapeuter er parter  

 i sager om fortolkning af overenskomsten, herunder også sager om fortolkning  

 af  

 § 7 om generelle ansættelsesvilkår.
Bemærkninger til de enkelte bestemmelser Til § 5.
Arbejdstid For så vidt angår  

  

 pauser  

  

 ,  

 der medregnes i arbejdstiden, præciseres:
at  

  

 den ansatte ikke kan forlade arbejdsstedet i  

 sådanne pauser, at  

  

 den ansatte i pausen er til rådighed for  

 arbejdsgiveren, samt at  

  

 der ikke sker ændring i gældende regler om  

 pausernes omfang.
Omsorgsdage Som led i overenskomstforhandlingerne i 1995 blev der i  

 barselsaftalen indført ret til 10 omsorgsdage som følge af barsel og adoption  

 for ansatte, der bliver forældre efter den nye aftales ikrafttræden.
 I tilknytning hertil blev det samtidig aftalt at åbne  

 mulighed for, at ansatte, herunder også medarbejdere, der ikke opfylder  

 betingelserne for at opnå omsorgsdage i henhold til barselsaftalen, kan  

 opspare  

 omsorgsdage ved konvertering af eventuel ikke-afviklet afspadseringsfrihed,  

 der  

 er givet som kompensation for tidligere udført overarbejde.
 Ordningen er frivillig, således at det er den ansatte, der  

 vælger, om den ikke-afviklede frihed ved afspadseringsfristens udløb skal  

 honoreres efter de almindelige regler om overarbejde eller konverteres til  

 omsorgsdage.
Der kan fastsættes et maksimum for antallet af  

 afspadseringstimer, der kan omdannes til omsorgsdage.
Maksimum fastsættes af  

 ansættelsesmyndigheden, dog således at de ansatte som minimum skal have  

 mulighed for at opspare 10 omsorgsdage.
Ikrafttræden Cirkulæret har virkning fra 1. april 1995.
Finansministeriet, den 2. september  

 1996 P.M.V.E.B.   John J.
Johnson OVERENSKOMST FOR ERGOTERAPEUTER OG FYSIOTERAPEUTER I  

 ARBEJDSTILSYNET OG I BEDRIFTSSUNDHEDSTJENESTEN § 1.  


  

 Overenskomstens  

 område Overenskomsten omfatter ergoterapeuter og fysioterapeuter  

 i Arbejdstilsynet og i Bedriftssundhedstjenesten.
§ 2.  


  

 Løn Arbejdstilsynet:
 Ergoterapeuter og fysioterapeuter aflønnes efter  

 skalatrinene: 27, 29, 31, 33, 35 og 37.
 Stk. 2.  

  

 Med virkning fra  

 1. oktober 1995 ændres lønrammen til følgende skalatrin: 31, 33, 35 og 37.
 Stk. 3.  

  

 I forbindelse  

 med omklassificeringen pr. 1. oktober 1995 er det aftalt, at ansatte på  

 skalatrinene  

 27 og 29 oprykkes til skalatrin 31 med bibeholdelse af hidtidig  

 lønancinnitet.  

 Tilsvarende oprykkes ansatte på skalatrin 31 til skalatrin 33.
 Bedriftssundhedstjenesten  

  

 :
 Stk. 4.  

  

 Ergoterapeuter  

 og fysioterapeuter aflønnes efter skalatrinene: 25, 27, 29, 31 og 33.
 Stk. 5.  

  

 Med virkning fra  

 1. oktober 1995 ændres lønrammen til følgende skalatrin: 27, 29, 31, 33 og  

 35.
 Stk. 6.  

  

 I forbindelse  

 med omklassificeringen pr. 1. oktober 1995 er det aftalt, at ansatte på  

 skalatrin  

 25 oprykkes til skalatrin 27 med bibeholdelse af hidtidig lønancinnitet, og  

 ansatte på skalatrin 33, der har været aflønnet 2 år eller mere på dette  

 skalatrin oprykkes til skalatrin 35.
 Stk. 7.  

  

 Oprykning til  

 nyt løntrin sker efter 2 års beskæftigelse på hvert skalatrin.
§ 3.  


  

 Lønanciennitet Arbejdstilsynet  

  

 :
 Fastsættelse af lønanciennitet sker i hvert enkelt  

 tilfælde efter forhandling mellem Arbejdsministeriet og vedkommende  

 organisation efter følgende retningslinier:
 a)  

 	  

    

 Ved overgang fra  

 ansættelse omfattet af de mellem Finansministeriet og de omhandlede  

 organisationer  

 indgåede overenskomster for ergoterapeuter og fysioterapeuter i staten sker  

 indplacering på nærmeste højere trin.
 b)  

 	  

    

 Beskæftigelse som  

 konsulent vedrørende ergonomiske spørgsmål kan medregnes.
 c)  

 	  

    

 Beskæftigelse som  

 ergonomisk sagsbehandler i offentligt regi kan medregnes.
 d)  

 	  

    

 Undervisningsvirksomhed  

 vedrørende ergonomi kan medregnes med et antal timer svarende til antal  

 undervisningstimer med tillæg af 2/3 afrundet til nærmeste højere antal hele  

 måneder.
 e)  

 	  

    

 Undervisningsvirksomhed  

 vedrørende ergonomi ved terapiassistentskolerne medregnes dog med et antal  

 timer efter forholdet mellem antal ergonomitimer og det samlede antal  

 undervisningstimer  

 på det omhandlede kursus.
 f)  

 	  

    

 Videreuddannelse  

 inden for ergonomi kan medregnes.
 g)  

 	  

    

 Beskæftigelse i BST  

 kan medregnes.
 Stk. 2.  

  

 Såfremt der har  

 været anciennitetsgivende beskæftigelse samtidig med beskæftigelse af den  

 under  

 punkterne a - e og g nævnte art, kan den samlede anciennitet højst andrage 7  

 timer og 24 minutter pr. dag.
 Bedriftssundhedstjenesten:
 Stk. 3.  

  

 De ansatte er  

 omfattet af følende aftale mellem Finansministeriet og  

 centralorganisationerne:
 1.  

  

 Ved  

 ansættelsen indplaceres den ansatte på lønskalaens 1. trin, medmindre der  

 tillægges anciennitet efter pkt. 2 eller 3.
 Lønancienniteten regnes fra den 1. i ansættelsesmåneden og  

 altid i hele måneder.
2.  

  

 Ved  

 ansættelser, hvor der forudsættes en afsluttet uddannelse, fastsættes  

 lønancienniteten på grundlag af det tidsrum, den pågældende har været  

 beskæftiget med arbejde betinget af uddannelsen.
Lønancienniteten kan  

 tidligst  

 regnes fra udgangen af den måned, i hvilken uddannelsen er afsluttet.  

 Eventuel  

 værnepligtstjeneste efter afsluttet uddannelse medregnes i lønancienniteten.
Endvidere kan ansættelsesmyndigheden i ganske særlige  

 tilfælde forhøje lønancienniteten ved nyansættelse, selv om den forudgående  

 beskæftigelse ikke kan medregnes i lønancienniteten i henhold til forrige  

 afsnit.
Det forudsættes, at konkret vurdering af den ansattes tidligere  

 arbejdsmæssige erfaringer og kvalifikationer mv. set i relation til  

 stillingen  

 giver grundlag herfor.
 3.  

  

 Ved  

 ansættelser, hvor der ikke forudsættes en uddannelse, kan  

 ansættelsesmyndigheden tillægge forhøjet lønanciennitet, hvis den pågældende  

 forud for ansættelsen har erhvervet en særlig arbejdsmæssig erfaring eller  

 særlige kvalifikationer af betydning for arbejdets udførelse.
 Såfremt en lønmodtager genansættes ved samme  

 ansættelsesmyndighed inden for samme arbejdsområde inden 3 år efter den  

 tidligere beskæftigelses ophør, medregnes tidligere optjent lønanciennitet  

 ved  

 vedkommende ansættelsesmyndighed, for så vidt den tidligere beskæftigelses  

 ophør var begrundet i sygdom, graviditet, fødsel, adoption eller et forhold,  

 der ikke kan tilregnes den pågældende.
 4.  

  

 Fuld  

 lønanciennitet optjenes ved mindst 15 timers beskæftigelse pr. uge i  

 gennemsnit.
 Ved en beskæftigelsesgrad på under 15 timer pr. uge i  

 gennemsnit optjenes lønanciennitet forholdsmæssigt.
 5.  

  

 Der kan i  

 ganske særlige tilfælde ske begrænsning af lønancienniteten efter forudgående  

 aftale mellem overenskomstens parter.
§ 4. Pension Som bidrag til den ansattes pensionering betaler  

 institutionen 10 pct. af 100/95 af den pensionsgivende løn på det pågældende  

 skalatrin.
Endvidere tilbageholder styrelsen som eget pensionsbidrag i den  

 ansattes løn et beløb på 5 pct. af de samme løndele.
Pensionsbidrag i alt 15  

 pct.
 Stk. 2.  

  

 Pensionsbidraget  

 indbetales til Pensionskassen for Ergoterapeuter og Fysioterapeuter (PKA).
 Stk. 3.  

  

 Vedtægter/regulativer for pensionsordningen og fremtidige ændringer heri skal  

 godkendes af Finansministeriet.
 Tilbagekøb uden forbindelse med pensionsbegivenhedens  

 indtræden (bortset for emigration) kan ikke finde sted.
90 pct. af pensionsbidraget skal anvendes til løbende,  

 livsvarige ydelser.
Som overgangsordning kan der aftales undtagelser i  

 tilfælde, hvor løbende, livsvarige ydelser er sikret på længere sigt.
 Stk. 4.  

  

 Efter anvisning  

 af pensionsordningen og med Finansministeriets forudgående godkendelse kan  

 bidragene indbetales til en anden pensionsordning, hvis indhold kan godkendes  

 af Finansministeriet.
 Stk. 5.  

  

 Ud over de  

 nævnte pensionsbidrag har den ansatte ikke nogen ret til pension eller  

 understøttelse  

 fra staten på grundlag af ansættelsen.
§ 5. Arbejdstid De for statens tjenestemænd gældende regler om arbejdstid,  

 overarbejde og merarbejde følges.
§ 6. Midlertidig tjeneste i højere stilling Under midlertidig tjeneste i højere stilling aflønnes de  

 ansatte efter de for tjenestemænd gældende regler.
§ 7. Generelle ansættelsesvilkår For så vidt angår overenskomstens dækningsområde,  

 lønsystemet, løn, lønudbetaling, lønberegning mv., lokal-og chefløn,  

 effektivisering og udvikling, konvertering af faste ydelser til faste tillæg,  

 arbejdsbestemte tillæg, ferie, sygdom, barsel, adoption og omsorgsdage, job  

 på  

 særlige vilkår, tjenestefrihed, barns 1. sygedag, militærtjeneste mv.,  

 efterindtægt, opsigelse, afskedigelsesprocedure, frivillige  

 fratrædelsesordninger, seniorordninger for gradvis tilbagetrækning,  

 omstilling  

 og efteruddannelse, videre- og efteruddannelse, dækning af udgifter,  

 flyttegodtgørelse, telefongodtgørelse og tjenestetelefoner, arbejdstøj,  

 tillidsrepræsentantregler samt lokal uoverensstemmelse finder reglerne i  

 fællesoverenskomst mellem Finansministeriet og Statstjenestemændenes  

 Centalorganisation II tilsvarende anvendelse.
§ 8. Opsigelse af overenskomsten Overenskomsten har virkning fra 1. april 1995 og kan af  

 enhver af parterne opsiges med 3 måneders varsel til en 31. marts, dog  

 tidligst  

 til 31. marts 1997.
København, den 4. juli 1996 Ergoterapeutforeningen Bolette Bendixen /  

 Jeanette Key Finansministeriet P.M.V.
 E.B.
John J.
Johnson Danske Fysioterapeuter Inger Brøndsted /  

 Henrik Cramer PROTOKOLLAT VEDRØRENDE FORFLYTTELSESPLIGT I  

 ARBEJDSTILSYNET Der er enighed mellem overenskomstens parter om, at der  

 etableres forflyttelsespligt for ergoterapeuter og fysioterapeuter,  

 indplaceret  

 fra og med skalatrin 31.
PROTOKOLLAT om ansættelsesvilkår for stillinger i staten som  

 ergo- eller fysioterapeut Hvis der oprettes stillinger i staten som ergoterapeut  

 eller fysioterapeut, er parterne enige om at henføre disse til overenskomst  

 for  

 ergoterapeuter og fysioterapeuter i Arbejdstilsynet og i  

 Bedriftssundhedstjenesten.
 Inden stillingerne besættes, aftaler parterne lønnen.
København, den 4. juli 1996 Ergoterapeutforeningen Bolette Bendixen Finansministeriet P.M.V.
 E.B.
