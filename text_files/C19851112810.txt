Vedlagt sendes til orientering kopi af familieretsdirektoratets skrivelse  

 af dags dato til Adoption Center.
Tilsvarende skrivelser er sendt til Terre  

 des Hommes og Danadopt.
 P.M.V.
 E.B.
D.
Sylvest Nielsen Cirkulærskrivelse til samtlige adoptionssamråd, samtlige amtskommunale  

 socialcentre, København magistrat og Frederiksberg kommune, det sociale  

 udvalg.
Familieretsdirektoratet 19. februar 1985 Journal nr.: 1983-30101-3.
Adoption Center Eckersberggade 17, 1., 8000 Århus C.
Ved skrivelse af 28. juni 1972 meddelte justitsministeriet  

 organisationerne »Adoption Center«, »Danadopt« og  

 foreningen »Terre des Hommes, Danmark«, at man ikke havde noget at  

 indvende mod, at ansøgere, der er godkendt som adoptanter, efter anmodning  

 orienteres, når der er modtaget anmeldelse fra udlandet uden for Europa om,  

 at et barn kan anvises til adoption.
Justitministeriet forudsatte, at  

 orienteringen alene bestod i at meddele, at akter vedrørende et barn inden  

 for ansøgernes ønsker var videresendt til den undersøgende institution, og at  

 der ikke under nogen form blev givet ansøgerne oplysninger om barnet,  

 herunder dets udvikling og sundhedstilstand.
 Der er over for familieretsdirektoratet rejst spørgsmål om udvidelse af  

 organisationernes adgang til at omtale børn, der er bragt i forslag.
Man skal i den anledning meddele, at familieretsdirektoratet intet har at  

 indvende imod, at organisationerne på eget initiativ orienterer ansøgere, der  

 er godkendt som adoptanter, om at organisationen fra udlandet har modtaget  

 meddelse om, at et barn kan anvises til adoption, og omtaler barnets køn,  

 alder og nationalitet over for ansøgerne.
For så vidt angår yderligere  

 oplysninger om barnet, herunder om dets udvikling og sundhedstilstand, skal  

 organisationerne henvise ansøgerne til socialcentret.
Organisationernes  

 adgang til at give ansøgerne den nævnte orientering er betinget af, at det  

 drejer sig om et barn, der ligger inden for adoptionssamrådets abskrakte  

 godkendelse.
 Man skal anmode organisationerne om samtidig med orienteringen at vejlede  

 ansøgerne om, at de ikke med sikkerhed kan forvente godkendelse som  

 adoptanter af det pågældende barn, men at adoptionsbevilling kun kan  

 forventes meddelt, såfremt adoptionen anbefales af adoptionssamrådet.
 Hvis det drejer sig om et barn, der ligger uden for adoptionssamrådets  

 abstrakte godkendelse, er organisationerne fortsat ikke berettiget til at  

 orientere ansøgerne om, at der er bragt et barn i forslag.
