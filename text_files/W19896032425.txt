 Civilretsdirektoratet omgjorde efter omstændighederne statsamtets  

 afslag på en ansøgning om frigivelse af 25.000 kr. af en mindreårigs  

 betydelige kapital til anskaffelse af nye møbler, TV og Stereoanlæg.
 Værgen for en 17-årig med en formue på 590.000 kr. indbragte statsamtets  

 afslag på frigivelse af 25.000 kr. til anskaffelse af nye møbler, stereoanlæg  

 og farvefjernsyn til den mindreårige.
Den mindreåriges formue stammede fra en erstatning efter en trafikulykke,  

 hvor den mindreårige var blevet svært kvæstet.
Den mindreårige gik og så  

 dårligt efter ulykken og havde ikke mulighed for at deltage i de samme  

 aktiviteter som sine jævnaldrende.
110.000 kr. af erstatningsbeløbet udgjordes af renter.
Forældrene havde en  

 samlet årlig indkomst på ca. 250.000 kr.
 Civilretsdirektoratet tillod efter omstændighederne det ansøgte.
 Afgørelsen blev truffet efter en samlet vurdering af størrelsen af den  

 umyndiges formue, det forhold at over 100.000 kr. af det samlede beløb  

 udgjordes af renter samt den mindreåriges alder og handicap.
 Ingen.
