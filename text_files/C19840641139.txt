 For overenskomstansatte, for hvem stillingsstrukturreglerne for det  

 videnskabelige personale ved de højere uddannelsesinstitutioner under  

 undervisningsministeriet er gældende, jfr. for adjunkt og lektorstillinger  

 undervisningsministeriets notat af 20/12 1983, finder følgende bestemmelser  

 anvendelse:
I.
Adjunkter og lektorer § 1.  Overenskomstansættelse i videnskabelige  

 heltidsstillinger - bortset fra de i stk. 2 nævnte stillinger - sker som  

 adjunkt eller lektor.
Stk. 2.  Ansættelse i heltidsstillinger med undervisning  

 som hovedopgave kan finde sted, men kun i undtagelsestilfælde og på grundlag  

 af en nøje opgørelse over påtrængende undervisningsbehov.
Ansættelse sker  

 normalt for et år ad gangen og ikke ud over 3 år.
 § 2.  Ansættelse i en adjunktstilling sker efter  

 opslag og for en periode af 4 år.
 I tilfælde, hvor det er begrundet i ganske særlige forhold, herunder  

 sygdom eller barsel, kan ansættelsesperioden midlertidigt forlænges med  

 indtil 1 år efter godkendelse af undervisningsministeriet.
 Ansættelse som adjunkt kan kun ske for een periode ved samme institution.
 Stk. 2.  Efter udløbet af ansættelsesperioden fratræder  

 adjunkten uden særligt varsel.
 Den anførte ansættelsesperiode er ikke til hinder for, at  

 ansættelsesforholdet bringes til ophør efter de sædvanlige  

 overenskomstmæssige regler.
Stk. 3.  Til adjunkter, der ansættes i stillinger under den ændrede stillingsstruktur, ydes i henhold til overenskomstens §  

 1, stk. 2, et tillæg på 27.o50 kr. i årligt grundbeløb (niveau april 1983).
§ 3.  Ansættelse i en lektorstilling sker efter opslag.
 Stk. 2.  Har den pågældende ikke forud for ansættelsen  

 som lektor opnået tilstrækkelig undervisningserfaring, kan lektoransættelse  

 ske på prøve for en periode på indtil 1 1/2 år.
 Beslutning om ikke at fastansætte efter prøvetidens udløb kan kun træffes  

 efter fagkyndig bedømmelse.
 Stk. 3.  Lektoren underrettes om iværksættelse af  

 fagkyndig bedømmelse senest 4 måneder før prøveansættelsesperiodens udløb.
 Sker underretning om ansættelsens ophør mindre end 3 måneder før  

 prøveansættelsesperiodens udløb, fratræder lektoren med sædvanligt  

 overenskomstmæssigt varsel.
 Stk. 4.  Til lektorer ydes i henhold til overenskomstens  

 § 1, stk. 2, et tillæg på 35.800 kr. i årligt grundbeløb (niveau april 1983).
 § 4.  For ansatte, der inden ordningens ikrafttræden  

 har opnået ansættelse på adjunktvilkår i en adjunkt-/lektorstilling,  

 opretholdes adgangen til lektoransættelse i overensstemmelse med hidtil  

 gældende regler.
Stk. 2.  For adjunkter, der er omfattet af den i stk. 1  nævnte ordning, opretholdes de hidtidige  

 læreanstaltstillæg, således at der i henhold til overenskomstens § 1, stk. 2,  

 fortsat ydes et tillæg på 18.670 kr. i årligt grundbeløb (niveau april 1983),  

 som efter 3 års samlet beskæftigelse ved universiteterne eller andre højere  

 læreanstalter under undervisningsministeriet forhøjes til 24.050 kr. i årligt  

 grundbeløb (niveau april 1983).
Stk. 3.  Ansatte, der ved protokollatets ikrafttræden  

 oppebærer større tillæg end efter § 2, stk. 3, og § 3, stk. 4, bevarer det  

 større tillæg.
For ansatte, der ved ordningens ikrafttræden midlertidigt er  

 fratrådt en stilling med større tillæg, kan der i forbindelse med deres  

 genindtræden optages forhandling med finansministeriet om bevarelse af det  

 større tillæg, når forholdene taler derfor.
Eventuelt særligt tillæg, der  

 efter de hidtidige bestemmelser ydes for bortfaldet internt lektorat,  

 afkortes fortsat efter disse bestemmelser.
 Stk. 4.  Ansatte med stillingsbetegnelserne  

 »afdelingsleder« eller »docent« kan, såfremt de ønsker  

 det, fortsat anvende disse stillingsbetegnelser.
II.
Kandidat- og seniorstipendiater § 5.  Ansættelse sker i henhold til vedkommende  

 overenskomst, idet dog følgende overenskomstbestemmelser ikke finder  

 anvendelse:
1. Særlige regler om deltidsbeskæftigelse og tidsbegrænset ansættelse 2. Afskedigelse 3. Konstitution i tjenestemandsstilling 4. Flyttegodtgørelse 5. Tjenestefrihed 6. Befordringsgodtgørelse samt time- og dagpenge 7. Funktionærbolig 8. Forsikring mod arbejdsløshed § 6.  Til kandidatstipendiater ydes et tillæg på 18.670 kr. i årligt grundbeløb (niveau april 1983).
Til seniorstipendiater, hvis stipendiumer tildelt efter iværksættelse af den ændrede stillingsstruktur, ydes et  

 tillæg på 27.050 kr. i årligt grundbeløb (niveau april 1983).  

 Seniorstipendiater, der har tjenestefrihed fra en lektorstilling eller har  

 oppebåret lektortillæg i forbindelse med tidligere ansættelse i  

 lektorstilling, kan dog fortsat oppebære det i § 3, stk. 4, nævnte  

 lektortillæg.
 § 7.  Stipendiater fratræder uden særlig opsigelse ved  

 udløbet af stipendieperioden.
Stk. 2.  Enhver opsigelse af stipendieforholdet inden  

 for stipendieperioden skal meddeles skriftligt til såvel stipendiaten som  

 organisationen.
Denne meddelelse skal indeholde begrundelse for opsigelsen.  

 Skønner organisationen, at opsigelsen ikke kan anses for rimeligt begrundet i  

 den pågældendes eller vedkommende institutions forhold, kan den inden for en  

 frist af 1 måned efter opsigelsen kræve spørgsmålet optaget til forhandling.
§ 8.  Der tilkommer stipendiater fridage efter de for tjenestemænd gældende regler.
Stk. 2.  Stipendieforholdet kan efter ansøgning i  

 særlige tilfælde suspenderes inden for de for overenskomstansatte fastsatte  

 rammer for tjenestefrihed uden løn.
Den pågældende er ved genoptagelse af  

 stipendieforholdet - og inden for den fastsatte stipendieperiode - berettiget  

 til på ny at oppebære stipendiet.
 Stk. 3.  Såfremt det dokumenteres, at  

 adoptionsmyndigheder stiller krav om, at en medarbejder i forbindelse med  

 adoption skal være ude af erhverv, kan stipendieforholdet suspenderes i  

 indtil 14 uger.
 § 9.  Kandidat- og seniorstipendiater, der har  

 påbegyndt stipendieforholdet inden ordningens ikrafttræden, oppebærer tillæg  

 efter de hidtil gældende regler.
III.
Ikrafttræden, opsigelse m.v.
§ lo.
Ovenstående bestemmelser træder i kraft, når  

 undervisningsministeriets forskerrekrutteringsplan som beskrevet i aktstykke  

 nr. 298 af 23. maj 1984, pkt. 4-7, iværksættes.
 Stk. 2.  Samtidig bortfalder afsnit I.B, pkt. 4, i  

 fællesprotokollatet af 1983 med hertil knyttede tidligere indgåede  

 protokollater vedrørende stillingsstrukturen ved universiteterne og andre  

 højere uddannelsesinstitutioner under undervisningsministeriet.
 Endvidere bortfalder protokollat af 16. april 1968 vedrørende  

 stipendiestørrelser m.v. for kandidatstipendiater m.fl. ved højere  

 uddannelsesinstitutioner under undervisningsministeriet.
 Stk. 3.  Nærværende protokollat kan af de underskrivende  

 organisationer og finansministeriet hver for deres vedkommende opsiges  

 samtidig med pågældende overenskomst og efter de i denne fastsatte regler.
København, den 24. juli 1984 Danske Forstkandidaters Forening Danmarks Jurist- og Økonomforbund Foreningen af Licentiater udgået fra Den Kgl.
Veterinær- og Landbohøjskole Dansk Magisterforening Dansk Psykoloforening Dansk Tandlægeforening Dansk Agronomforening Dansk Hortonomforening Den Danske Dyrlægeforening Danske Landinspektørforening Ingeniør-Sammenslutningen Danske Mejeriingeniørers forening Dansk Farmaceutforening Finansministeriet P.
M.
V.
E.
B.
