Bilag 1 Bilag 2 Bilag 3 Bilag 4 Bilag 5 Fremsat den 27. marts 2008 af miljøministeren (Troels Lund Poulsen) Forslag til Lov om ændring af lov om naturbeskyttelse, lov om jagt og vildtforvaltning og forskellige andre love 1) (Gennemførelse af direktiver om naturbeskyttelse) § 1 I lov om naturbeskyttelse, jf. lovbekendtgørelse nr. 749 af 21. juni 2007, foretages følgende ændringer:
 1. Fodnoten til lovens titel affattes således:
»1) Loven indeholder bestemmelser, der gennemfører dele af Rådets direktiv 79/409/EØF af 2. april 1979 om beskyttelse af vilde fugle (EF-fuglebeskyttelsesdirektivet) (EF-Tidende 1979 nr.
L 103, side 1), som senest ændret ved Rådets direktiv 2006/105/EF af 20. november 2006 (EU-Tidende 2006 nr.
L 363, side 368), og Rådets direktiv 92/43/EØF af 21. maj 1992 om bevaring af naturtyper samt vilde dyr og planter (EF-habitatdirektivet) (EF-Tidende 1992 nr.
L 206, side 7), som senest ændret ved Rådets direktiv 2006/105/EF af 20. november 2006 (EU-Tidende 2006 nr.
L 363, side 368).« 2. I § 30, stk. 1, ændres »kan fastsætte« til: »fastsætter«.
 3. I § 30 indsættes efter stk. 1 som nye stykker:
»Stk. 2. Miljøministeren iværksætter de bevaringsforanstaltninger, der er nødvendige for at sikre, at det ikke medfører en væsentlig negativ virkning for bevaringsstatus for de arter, som er nævnt i bilag 3 til loven, når de utilsigtet indfanges eller slås ihjel.
Bevaringsforanstaltninger iværksættes på grundlag af overvågning eller yderligere undersøgelser.
 Stk. 3. Miljøministeren iværksætter de foranstaltninger, der er nødvendige for at sikre, at indsamling i naturen af enheder af de vilde dyre- og plantearter, som er nævnt i bilag 4 til loven, og udnyttelsen heraf er forenelig med hensynet til at bevare disse arter.
Stk. 4. Miljøministeren fastsætter regler for at gennemføre foranstaltninger som nævnt i stk. 2 og 3.« 4. § 31, stk. 2 og 3, ophæves, og i stedet indsættes:
 »Stk. 2. Miljøministeren undersøger hensigtsmæssigheden af at genindføre de dyre- og plantearter, der er nævnt i bilag 3 til loven, og som er naturligt hjemmehørende, når dette vil kunne bidrage til deres bevaring.
 Stk. 3. Miljøministeren fastsætter med henblik på at værne naturen regler om udsætning af bestemte dyr, der ikke findes naturligt vildtlevende i Danmark.
Stk. 4. Miljøministeren fastsætter med henblik på at værne naturen regler om, at bestemte planter, som ikke findes naturligt vildtvoksende i Danmark, kun må udplantes eller sås med særlig tilladelse.« 5. § 50, stk. 2, 2. pkt., ophæves.
 6. I § 50 indsættes efter stk. 2 som nye stykker:
»Stk. 3. Fredningsnævnet kan kun meddele dispensation fra en fredning eller en foreslået fredning, hvis det ansøgte ikke kan 1) beskadige eller ødelægge yngle- eller rasteområder i det naturlige udbredelsesområde for de dyrearter, som er nævnt i bilag 3 til loven, eller 2) ødelægge de plantearter, som er nævnt i bilag 5 til loven, i alle livsstadier.
Stk. 4. Selvom betingelserne i stk. 3 ikke er opfyldt, kan fredningsnævnet, hvis der ikke findes et tilfredsstillende alternativ, meddele dispensation.
Dispensationen må ikke hindre opretholdelse af den pågældende bestands bevaringsstatus i dens naturlige udbredelsesområde og skal have til formål at 1) beskytte vilde dyr og planter og bevare naturtyperne, 2) forhindre alvorlig skade navnlig på afgrøder, besætning, skove, fiskeri, vand og andre former for ejendom, 3) sikre hensyn til den offentlige sundhed og sikkerhed eller andre bydende nødvendige hensyn til væsentlige samfundsinteresser, herunder af social og økonomisk art, og hensyn til væsentlige gavnlige virkninger på miljøet, 4) fremme forskning og undervisning, 5) genoprette en bestand, genudsætte eller opdrætte arter, herunder kunstigt at opformere planter, eller 6) tillade indsamling eller opbevaring af enheder af arter, der er nævnt i bilag 3 til loven, i et begrænset og specificeret antal og under strengt kontrollerede betingelser.
Stk. 5. Det skal fremgå af afgørelser efter stk. 1, at betingelserne i stk. 2-4 er opfyldt.« 7. § 55 a ophæves, og i stedet indsættes:
»§ 55 a.
Regionsrådet kan give tidsbegrænsede tilskud til projekter, der bidrager til at realisere visioner og målsætninger i den regionale udviklingsplan inden for lovens formål.« 8. Efter § 56 indsættes før overskriften » Forkøbsret «:
»§ 56 a.
Tilbagesøgningskrav i forbindelse med tilskud, der er finansieret af såvel nationale midler som EU-midler, forældes i deres helhed efter de regler, der er fastsat i de gældende forordninger.« 9. I § 71 indsættes som stk. 4-6:
 »Stk. 4. Miljøministeren fastsætter med henblik på gennemførelse af Det Europæiske Fællesskabs direktiver og beslutninger på naturbeskyttelsesområdet regler om meddelelse af påbud og forbud efter § 11, stk. 1.
Stk. 5. Miljøministeren fastsætter med henblik på gennemførelse af Det Europæiske Fællesskabs direktiver og beslutninger på naturbeskyttelsesområdet regler om, i hvilke tilfælde og på hvilke vilkår 1) godkendelser kan gives efter § 8, stk. 5, nr. 7, § 15, stk. 4, nr. 7, og § 20, 2) klitfredning kan ophæves efter § 9, stk. 3, 3) tilladelser kan gives efter § 29, § 31, stk. 1, og § 32, 4) dispensationer kan gives efter § 3, stk. 1-3, og § 8, stk. 1, jf. § 65, 5) dispensationer kan gives fra regler udstedt efter § 51, stk. 1, eller fra regler som fortsat er i kraft i medfør af § 101, stk. 1, 6) bygge- eller beskyttelseslinjer kan ophæves helt eller delvist efter §§ 15-19, jf. § 69, stk. 1, og 7) afgørelser kan træffes efter regler udstedt efter § 8, stk. 6 og 7, § 15, stk. 1, § 16, stk. 1, § 17, stk. 1, og § 18, stk. 1, jf. § 65.
Stk. 6. Miljøministeren træffer passende foranstaltninger for at beskytte, opretholde eller genskabe tilstrækkeligt forskelligartede og vidtstrakte levesteder for vilde fuglearter.« 10. I § 73, stk. 2, ændres »og § 15 om strandbeskyttelseslinjen« til: », § 15 om strandbeskyttelseslinjen og reglerne i kap. 5 om beskyttelse af plante- og dyrearter m.v.« 11. Som bilag til loven indsættes bilag 3 - 5 , der affattes som bilag 1 - 3 til denne lov.
§ 2 I lov om jagt og vildtforvaltning, jf. lovbekendtgørelse nr. 747 af 21. juni 2007, foretages følgende ændringer:
 1. Fodnoten til lovens titel affattes således:
»1) Loven indeholder bestemmelser, der gennemfører dele af Rådets direktiv 79/409/EØF af 2. april 1979 om beskyttelse af vilde fugle (EF-fuglebeskyttelsesdirektivet) (EF-Tidende 1979 nr.
L 103, side 1), som senest ændret ved Rådets direktiv 2006/105/EF af 20. november 2006 (EU-Tidende 2006 nr.
L 363, side 368), og Rådets direktiv 92/43/EØF af 21. maj 1992 om bevaring af naturtyper samt vilde dyr og planter (EF-habitatdirektivet) (EF-Tidende 1992 nr.
L 206, side 7), som senest ændret ved Rådets direktiv 2006/105/EF af 20. november 2006 (EU-Tidende 2006 nr.
L 363, side 368).« 2. I § 3, stk. 2, indsættes som nye numre:
 »1) Jagt på fugle må ikke være i strid med de beskyttelsesforanstaltninger, der er truffet i disses udbredelsesområder.
 2) Jagt på fugle skal tilgodese en fornuftig udnyttelse og være økologisk afbalanceret.
3) Der må ikke drives jagt på fugle i yngletiden og på fugle under træk til redebygningsstedet.« 3. Efter § 9 indsættes:
»§ 9 a.
Miljøministeren iværksætter de bevaringsforanstaltninger, der er nødvendige for at sikre, at det ikke medfører en væsentlig negativ virkning for bevaringsstatus for de pattedyr, som er nævnt i bilag 1 til loven, når de utilsigtet indfanges eller slås ihjel.
Bevaringsforanstaltninger iværksættes på grundlag af overvågning eller yderligere undersøgelser.
 Stk. 2. Miljøministeren iværksætter de foranstaltninger, der er nødvendige for at sikre, at indsamling i naturen af enheder af de pattedyr, som er nævnt i bilag 2 til loven, og udnyttelsen heraf er forenelig med hensynet til at bevare disse arter.
Stk. 3. Miljøministeren fastsætter regler for at gennemføre foranstaltninger som nævnt i stk. 1 og 2.« 4. § 33, stk. 1, affattes således:
»Miljøministeren opretter vildtreservater på landjorden, i ferske vande og på fiskeriterritoriet for at beskytte og ophjælpe landets vildtbestande og sikre raste- og fødesøgningsområder for trækkende fugle.« 5. § 37 affattes således:
»§ 37. Miljøministeren kan fastsætte regler om regulering af vildt.
Hvis der ikke findes tilfredsstillende alternativer til reguleringen, kan regulering foretages for at 1) imødegå fare for mennesker eller menneskers sundhed, 2) imødegå risiko for smitte af mennesker eller dyr, 3) imødegå risiko for luftfartssikkerheden, 4) beskytte flora og fauna, og 5) hindre omfattende skader på bebyggelse, afgrøder, husdyr, skove, fiskeopdræt eller fiskeri- og vandområder.
 Stk. 2. For de arter, der er nævnt i bilag 1, må regler efter stk. 1 ikke hindre opretholdelse af den pågældende bestands bevaringsstatus i dens naturlige udbredelsesområde.
Stk. 3. Miljøministeren kan ved fastsættelse af regler efter stk. 1 fravige reglerne i kapitel 2, 3, 4 og 7.« 6. § 46 affattes således:
 »§ 46. Miljøministeren kan i særlige tilfælde gøre undtagelse fra bestemmelserne i § 4, stk. 1, § 18, stk. 1 og 2, § 19, stk. 2, § 23, stk. 1 og 3, § 24, § 26, § 28 og § 30, stk. 1.
Stk. 2. Miljøministeren kan, hvis der ikke findes et tilfredsstillende alternativ, gøre undtagelse fra bestemmelserne i § 8 og § 25 for at 1) imødegå fare for mennesker eller menneskers sundhed, 2) imødegå risiko for smitte af mennesker eller dyr, 3) imødegå risiko for luftfartssikkerheden, 4) beskytte flora og fauna, 5) hindre omfattende skader på bebyggelse, afgrøder, husdyr, skove, fiskeopdræt eller fiskeri- og vandområder, 6) tillade, på strengt kontrollerede betingelser, at indfange, besidde eller anvende bestemte arter af fugle i mindre mængder, 7) fremme forskning og undervisning, 8) genoprette en bestand, genudsætte eller opdrætte arter af fugle og de i bilag 1 til loven nævnte arter, eller 9) tillade indsamling eller opbevaring af enheder af de arter, der er nævnt i bilag 1 til loven, i et begrænset og specificeret antal og under strengt kontrollerede betingelser.
 Stk. 3. For de arter, der er nævnt i bilag 1, må fravigelse efter stk. 2 ikke hindre opretholdelse af den pågældende bestands bevaringsstatus i dens naturlige udbredelsesområde.
Stk. 4. Miljøministeren kan, af andre årsager end nævnt i stk. 2, i ganske særlige tilfælde gøre undtagelse fra § 25.« 7. I § 52 indsættes som stk. 4 og 5:
»Stk. 4. Miljøministeren fastsætter med henblik på gennemførelse af Det Europæiske Fællesskabs direktiver og beslutninger på naturbeskyttelsesområdet regler om, i hvilke tilfælde og på hvilke vilkår 1) dispensationer kan meddeles efter § 4, stk. 1, § 8, § 18, stk. 1 og 2, § 19, stk. 2, § 23, stk. 1 og 3, §§ 24-26, § 28 og § 30, stk. 1, jf. § 46, 2) oprettelse og nedlæggelse af vildtreservater kan finde sted efter § 33 og § 36, og 3) påbud efter § 38 kan meddeles.
Stk. 5. Miljøministeren træffer passende foranstaltninger for at beskytte, opretholde eller genskabe tilstrækkeligt forskelligartede og vidtstrakte levesteder for vilde fuglearter.« 8. I § 54, stk. 2 og stk. 3, 2. pkt ., udgår »hæfte eller«.
 9. Som bilag til loven indsættes bilag 1 og 2 , der affattes som bilag 4 og 5 til denne lov.
§ 3 I lov om miljømål m.v. for vandforekomster og internationale naturbeskyttelsesområder (miljømålsloven), jf. lovbekendtgørelse nr. 1756 af 22. december 2006, foretages følgende ændring:
 1. § 36, stk. 1, ophæves, og i stedet indsættes:
 »Miljøministeren udpeger internationale naturbeskyttelsesområder på land og på havet.
 Stk. 2. Miljøministeren kan foretage ændringer i allerede udpegede internationale naturbeskyttelsesområder.
Stk. 3. Under en bilateral samrådsprocedure mellem Danmark og Kommissionen for De Europæiske Fællesskaber med henblik på overvejelser om et områdes udpegning som internationalt naturbeskyttelsesområde, træffer miljøministeren passende foranstaltninger for at undgå forringelse af den prioriterede naturtype eller levestedet for den prioriterede art samt forstyrrelser af den prioriterede art, hvis disse forstyrrelser har betydelige konsekvenser for den prioriterede naturtype eller art.
Ministeren kan herunder bestemme, at regionsråd, kommunalbestyrelser og statslige myndigheder ved deres administration af lovgivningen er forpligtet til at beskytte området.
Foranstaltningerne gælder, indtil der er truffet beslutning om og eventuelt foretaget en udpegning af området.
 Stk. 4. Miljøministeren træffer beslutning om foranstaltninger, der kan beskytte et område, som ikke er udpeget som internationalt naturbeskyttelsesområde, men hvor nye oplysninger om forekomsten af fugle indebærer, at området skal udpeges.
Stk. 5. Ministeren fastsætter regler om beskyttelsen af de i stk. 4 nævnte områder.« § 4 I lov om beskyttelse af havmiljøet, jf. lovbekendtgørelse nr. 47 af 7. januar 2008, foretages følgende ændringer:
 1. Fodnoten til lovens titel affattes således:
 2. § 26, stk. 3, 2. pkt., ophæves.
3. I § 26, stk. 4, udgår », jf. stk. 3, 2. pkt.« 4. Efter § 45 a indsættes:
»§ 46. Miljøministeren træffer passende foranstaltninger for at undgå forringelse af naturtyperne og levestederne for arterne i internationale naturbeskyttelsesområder samt forstyrrelser af de arter, som områderne er udpeget for, hvis disse forstyrrelser har betydelige konsekvenser for målsætningerne i direktivet om bevaring af naturtyper samt vilde dyr og planter.
Ministeren kan herunder meddele påbud eller forbud, fastsætte nye vilkår og ændre eller tilbagekalde tilladelser og godkendelser.« 5. Efter § 57 indsættes:
»§ 57 a.
Miljøministeren fastsætter med henblik på opfyldelse af De Europæiske Fællesskabers direktiver og beslutninger på naturbeskyttelsesområdet regler om, i hvilke tilfælde og på hvilke vilkår 1) tilladelser kan meddeles efter § 26, stk. 1, og § 54, stk. 1, og efter regler udstedt i medfør af § 30, stk. 1-3, 2) godkendelser kan meddeles efter regler udstedt i medfør af § 33, stk. 2-3, og 3) udarbejdelse af beredskabsplaner kan ske efter § 35.« § 5 I lov om råstoffer, jf. lovbekendtgørelse nr. 784 af 21. juni 2007, foretages følgende ændringer:
 1. I § 20, stk. 4, udgår »EF-fuglebeskyttelsesområder, EF-habitatområder, Ramsarområder og«.
 2. § 20, stk. 5 , ophæves.
 3. I § 24 indsættes efter stk. 2 som nyt stykke:
»Stk. 3. Miljøministeren træffer foranstaltninger for at undgå forringelse af naturtyperne og levestederne for arterne i internationale naturbeskyttelsesområder samt forstyrrelser af de arter, som områderne er udpeget for, hvis disse forstyrrelser har betydelige konsekvenser for målsætningerne i direktivet om bevaring af naturtyper samt vilde dyr og planter.
Ministeren kan herunder meddele påbud eller forbud, fastsætte nye vilkår og ændre eller tilbagekalde tilladelser og godkendelser.« 4. I § 41 indsættes som stk. 3 og 4:
 »Stk. 3. Miljøministeren fastsætter regler, der er nødvendige for anvendelsen her i landet af De Europæiske Fællesskabers forordninger vedrørende forhold, der er omfattet af denne lov.
Stk. 4. Miljøministeren fastsætter med henblik på gennemførelse af De Europæiske Fællesskabers direktiver og beslutninger på naturbeskyttelsesområdet regler om, i hvilke tilfælde og på hvilke vilkår tilladelser efter § 7, stk. 1 og 2, og § 20, stk. 1, kan meddeles samt regler om indholdet af planlægning efter § 5 a, jf. § 6.« § 6 I lov om planlægning, jf. lovbekendtgørelse nr. 813 af 21. juni 2007, foretages følgende ændring:
 1. I § 3 indsættes efter stk. 2 som nyt stykke:
»Stk. 3. Miljøministeren fastsætter med henblik på gennemførelse af De Europæiske Fællesskabers direktiver og beslutninger på naturbeskyttelsesområdet regler om, i hvilke tilfælde og på hvilke vilkår tilladelser efter § 11 g, stk. 4, og § 35 og dispensationer fra bestemmelser i en lokalplan, jf. § 19, kan meddeles samt regler om indholdet af planlægning efter loven.« § 7 I lov om forurenet jord, jf. lovbekendtgørelse nr. 282 af 22. marts 2007, foretages følgende ændring:
 1. Efter § 62 indsættes:
»§ 62 a.
Miljøministeren fastsætter med henblik på opfyldelse af Det Europæiske Fællesskabs direktiver og beslutninger på naturbeskyttelsesområdet regler om, i hvilke tilfælde og på hvilke vilkår tilladelser efter § 8, stk. 1 og 2, og dispensationer efter § 52, stk. 2, meddeles.« § 8 I lov om skove, jf. lovbekendtgørelse nr. 793 af 21. juni 2007, foretages følgende ændring:
 1. I § 46 indsættes som stk. 4:
»Stk. 4. Miljøministeren fastsætter med henblik på gennemførelse af De Europæiske Fællesskabers direktiver og beslutninger på naturbeskyttelsesområdet regler om, i hvilke tilfælde og på hvilke vilkår 1) tilladelser kan meddeles efter § 6, 2) dispensationer kan meddeles efter lovens § 8, § 9, nr. 1 og 2, § 10, nr. 4, § 11, stk. 1, og §§ 26-28, og 3) godkendelser kan meddeles efter § 11, stk. 3 og 4.« § 9 I lov nr. 1572 af 20. december 2006 om miljøgodkendelse m.v. af husdyrbrug, foretages følgende ændringer:
 1. I § 73, stk. 1, ændres »§ 75, stk. 2,« til: »§ 75, stk. 3,«.
 2. I § 75 indsættes efter stk. 1 som nyt stykke:
»Stk. 2. Miljøministeren fastsætter med henblik på opfyldelse af De Europæiske Fællesskabers direktiver og beslutninger på naturbeskyttelsesområdet regler om, i hvilke tilfælde og på hvilke vilkår 1) tilladelser kan meddeles efter § 10, 2) godkendelser kan meddeles efter § 11, § 12 og § 16, og 3) dispensationer kan meddeles efter § 9, stk. 3, jf. § 8, stk. 1, nr. 3.« § 10 I lov om miljøbeskyttelse (miljøbeskyttelsesloven), jf. lovbekendtgørelse nr. 1757 af 22. december 2006, foretages følgende ændring:
 1. Efter § 13 indsættes:
»§ 13 a.
Miljøministeren fastsætter med henblik på opfyldelse af Det Europæiske Fællesskabs direktiver og beslutninger på naturbeskyttelsesområdet regler om, i hvilke tilfælde og på hvilke vilkår 1) tilladelser kan meddeles efter § 19, stk. 1 og 2, § 27, stk. 1, og § 28, 2) godkendelser kan meddeles efter § 33, stk. 1, §§ 38 og 39, 3) tilladelser, dispensationer, anmeldelser m.v. efter regler udstedt i medfør af § 7, stk. 1, § 19, stk. 5, og § 27, stk. 3, kan meddeles eller behandles, 4) etablering eller udvidelse af en miljøzone kan finde sted i medfør af § 14 a, og 5) planlægning af bortskaffelsen af affaldet i kommunen kan ske i medfør af § 47, stk. 2.« § 11 I lov om vandløb, jf. lovbekendtgørelse nr. 789 af 21. juni 2007, foretages følgende ændring:
 1. Efter § 70 indsættes i kapitel 12:
»§ 70 a.
Miljøministeren fastsætter med henblik på gennemførelse af Det Europæiske Fællesskabs direktiver og beslutninger på naturbeskyttelsesområdet regler om, i hvilke tilfælde og på hvilke vilkår 1) tilladelser eller godkendelser kan meddeles efter §§ 17, 18, 21, 38, 47 og 48, 2) vandløbsregulativer kan udarbejdes efter §§ 12 og 14, 3) bestemmelser om vandløb kan fastsættes efter §§ 15 og 36, 4) vandløbsrestaurering kan vedtages efter §§ 37 og 37 a, 5) offentlige pumpeanlæg kan oprettes efter § 39, og 6) flodemål for opstemningsanlæg kan fastsættes efter § 49.« § 12 I lov om okker (okkerloven), jf. lovbekendtgørelse nr. 786 af 21. juni 2007, foretages følgende ændring:
 1. Efter § 14 a indsættes før overskriften »Straf«:
»§ 14 b.
Miljøministeren fastsætter med henblik på gennemførelse af Det Europæiske Fællesskabs direktiver og beslutninger på naturbeskyttelsesområdet regler om, i hvilke tilfælde og på hvilke vilkår godkendelse efter §§ 2 og 3 kan meddeles.« § 13 I lov om vandforsyning m.v., jf. lovbekendtgørelse nr. 71 af 17. januar 2007, foretages følgende ændring:
 1. I § 2 indsættes som stk. 2:
»Stk. 2. Miljøministeren fastsætter med henblik på opfyldelse af Det Europæiske Fællesskabs direktiver og beslutninger på naturbeskyttelsesområdet regler om, i hvilke tilfælde og på hvilke vilkår, 1) tilladelser eller dispensationer kan meddeles efter §§ 18, 20, 21, 25-27 og 69, stk. 2, 2) påbud kan meddeles efter § 36, 3) indsatsplaner administreres efter § 13, og 4) regler om indretningen, placeringen og vedligeholdelsen af vandindvindingsanlæg, om forsyningsanlæg og om vandanlæg udarbejdes efter § 56.« § 14 I lov om beskyttelse af de ydre koge i Tøndermarsken, jf. lovbekendtgørelse nr. 792 af 21. juni 2007, foretages følgende ændring:
 1. Efter § 49 a indsættes i kapitel 10:
»§ 49 b.
Miljøministeren fastsætter med henblik på gennemførelse af Det Europæiske Fællesskabs direktiver og beslutninger på naturbeskyttelsesområdet regler om, i hvilke tilfælde og på hvilke vilkår der kan meddeles dispensationer efter § 38, stk. 1 og 2.« § 15 I lov om miljø og genteknologi, jf. lovbekendtgørelse nr. 811 af 21. juni 2007, foretages følgende ændring:
 1. Efter § 27 indsættes:
»§ 28. Miljøministeren fastsætter med henblik på gennemførelse af Det Europæiske Fællesskabs direktiver og beslutninger på naturbeskyttelsesområdet regler om, i hvilke tilfælde og på hvilke vilkår der kan meddeles godkendelser efter § 9.« § 16 Loven træder i kraft den 1. juli 2008.
§ 17 Loven gælder ikke for Færøerne og Grønland.
 Stk. 2. § 4 kan ved kongelig anordning sættes i kraft for Grønland med de afvigelser, som de særlige grønlandske forhold tilsiger.
 Stk. 3. § 7 kan ved kongelig anordning sættes i kraft for Færøerne og Grønland med de afvigelser, som de særlige færøske eller grønlandske forhold tilsiger.
Bilag 1 »Bilag 3 Bilag 2 »Bilag 4 Bilag 3 »Bilag 5 Bilag 4 »Bilag 1 Bilag 5 »Bilag 2 Bemærkninger til lovforslaget Almindelige bemærkninger 1. Indledning 1.1. Lovforslagets baggrund m.v.
Lovforslagets formål er at gennemføre ændringer i en række natur- og miljøbeskyttelseslove som følge af, at Danmark i juli 2006 modtog to åbningsskrivelser fra Europa-Kommissionen vedrørende den danske gennemførelse af fuglebeskyttelsesdirektivet og habitatdirektivet.
I åbningsskrivelserne påpegede Kommissionen mangler ved primært den formelle gennemførelse af direktiverne i dansk ret.
 I besvarelserne af åbningsskrivelserne oplyste den danske regering, at regeringen allerede havde taget initiativ til i Folketingssamlingen 2006-07 at fremsætte forslag til ændring af en række love, der supplerer den eksisterende gennemførelse af direktiverne, og at regeringen - i lyset af Kommissionens kritik - ville fremsætte lovforslag i Folketingssamlingen 2007-08 med henblik på yderligere at supplere gennemførelsen af direktiverne.
1.2. Oversigt over lovforslaget Lovforslaget indeholder forslag til ændringer i primært naturbeskyttelsesloven og jagt- og vildtforvaltningsloven, men også enkelte ændringer i miljømålsloven, havmiljøloven, jordforureningsloven, råstofloven, skovloven, planloven, lov om miljøgodkendelse af husdyrbrug m.v., miljøbeskyttelsesloven, vand­løbs­lo­ven, okkerloven, vandforsyningsloven, lov om beskyttelse af de ydre koge i Tøndermarsken og miljø- og genteknologiloven.
 Lovforslaget indeholder en række ændringer som opfølgning på regeringens svar på Europa-Kommissionens åbningsskrivelser af 4. juli 2006 med henblik på at opfylde en række primært formelle krav til gennemførelsen af direktiverne.
 Ændringerne omfatter bl.a.:
  Bestemmelser, der præciserer en pligt for miljøministeren til at udpege internationale naturbeskyttelsesområder.
  Bestemmelser, der fastsætter en pligt for miljøministeren til at fastsætte de regler og foranstaltninger, som er nødvendige for gennemførelsen eller anvendelsen her i landet af De Europæiske Fællesskabers direktiver, herunder habitatdirektivet og fuglebeskyttelsesdirektivet.
  Bestemmelser, der fastsætter pligt for myndighederne til at anvende hjemler til indgreb, hvis en aktivitet har betydelige konsekvenser for målsætninger for Natura 2000-områder.
  Bestemmelser, der gennemfører habitatdirektivets artikel 16 og fuglebeskyttelsesdirektivets artikel 9 (fravigelsesbestemmelser).
  Bestemmelser, der fastsætter pligt for myndighederne til på baggrund af overvågningen evt. at iværksætte bevaringsforanstaltninger for arter, der er opført på habitatdirektivets bilag IV og V.
  Bestemmelser, der gennemfører fuglebeskyttelsesdirektivets principper for jagt.
I folketingssamlingen 2006/2007 har Folketinget vedtaget en række ændringer af det daværende Transport- og Energiministeriums lovgivning på energiområdet samt om havne og kystbeskyttelse med henblik på at gennemføre direktiver om naturbeskyttelse på havet.
Transportministeriet overvejer en supplerende implementering på vej- og jernbaneområdet.
Det forventes også, at der på Forsvarsministeriets område kommer et lovforslag, der implementerer fuglebeskyttelsesdirektivet og habitatdirektivet, at Ministeriet for Fødevarer, Landbrug og Fiskeri fremsætter forslag til ændring af fiskerilovgivningen, samt at Erhvervs- og Økonomiministeriet fremsætter forslag til ændringer af byggelovgivningen under hensyntagen til habitatdirektivet.
Lovforslaget indeholder ikke forslag til bestemmelser, der supplerer den gældende gennemførelse af habitatdirektivets artikel 12, stk. 1, litra b og d og fuglebeskyttelsesdirektivets artikel 5, som ikke er omfattet af Europa-Kommissionens åbningsskrivelser.
Miljøministeriet forbereder i dialog med jordbrugets organisationer og de grønne organisationer et lovforslag herom, som forventes fremsat i Folketingssamlingen 2008-09.
2. Redegørelse for hovedpunkterne i lovforslaget, opstillet efter lovområde 2.1. Lov om naturbeskyttelse 2.1.1. Gældende ret Naturbeskyttelsesloven indeholder en række bestemmelser, som giver miljøministeren mulighed for, men ikke pligt til at fastsætte regler og gennemføre foranstaltninger, som er nødvendige for gennemførelsen eller anvendelsen her i landet af De Europæiske Fællesskabers direktiver, herunder habitatdirektivet og fuglebeskyttelsesdirektivet.
2.1.2. Forslagets indhold Som opfølgning på regeringens svar på Kommissionens åbningsskrivelser stilles der forslag om:
  Bestemmelser, der fastsætter en pligt for miljøministeren til at fastsætte regler og gennemføre foranstaltninger, som er nødvendige for gennemførelsen eller anvendelsen her i landet af De Europæiske Fællesskabers direktiver, herunder habitatdirektivet og fuglebeskyttelsesdirektivet.
  Bestemmelser, der fastsætter pligt for myndighederne til at iværksætte bevaringsforanstaltninger for arter, der er opført på habitatdirektivets bilag IV og V.
 Der stilles endvidere forslag om:
  Bestemmelser, der fastsætter en pligt for miljøministeren til at undersøge hensigtsmæssigheden af at genindføre visse dyre- og plantearter.
  Bestemmelser, der formaliserer, at fredningsnævnene ikke kan dispensere i strid med habitatdirektivets fravigelsesregler.
2.2. Lov om jagt og vildtforvaltning 2.2.1. Gældende ret Jagt- og vildtforvaltninglovens regler skal ses i sammenhæng med den øvrige miljølovgivning, jf. afsnit 2.1.1.
 Loven bemyndiger miljøministeren til bl.a.:
 at fastsætte jagttider for fugle og pattedyr,  at oprette vildtreservater for blandt andet at beskytte vildtet mod forstyrrelser,  i begrænset omfang at fastsætte regler, der beskytter pattedyr og fugles levesteder.
2.2.2. Forslagets indhold Som opfølgning på regeringens svar på Kommissionens åbningsskrivelser stilles der forslag om  bestemmelse, som præciserer principperne for at fastlægge jagttider,  bestemmelser, der fastsætter en pligt for miljøministeren til at fastsætte regler og gennemføre foranstaltninger, som er nødvendige for gennemførelsen eller anvendelsen her i landet af De Europæiske Fællesskabers direktiver,  bestemmelser, der gennemfører habitatdirektivets artikel 16 og fuglebeskyttelsesdirektivets artikel 9,  bestemmelser, der fastsætter pligt for myndighederne til at iværksætte bevaringsforanstaltninger for arter, der er opført på habitatdirektivets bilag IV og V.
2.3. Lov om miljømål m.v. for vandforekomster og internationale naturbeskyttelsesområder 2.3.1. Gældende ret Miljømålsloven indeholder regler om, at miljøministeren kan udpege og ændre internationale naturbeskyttelsesområder, men ikke pligt til at udpege områder.
2.3.2. Forslagets indhold Som opfølgning på regeringens svar på Europa-Kommissionens åbningsskrivelser foreslås der derfor en bestemmelse, der forpligter miljøministeren til at udpege internationale naturbeskyttelsesområder.
Der foreslås endvidere indført en pligt til at beskytte områder, der skal udpeges som fuglebeskyttelsesområder, og områder, som rummer efter habitatdirektivet prioriterede arter eller naturtyper, og som Europa-Kommissionen finder bør udpeges.
2.4. Lov om beskyttelse af havmiljøet 2.4.1. Gældende ret Havmiljøloven indeholder en bestemmelse om, at miljøministeren kan fastsætte regler om tilladelser til udledning i havet i forbindelse med forskning og forureningsbekæmpelse.
 Loven indeholder endvidere regler om mulighed for indgreb overfor gældende tilladelser m.v., herunder revision af vilkår, efter loven.
2.4.2. Forslagets indhold Havmiljøloven indeholder ikke et krav om, at tilladelser til udledning i forbindelse med forskning og forureningsbekæmpelse skal følge procedurerne i habitatdirektivets artikel 6, stk. 3 og stk. 4, om konsekvensvurdering m.v. lovforslaget indfører dette krav.
Loven indeholder ikke regler, der gennemfører pligten til efter habitatdirektivets artikel 6, stk. 2, at gribe ind overfor gældende tilladelser m.v.
Lovforslaget indføjer en sådan pligt i havmiljøloven.
 Som opfølgning på regeringens svar på Kommissionens åbningsskrivelse stilles endvidere forslag om en bestemmelse, der fastsætter en egentlig pligt for miljøministeren til at fastsætte regler og gennemføre foranstaltninger, som er nødvendige for gennemførelsen eller anvendelsen her i landet af De Europæiske Fællesskabers direktiver, herunder habitatdirektivet og fuglebeskyttelsesdirektivet.
2.5. Lov om råstoffer 2.5.1. Gældende ret Råstofloven giver miljøministeren mulighed for at ændre tilladelser m.v. til indvinding af råstoffer på havet.
2.5.2. Forslagets indhold Loven indeholder ikke bestemmelser, der gennemfører pligten til efter habitatdirektivets artikel 6, stk. 2, om nødvendigt at begrænse eller tilbagekalde tilladelser m.v. til råstofindvinding på havet.
Som opfølgning på regeringens svar på Kommissionens åbningsskrivelser foreslås indføjet en sådan pligt i loven.
 Der stilles endvidere forslag om en bestemmelse, der fastsætter en egentlig pligt for miljøministeren til at fastsætte sådanne regler om i hvilke tilfælde og på hvilke vilkår, der kan meddeles tilladelser, som er nødvendige for opfyldelsen af De Europæiske Fællesskabers direktiver og beslutninger på naturbeskyttelsesområdet, herunder habitatdirektivet og fuglebeskyttelsesdirektivet.
2.6. Lov om planlægning 2.6.1. Gældende ret Planloven giver miljøministeren hjemmel, men ingen pligt til at sikre, at der i forbindelse med myndighedernes stillingtagen til planer og projekter fortages en vurdering af planer og projekters eventuelle påvirkning af internationale naturbeskyttelsesområder og af beskyttede arters yngle- og rasteområder og beskyttede plantearters levesteder.
2.6.2. Forslagets indhold Som opfølgning på regeringens svar på Kommissionens åbningsskrivelse stilles forslag om en bestemmelse, der fastsætter en egentlig pligt for miljøministeren til at fastsætte sådanne regler om i hvilke tilfælde og på hvilke vilkår, der kan meddeles tilladelser m.v., og regler om indholdet af planlægningen efter loven, som er nødvendige for opfyldelsen af De Europæiske Fællesskabers direktiver og beslutninger på naturbeskyttelsesområdet, herunder habitatdirektivet og fuglebeskyttelsesdirektivet.
2.7. Lov om forurenet jord, lov om skove, lov om miljøgodkendelse m.v. af husdyrbrug, lov om miljøbeskyttelse, lov om vandløb, lov om okker, lov om vandforsyning, lov om beskyttelse af de ydre koge i Tøndermarskloven og lov om miljø og genteknologi 2.7.1. Gældende ret De nævnte love indeholder ingen regler, hvorefter ministeren har en pligt til at sikre, at der i forbindelse med myndighedernes stillingtagen til projekter m.v. fortages en vurdering af projektets eventuelle påvirkning af internationale naturbeskyttelsesområder og af beskyttede arters yngle- og rasteområder og beskyttede plantearters levesteder.
2.7.2. Forslagets indhold Som opfølgning på regeringens svar på Kommissionens åbningsskrivelse stilles forslag om, at der i disse love indføjes en bestemmelse, hvorefter miljøministeren har pligt til at fastsætte sådanne regler om i hvilke tilfælde og på hvilke vilkår, der kan meddeles dispensationer, tilladelser, godkendelser m.v., som er nødvendige for opfyldelsen af De Europæiske Fællesskabers direktiver og beslutninger på naturbeskyttelsesområdet, herunder habitatdirektivet og fuglebeskyttelsesdirektivet.
3. Offentlige økonomiske og administrative konsekvenser for stat, regioner og kommuner 3.1. Staten Lovforslaget har ingen væsentlige administrative og økonomiske konsekvenser for staten.
Iværksættelse af evt. bevaringsforanstaltninger efter lovforslagets § 1, nr. 3, § 2, nr. 3, og § 3 nr. 2, kan medføre begrænsede udgifter, som vil kunne afholdes indenfor de gældende bevillinger efter naturbeskyttelsesloven, hhv. jagt- og vildtforvaltningsloven.
3.2 Regionerne Lovforslaget har ingen økonomiske eller administrative konsekvenser for regionerne.
Lovforslaget ændrer ikke ved kommuners og regioners kompetencer eller opgavebyrde i gennemførelsen af naturdirektiverne.
3.3 Kommunerne Lovforslaget har ingen økonomiske eller administrative konsekvenser for kommunerne, jf. ovenfor.
4. Økonomiske og administrative konsekvenser for erhvervslivet Lovforslaget har ingen økonomiske eller administrative konsekvenser for erhvervslivet.
5. Administrative konsekvenser for borgerne Lovforslaget har ingen administrative konsekvenser for borgerne.
6. De miljømæssige konsekvenser Lovforslaget har til formål at forbedre den formelle gennemførelse af habitat- og fuglebeskyttelsesdirektiverne.
En præcis retlig ramme for forpligtelserne vil understøtte det generelle arbejde for at sikre naturtyper, levesteder for arter og arter af fællesskabsbetydning, om end de fleste af de foreslåede lovændringer formaliserer en allerede gældende praksis.
7. Forholdet til EU-retten Lovforslaget indeholder bestemmelser, der gennemfører dele af Rådets direktiv 79/409/EØF af 2. april 1979 om beskyttelse af vilde fugle (EF-fuglebeskyttelsesdirektivet) (EF-Tidende 1979 nr.
L 103, side 1), som senest ændret ved Rådets direktiv 2006/105/EF af 20. november 2006 (EU-Tidende 2006 nr.
L 366 side 368) og Rådets direktiv 92/43/EØF af 21. maj 1992 om bevaring af naturtyper samt vilde dyr og planter (EF-habitatdirektivet) (EF-Tidende 1992 nr.
L 206, side 7), som senest ændret ved Rådets direktiv 2006/105/EF af 20. november 2006 (EU-Tidende 2006 nr.
L 366 side 368).
8. Hørte parter Advokatrådet/Advokatsamfundet, Affalddanmark, Akademiet for de tekniske Videnskaber, Akademirådet, Akademikernes Centraladministration, Altinex Oil Denmark, Arbejderbevægelsens Erhvervsråd, Arbejdstilsynet, ATV, August Krogh Instituttet, Beredskabsstyrelsen, Bilfærgernes Rederiforening, Biologiforbundet, Biologisk Institut, Botanisk Museum, Campingrådet, Centralorganisationen af industriansatte i Danmark (CO-industri), Dakofa, Danmarks Fiskeindustri- og Eksportforening, Danmarks Fiskeriforening, Danmarks Idræts-Forbund, Danmarks Jægerforbund, Danmarks Naturfredningsforening, Danmarks Rederiforening, Danmarks Skibsmæglerforening, Danmarks Sportsfiskerforbund, Danmarks Vindmølleforening, Dansk Amatørfiskerforening, Dansk Amatørfiskerforening af 1978, Dansk Akvakultur, Dansk Arbejdsgiverforening, Dansk Bilharziose Laboratorium, Dansk Botanisk Forening, Dansk Byggeri, Dansk Bøssemager- og Vaabenhandlerforening, Dansk Energi, Dansk Energi Brancheforening, Dansk Erhvervsfremme, Dansk Erhvervsgartnerforening, Dansk Firmaidrætsforbund.
DFIF, Dansk Fritidsfiskerforbund, Dansk Handel og Service, Dansk Industri, Dansk Landbrug, Dansk Landbrugsrådgivning, Dansk Land- og Strandjagt, Dansk Metal, Dansk Ornitologisk Forening, Dansk Skovforening, Dansk Skytteunion, Dansk Transport og Logistik, Danske Havne, Danske Herregårdsjægere, Danske Maritime, Dansk Zoologisk Konservatorforening, Danske Grus- og Stenindustri, Danske Gymnastik- og Idrætsforeninger, Danske Landskabsarkitekter, Danske Museer, DANVA (Dansk Vand- og Spildevandsforening), De Samvirkende Invalideorganisationer, Den Danske Dyrlægeforening, Den Danske Landinspektørforening, Det Norske Veritas (DNV), Det Økologiske Råd & Selskab, DONG, DHI, DMU, Dyrenes Beskyttelse, Elsam, Embedslægeforeningen, Energi E2, Energinet.dk, Entomologisk Fagforbund, Eurofins, 3F Fagligt Fælles Forbund, Ferskvandsfiskeriforeningen for Danmark, Forbrugerrådet, FORCE Technology, Foreningen af Bioteknologiske Industrier i Danmark, Foreningen af Dansk Fjervildtopdræt, Foreningen af Danske Biologer, Foreningen af Danske Buejægere, Foreningen af Danske privathavne i Danmark, Foreningen af Lystbådehavne i Danmark, Foreningen af Danske Ral- og Sandsugere, Foreningen af Naturfredningsformænd i Danmark, Foreningen af Rådgivende Ingeniører, Foreningen Regnskovsgruppen Nepenthes, Forskningscenter Risø, Biosystems, Friluftsrådet, Fritidshusejernes Landsforening, Genanvendelse af organiske restprodukter til landbrugsformål, Greenpeace Danmark, Greenteam, Grøn Hverdag, GTS  Godkendt Teknologisk Service, Hedeselskabet, HESS Denmark, HTS-A Arbejdsgiver- og Erhvervsorganisationen, HTSI, Håndværksrådet, International Transport Danmark, Jagt- og Skovbrugsmuseet, Kalk- og Teglværksforeningen, Kolonihaveforbundet, Kommunale Tjenestemænd og overenskomstansatte (KTO), Kommunekemi, Konkurrencestyrelsen, KVL/KU Institut for Økologi, Kyst, Land & Fjord, Københavns Havn, Københavns Universitet, Landbrugets Rådgivningscenter, Landbrugsrådet, Landsforeningen af danske slagtekalveproducenter, Landsforeningen for Bygnings- og Landskabskultur, Landsforeningen Levende Hav, LO (Landsorganisationen i Danmark), Lægemiddelstyrelsen, Margarine Industri Foreningen, Mejeriforeningen, MINA (tidligere DAVID), Mærsk Olie & Gas A/S, Naturhistorisk Museum Århus, Natur- og Ungdom, NOAH, Nordisk Konservatorforbund, NSOC-D, Oliebranchens Fællesrepræsentation (OFR), Panuminstituttet, Parcelhusejernes Landsforening, Praktisk Økologi, Rederiforeningen af 1895, Rederiforeningen for mindre skibe, Skov og Landskab, Skovdyrkerforeningerne, Småskovsforeningen Danmark, Statens Lufthavnsvæsen, Syddansk Universitet, Søfartens Ledere, Teknologirådet, Teknologisk Institut, Verdensnaturfonden, Visit Denmark, Zoologisk Museum, Økologisk Landsforening.
9. Sammenfattende skema Bemærkninger til de enkelte bestemmelser  adgangen til visse arealer,  midlertidigt eller lokalt forbud mod indsamling af individer i naturen og udnyttelse af visse bestande,  regulering af indsamlingsperioder eller indsamlingsmåder,  jagt- eller fiskeriregler, der tager hensyn til sådanne bestandes bevaring,  indførelse af en ordning med indsamlingstilladelser eller kvoter,  regulering af køb, salg, udbud til salg, opbevaring eller transport med henblik på salg af enheder,  opdræt i fangenskab under strengt kontrollerede former med henblik på at reducere indsamlingen i naturen, og  vurdering af de vedtagne foranstaltningers virkning.
 oprettelse af beskyttede områder  vedligeholdelse og forvaltning af levesteder i og uden for de beskyttede områder  genskabelse af ødelagte biotoper  oprettelse af nye biotoper.
Til § 2  at jagt på fugle ikke må være i strid med de beskyttelsesforanstaltninger, der er truffet i disses udbredelsesområder,  at jagt på fugle skal tilgodese en fornuftig udnyttelse og være økologisk afbalanceret, samt  at der ikke drives jagt på fugle i yngletiden og på fugle under træk til redestedet.
 at der ikke bør drives jagt i perioden 1. februar  31. august,  at der ikke bør fastsættes jagttid på sjældne eller truede arter eller  at arter, der generelt eller lokalt har et utilfredsstillende lavt bestandsniveau bør beskyttes  adgangen til visse arealer,  midlertidigt eller lokalt forbud mod indsamling af individer i naturen og udnyttelse af visse bestande,  regulering af indsamlingsperioderne eller indsamlingsmåderne,  jagt- eller fiskeriregler, der tager hensyn til sådanne bestandes bevaring,  indførelse af en ordning med indsamlingstilladelser eller kvoter,  regulering af køb, salg, udbud til salg, opbevaring eller transport med henblik på salg af enheder,  opdræt i fangenskab under strengt kontrollerede former med henblik på at reducere indsamlingen i naturen, og  vurdering af de vedtagne foranstaltningers virkning.
 hvilke arter, der er omfattet af undtagelsen,  hvilke fangst- eller drabsmidler, -indretninger eller -metoder, der tillades,  hvilke vilkår med hensyn til tid og sted,  hvilken myndighed, som har bemyndigelse til at erklære, at de fastsatte betingelser er opfyldt, og til at træffe afgørelse om hvilke midler, indretninger eller metoder, der kan bringes i anvendelse af hvilke personer, og  hvilken kontrol, der skal føres.
Til § 3 1) arter, der trues af udslettelse, 2) arter, der er følsomme over for bestemte ændringer af deres levesteder, 3) arter, der anses for sjældne, fordi bestanden er ringe eller den lokale udbredelse er begrænset, 4) andre arter, der kræver speciel opmærksomhed på grund af deres levesteders særlige beskaffenhed.
Til § 4 Til § 5 Til § 6 Til § 7 Til § 8-15 Til § 16 Til § 17 Lovforslaget sammenholdt med gældende lov 1) Loven indeholder bestemmelser, der gennemfører dele af Rådets direktiv 79/409/EØF af 2. april 1979 om beskyttelse af vilde fugle (EF-fuglebeskyttelsesdirektivet) (EF-Tidende 1979 nr.
L 103, side 1), som senest ændret ved Rådets direktiv 2006/105/EF af 20. november 2006 (EU-Tidende 2006 nr.
L 363, side 368), og Rådets direktiv 92/43/EØF af 21. maj 1992 om bevaring af naturtyper samt vilde dyr og planter (EF-habitatdirektivet) (EF-Tidende 1992 nr.
L 206, side 7), som senest ændret ved Rådets direktiv 2006/105/EF af 20. november 2006 (EU-Tidende 2006 nr.
L 363, side 368).
