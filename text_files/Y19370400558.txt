 Direktoratet udtaler, at når en restejendom bortskødes forinden de  

 fraskilte parceller, må tinglysningsdommeren ved skødets tinglysning kunne  

 forlange fremlagt et af matrikelmyndigheden attesteret kort over  

 restejendommen.
I en hertil indkommen Skrivelse har D'Hrr.
Sagførere oplyst, at der ved  

 Udstykningsapprobation af - - - blev fraskilt P.s Landbrugsejendom Matr.
Nr.  

 4d, 38b og 40h U. by og Sogn Parcellerne Matr.
Nr. 40p og 40q, hvoraf P.  

 agter at beholde Parcellen Matr.
Nr. 40p, medens Hovedparcellen er solgt til  

 S., og at paagældende Dommerkontor ved Anmeldelsen til Tinglysning af skødet  

 paa Hovedparcellen under Henvisning til Bestemmelserne i  

 Tinglysningsanordningens § 17 B, I, 3, jfr.
Lov Nr. 108 af 3. April 1925, §  

 1, 4. Stk., har forlangt forevist et af Direktoratet for Matrikulsvæsenet  

 attesteret Kort over denne.
D'Hrr. har derhos udbedt Dem en Udtalelse herfra  

 om, hvorvidt dette Forlangende er berettiget, idet der ikke er blevet  

 udfærdiget noget Udstykningskort over Hovedparcellen, eventuelt om det ikke  

 til Fyldestgørelse af Lovens Krav maatte være tilstrækkeligt at forevise de  

 attesterede Udstykningskort over de fraskilte Parceller.
 Foranlediget heraf skal man tjenstlig meddele, at Spørgsmaalet henhører  

 under Domstolenes Afgørelse, men Ministeriet formener, at Dommerkontoret i  

 Tilfælde som det foreliggende, hvor Hovedparcellen bortskødes forinden de  

 fraskilte Parceller, maa være berettiget til ved Skødets Tinglysning at  

 forlange fremlagt en af Matrikulsdirektoratet attesteret Kopi af  

 Matrikulskortet over Hovedparcellen.
 (* 1) Offentliggjort i Tidsskrift for Opmålings- og Matrikelvæsen 14 bind  

 side 460.
