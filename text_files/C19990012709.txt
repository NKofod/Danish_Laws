 Cirkulæreskrivelse om  

 godtgørelse for statslige pålæg om afgift på  

 dieselolie til motorbrændstof og registreringsafgift af  

 motorkøretøjer m.v.
Ved lov nr. 325 af 28. maj 1999 om ændring af forskellige  

 afgiftslove, lov om vægtafgift af motorkøretøjer m.v.,  

 lov om afgift efter brændstofforbrug for visse personbiler og lov om  

 registreringsafgift af motorkøretøjer m.v. sker der  

 ændringer i afgiftsatserne.
Lov nr. 325 er vedtaget den 25. maj 1999,  

 optaget i Lovtidende den 29. maj 1999 og trådte i kraft den 1. juni  

 1999.
 Ved denne ændringslov sker der bl.a. en  

 forhøjelse af afgiften på dieselolie brugt til  

 motorbrændstof og af registreringsafgiften af  

 motorkøretøjer.
Godtgørelse til entreprenøren Bygherrer med bygge- og anlægsarbejder, der  

 udføres efter By- og Boligministeriets cirkulære nr. 174 af 10.  

 oktober 1991 om pris og tid på bygge- og anlægsarbejder m.v., kan  

   ud over den faste pris   yde entreprenøren godtgørelse for de  

 samlede udgiftsstigninger, der kan dokumenteres at være en direkte  

 følge af ovennævnte lov nr. 325. Det er en betingelse for  

 opnåelse af godtgørelse for merudgifterne, at tilbud er afgivet  

 før den 29. maj 1999, som er datoen for lovens optagelse i  

 Lovtidende.
 Udgiftsstigninger som følge af disse  

 afgiftsstigninger kan godtgøres, hvis kravet overstiger i alt 20.000  

 kr., eller overstiger 2 pct. af entreprisesummen, dog mindst 5.000 kr.
Godtgørelse til underentreprenør Er en entreprenør i henhold til sin aftale med en  

 underentreprenør forpligtet til at yde godtgørelse til denne  

 for ovennævnte afgifter, kan tilsvarende godtgørelse ydes  

 entreprenøren af bygherren.
 Godtgørelse kan i alle tilfælde ydes,  

 såfremt underentreprenørens krav overstiger 20.000 kr., eller  

 overstiger 2 pct. af entreprisesummen, dog mindst 5.000 kr.
 Det er en betingelse, at der er tale om et egentligt  

 underentrepriseforhold og ikke blot et leveranceforhold.
Dokumentation Bygherren må tage stilling til hvilken  

 dokumentation, der anses for at være tilstrækkelig.
