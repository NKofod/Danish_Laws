 I januar 1998 ordinerede øjenlægen fortsat brug af briller og  

 iværksatte endvidere behandling for amblyopi ("dovent øje") med  

 øjendråber.
 I juli 1998 konstaterede øjenlægen, at drengens synsstyrke  

 på de to øjne var blevet mindre, men ved en kontrol i december  

 1998 var synsstyrken steget en smule. Øjenlægen ordinerede  

 herefter nye brilleglas, der fortsat korrigerede for bygningsfejlen, men kun  

 delvist for langsynetheden.
 Efterfølgende blev drengen undersøgt hos en optiker og en  

 anden øjenlæge, som ordinerede en brille, der korrigerede fuldt  

 for såvel bygningsfejlen som langsynetheden.
Klage over øjenlæges behandling  

 af barn med bygningsfejl og langsynethed Patientklagenævnet fandt ikke grundlag for kritik af  

 øjenlægens behandling af drengen.
Nævnet lagde vægt på, at drengen ved den første  

 undersøgelse i februar 1996 fik konstateret en mindre bygningsfejl og  

 en moderat langsynethed på begge øjne.
Da drengen ikke havde  

 tendens til skelen, og synsstyrken i øvrigt var normal for alderen,  

 fandt nævnet, at øjenlægen på relevant vis  

 skønnede, at det endnu ikke var nødvendigt at påbegynde  

 en behandling.
 Nævnet kunne i den forbindelse oplyse, at mindre grader af  

 bygningsfejl og langsynethed hos små børn normalt ikke  

 korrigeres med brilleglas, hvis alt i øvrigt peger mod en normal  

 synsudvikling.
 Nævnet lagde endvidere vægt på, at  

 øjenlægen ved den efterfølgende undersøgelse i  

 januar 1997 ordinerede behandling med briller, da han fandt, at der var  

 risiko for udvikling af amblyopi.
Videre lagde nævnet vægt på, at øjenlægen  

 ved undersøgelsen i januar 1998 konstaterede en tiltagende forskel i  

 synsstyrke som tegn på begyndende amblyopi.
Han supplerede derfor  

 på relevant vis brillebehandlingen med Skopolamin-dråber.
 Endelig lagde nævnet vægt på, at øjenlægen  

 i december 1998 ændrede drengens brilleglas i en svagere retning, da  

 han konstaterede, at hans syn var blevet bedre.
