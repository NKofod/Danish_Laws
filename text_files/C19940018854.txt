Som følge af vedtagelse af lov nr. 449 af 1. juni 1994 om ændring af lov  

 om delpension (Ændringer som følge af indførelse af delefterløn m.v.), der  

 træder i kraft den 1. januar 1995, ændres Socialministeriets bekendtgørelse  

 om delpension til personer med indtægt ved selvstændig erhvervsvirksomhed  

 m.fl., bekendtgørelse om delpension og cirkulære om delpension i  

 overensstemmelse hermed.
Der henvises til Socialministeriets  

 orienteringsskrivelse af 26. maj 1994, hvori de nævnte ændringer i lov om  

 delpension er beskrevet.
 Bekendtgørelserne og cirkulæret træder i kraft den 1. januar 1995. Der  

 henvises dog til overgangsbestemmelsen, der er beskrevet under pkt. 1. Kopi  

 af korrektureksemplarer af bekendtgørelserne og cirkulæret er vedlagt til  

 orientering.
 1. Bekendtgørelse om delpension til personer med  

 indtægt ved selvstændig erhvervsvirksomhed m.fl.
 Reglerne for de selvstændige erhvervsdrivende ændres, således at de  

 bringes i overensstemmelse med de ændringer, der er sket som følge af  

 vedtagelse af de nævnte ændringer i lov om delpension.
Dette betyder, at - basisbeløbet nedsættes til 82 pct. af det maksimale beløb, der kan  

 udbetales i sygedagpenge, jfr. § 5, - reglen om nedsættelse af delpensionen efter 2 1/2 år ophæves, - reglen om, at delpensionen ved den første delpensionsberegning ikke kan  

 overstige 90 pct. af forskellen mellem indtægten før og efter overgang til  

 delpension ophæves, herunder reglerne om fastsættelse og regulering af den  

 årlige indtægt efter overgang til delpension, - reglerne om årlig fastsættelse af delpensionen hver 1. oktober på  

 grundlag af modtagerens seneste årlige selvstændige erhvervsindtægt ophæves  

 og erstattes af en bestemmelse om, at selvstændige erhvervsdrivende hver 1.  

 oktober skal godtgøre, at arbejdstiden årligt udgør en gennemsnitlig ugentlig  

 arbejdstid på 18 1/2 time, jf. § 11 i bekendtgørelse om delpension.
 Ved kommunens vurdering af om arbejdstidsbetingelsen fortsat er opfyldt,  

 anvendes samme fremgangsmåde som ved vurderingen i forbindelse med overgang  

 til delpension og vurderingen efter den første 6-måneders periode, jf. § 4,  

 stk. 2, i bekendtgørelse om delpension til personer med indtægt ved  

 selvstændig erhvervsvirksomhed m.fl. og § 10 i bekendtgørelse om delpension  

 samt pkt. 33-36 i Socialministeriets vejledning af 26. februar 1992 om  

 delpension.
 Det tilføjes, at den seneste årlige indtægt inden overgang til delpension  

 efter bekendtgørelsens § 2, stk. 1, nr. 6, automatisk nedsættes som følge af,  

 at basisbeløbet nedsættes.
 Overgangsbestemmelsen i bekendtgørelsens § 6 svarer til de  

 overgangsregler, der er fastsat i lov nr. 449 af 1. juni 1994 om delpension.  

 Der henvises til Socialministeriets orienteringsskrivelse af 26. maj 1994.
 Delpension til selvstændige erhvervsdrivende, der har ansøgt om delpension  

 før den 20. april 1994, beregnes og reguleres således i de første 2 1/2 år  

 efter overgang til delpension efter de indtil den 1. januar 1995 gældende  

 bestemmelser.
 Der er herudover foretaget mindre redaktionelle ændringer.
2. Bekendtgørelse om delpension Reglen i bekendtgørelsens § 2 om opgørelse af arbejdstid for personer,  

 hvis arbejdstid ikke kendes er ændret som følge af omlægning af statistikken  

 vedrørende den gennemsnitlige timeløn for ikke-faglærte mandlige og  

 kvindelige arbejdere.
 Der er herudover foretaget ændringer som følge af ophævelse af 90 pct.  

 kontrollen i delpensionsloven og som følge af indførelse af delefterløn.
 3. Cirkulære om delpension.
 Reglen i cirkulærets § 5 om arbejdsløshedskassens pligt til at underrette  

 kommunalbestyrelsen, når en lønmodtager har fået udbetalt  

 arbejdsløshedsdagpenge i 52 uger, er konsekvensændret som følge af ændringen  

 i delpensionslovens § 10, stk. 2, om forlængelse af den periode, hvori der  

 kan modtages delpension under arbejdsløshed.
 Der er herudover foretaget konsekvensændring i cirkulærets § 7 som følge  

 af revision af reglerne om refusion og regnskabsaflæggelse mv. på  

 Socialministeriets område.
