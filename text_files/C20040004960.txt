Vejledning om de regionale arbejdsmarkedsråds besvarelser af  

  

 høringer fra Udlændingestyrelsen (Om opholdstilladelse efter udlændingelovens § 9 a,  

 stk. 5, for arbejdstagere fra Estland, Letland, Litauen, Polen,  

 Slovakiet,  

 Slovenien, Tjekkiet og Ungarn) 1. Indledning Den 1. maj 2004 udvides EU med 10 nye medlemslande.
I den  

 forbindelse er der i udlændingeloven indført en overgangsordning til den  

 fulde  

 frie bevægelighed efter EU-reglerne for arbejdstagere fra Estland, Letland,  

 Litauen, Polen, Slovakiet, Slovenien, Tjekkiet og Ungarn.
 Hidtil har ansøgerne fra disse lande alene kunnet opnå  

 opholds- og arbejdstilladelse, hvis væsentlige beskæftigelsesmæssige eller  

 erhvervsmæssige hensyn taler for at imødekomme ansøgningen, herunder hvis  

 udlændingen kan få ansættelse på et fagområde, hvor der er mangel på særligt  

 kvalificeret arbejdskraft, jf. udlændingelovens § 9 a, stk. 1.
 Overgangsordningen indebærer, at bestemmelsen i  

 udlændingelovens § 9 a, stk. 1, suppleres af en ny bestemmelse i  

 udlændingelovens § 9 a, stk. 5.
Fra den 1. maj 2004 kan en statsborger i Estland, Letland,  

 Litauen, Polen, Slovakiet, Slovenien, Tjekkiet eller Ungarn meddeles  

 opholdstilladelse efter udlændingelovens § 9 a, stk. 5, hvis den  

 pågældende har indgået aftale eller fået tilbud om ordinær fuldtidsansættelse  

 her i landet på overenskomstmæssige eller på anden måde sædvanlige vilkår hos  

 en arbejdsgiver, der er indberetningspligtig efter kildeskatteloven, og som  

 ikke er omfattet af en lovlig konflikt.
Det kræves ikke, at væsentlige  

 beskæftigelsesmæssige eller erhvervsmæssige hensyn taler for at imødekomme  

 ansøgningen.
 Der vil fortsat være mulighed for at få opholdstilladelse på  

 grundlag af beskæftigelse efter udlændingelovens § 9 a, stk. 1,  

 idet  

 betingelserne herfor på enkelte punkter er lempeligere end betingelserne for  

 meddelelse af opholdstilladelse efter udlændingelovens § 9 a,  

 stk. 5,  

 bl.a. hvad angår kravene til den ugentlige arbejdstid.
 Indholdet af de nye regler er nærmere beskrevet i  

 vejledningens afsnit 2.
 Det er Udlændingestyrelsen, som træffer afgørelse om  

 opholdstilladelse, uanset om afgørelsen træffes efter udlændingelovens  

 § 9  

 a, stk. 1, eller udlændingelovens § 9 a, stk. 5. Ved  

 behandling  

 af ansøgningerne kan Udlændingestyrelsen anmode det  


  

 regionale arbejdsmarkedsråd i den region, hvor beskæftigelsen skal  

 udføres, om en sagkyndig udtalelse.
Som hovedregel vil ansøgningen skulle behandles efter  

 udlændingelovens § 9 a, stk. 5, men det vil fremgå specifikt af  

 Udlændingestyrelsens henvendelse til det regionale arbejdsmarkedsråd, om  

 sagen  

 ønskes vurderet efter udlændingelovens § 9 a, stk. 5,  

 udlændingelovens § 9 a, stk. 1, eller begge bestemmelser.
Det vil  

 videre fremgå af henvendelsen fra Udlændingestyrelsen, hvad  

 arbejdsmarkedsrådet  

 skal tage stilling til i det konkrete tilfælde.
 I vejledningens  

  

 afsnit  

 2  

  

 beskrives dels betingelserne for meddelelse af opholdstilladelse efter  

 udlændingelovens § 9 a, stk. 5, og dels under hvilke omstændigheder  

 Udlændingestyrelsen vil rette henvendelse til de regionale arbejdsmarkedsråd.  

 Det fremgår, at arbejdsmarkedsrådene især vil blive hørt i sager, hvor løn-  

 og  

 ansættelsesvilkårene ikke er reguleret i henhold til kollektiv overenskomst,  

 og  

 hvor der ikke er tale om ansættelse som forsker, underviser, ledende  

 funktionær  

 eller specialist mv. på et område hvor løn og ansættelsesvilkårene  

 sædvanligvis  

 er reguleret i individuel kontrakt.
I  

  

 afsnit 3  

  

 omtales  

 sager om ansøgninger vedr. arbejdsgivere, der gentagne gange tidligere har  

 benyttet illegal arbejdskraft.
I disse sager vil Udlændingestyrelsen generelt  

 ikke meddele opholds- og arbejdstilladelse, uden at det regionale  

 arbejdsmarkedsråd er hørt om den konkrete ansøgning.
 Afsnit 4  

  

 omhandler  

 særlige forhold, som arbejdsmarkedsrådene skal være opmærksomme på i  

 behandling  

 af høringerne fra Udlændingestyrelsen.
 Afsnit 5  

  

 omhandler  

 høringsfristerne for arbejdsmarkedsrådene, som sættes til maksimalt 3 uger.
I  

  

 afsnit 6  

  

 beskrives høringsproceduren, der gennemføres elektronisk via  

 UdlændingeInformationsSystemet i Udlændingestyrelsen.
Det fremgår, hvorledes  

 de  

 enkelte regionale arbejdsmarkedsråd selv skal tage skridt til at få denne  

 adgang etableret inden 3. maj 2004.
Af  

  

 afsnit 7  

  

 fremgår det, at Udlændingestyrelsen får oplysninger om konfliktramte  

 virksomheder fra AF og Arbejdsmarkedsstyrelsen, idet der ikke kan gives  

 arbejdstilladelse,  

 såfremt arbejdsgiveren er konfliktramt, med mindre konflikten er  

 overenskomststridig eller på anden måde retsstridig.
Udlændingestyrelsen vil  

 kunne hører arbejdsmarkedsrådene om, hvorvidt en virksomhed fortsat er  

 konfliktramt.
 Afsnit 8  

  

 omtaler  

 Udlændingestyrelsens videregivelse til arbejdsmarkedsrådene af oplysninger om  

 meddelte opholdstilladelser.
 Afsnit 9  

  

 beskriver  

 det særlige overvågningsberedskab, som er etableret i forbindelse med  

 EU-udvidelsen angående tilgangen af arbejdstagere fra de nye medlemslande.
 I  

  

 bilag 1  

  

 til  

 denne vejledning er optrykt de relevante bestemmelser fra udlændingeloven.
2. Indholdet af overgangsordningens særlige regler  

 for arbejdstagere fra Estland, Letland, Litauen, Polen, Slovakiet, Slovenien,  

 Tjekkiet og Ungarn Efter de nye bestemmelser i udlændingeloven kan  

 Udlændingestyrelsen efter ansøgning give opholdstilladelse til arbejdstagere  

 fra Estland, Letland, Litauen, Polen, Slovakiet, Slovenien, Tjekkiet og  

 Ungarn,  

 hvis der foreligger en ansættelsesaftale eller et ansættelsestilbud om  

 ordinær  

 fuldtidsansættelse, jf. betingelserne nedenfor.
2.1. Ordinær fuldtidsansættelse i henhold til en  

 gældende dansk overenskomst Ifølge udlændingelovens § 9 a, stk. 5, nr. 1, kan  

 Udlændingestyrelsen efter ansøgning give opholdstilladelse, hvis den  

 pågældende  

 ansøger har indgået aftale eller fået tilbud om ordinær fuldtidsansættelse  

 hos  

 en herværende arbejdsgiver i henhold til en hos arbejdsgiveren gældende dansk  

 overenskomst, der vedrører det pågældende arbejde, og hvor der som aftalepart  

 på lønmodtagersiden mindst er tale om en lokal fagforening, som er medlem af  

 en  

 landsdækkende lønmodtagerorganisation.
 I disse sager er det hovedreglen, at Udlændingestyrelsen  

 træffer afgørelse om opholdstilladelse uden først at høre de regionale  

 arbejdsmarkedsråd.
Hvis Udlændingestyrelsen er i tvivl om, hvorvidt  

 oplysningerne om, at der er tale om en overenskomstmæssig ansættelse, er  

 rigtige, vil Udlændingestyrelsen undersøge spørgsmålet, inden der træffes  

 afgørelse om opholdstilladelse.
Dette vil kunne ske ved, at  

 Udlændingestyrelsen  

 retter henvendelse til den relevante fagforening og arbejdsgiverforening.
 Såfremt Udlændingestyrelsen er i tvivl om, hvorvidt der som  

 aftalepart på lønmodtagersiden mindst er tale om en lokal fagforening, som er  

 medlem af en landsdækkende lønmodtagerorganisation, indhenter  

 Udlændingestyrelsen en udtalelse hos det regionale arbejdsmarkedsråd.
Ved en landsdækkende lønmodtagerorganisation forstås en  

 organisation, som ikke har sine aktiviteter begrænset til en del af landet,  

 men  

 som har aktiviteter inden for det pågældende faglige område, uanset hvor i  

 landet det pågældende faglige område er relevant.
Reglen om medlemskabet af  

 en  

 sådan organisation skal sikre, at en landsdækkende organisation står inde for  

 løn- og arbejdsvilkårene i overenskomsten.
 2.2. Ordinær fuldtidsansættelse i henhold til en  

 individuel kontrakt som forsker, underviser, funktionær i en ledende  

 stilling,  

 eller specialist m.v.
 Ifølge udlændingelovens § 9 a, stk. 5, nr. 2, kan  

 Udlændingestyrelsen efter ansøgning give opholdstilladelse, hvis den  

 pågældende  

 på et arbejdsområde, hvor løn- og ansættelsesvilkårene sædvanligvis alene er  

 reguleret i en individuel ansættelseskontrakt, har indgået aftale eller fået  

 tilbud om ordinær fuldtidsansættelse som forsker, underviser, funktionær i en  

 ledende stilling eller specialist mv.
 Ved  

  

 forskere  

  

 forstås medarbejdere, der ved ansættelse på universiteter, højere  

 læreanstalter  

 eller private virksomheder driver forskning, herunder professorer,  

 gæsteprofessorer, forskningsprofessorer, lektorer, adjunkter, stipendiater,  

 ph.d.-forskere, forskningsledere, forskningsmedarbejdere,  

 forskningsassistenter, researchere og scientists.
 Ved  

  

 undervisere  

  

 forstås medarbejdere, der ved ansættelse på universiteter eller højere  

 læreanstalter driver undervisning, herunder professorer, gæsteprofessorer,  

 seniorlektorer, lektorer, adjunkter, stipendiater, ph.d.-studerende og  

 undervisningsassistenter.
 Ved  

  

 funktionærer  

  

 i  

 ledende stilling forstås direktører, chefer og ledende teknisk eller  

 administrativt personale, der tilhører den øverste ledelse, herunder  

 administrerende direktører, tekniske direktører, salgschefer, indkøbschefer,  

 importchefer, marketingschefer, personalechefer, ledende ingeniører,  

 chefingeniører, chefarkitekter, økonomi- og regnskabschefer.
 Ved  

  

 specialister  

  

 forstås medarbejdere med specialistfunktion, der ikke tilhører den øverste  

 ledelse, herunder bl.a. ingeniører, arkitekter, økonomer, jurister, læger,  

 dyrlæger, tandlæger, fysioterapeuter, sygeplejersker, journalister, technical  

 advisers og legal advisers.
I disse sager er det hovedreglen, at Udlændingestyrelsen  

 træffer afgørelse om opholdstilladelse uden først at høre de regionale  

 arbejdsmarkedsråd.
Hvis der er usikkerhed om, hvorvidt forholdene er i orden,  

 træffes afgørelsen dog ikke uden en sådan høring.
Udlændingestyrelsen vil  

 derfor kunne høre det regionale arbejdsmarkedsråd i forbindelse med  

 nedenstående:
hvis der i et større  

 antal sager, hvor der er meddelt opholdstilladelser i henhold til individuel  

 ansættelseskontrakt hos bestemte arbejdsgivere, efterfølgende er sket  

 inddragelse af opholds- og arbejdstilladelserne, fordi der har været tale om  

 ansættelser på et arbejdsområde, hvor løn- og ansættelsesvilkårene ikke  

 sædvanligvis alene er reguleret i en individuel ansættelseskontrakt hvis  

 Udlændingestyrelsen ved behandling af en ansøgning om opholdstilladelse i  

 øvrigt har begrundet mistanke om, at der ikke er tale om ansættelse på et  

 arbejdsområde, hvor løn- og ansættelsesvilkårene sædvanligvis alene er  

 reguleret i en individuel ansættelseskontrakt.
2.3. Ordinær fuldtidsansættelse i øvrigt på  

 sædvanlige løn- og ansættelsesvilkår I tilfælde hvor løn- og ansættelsesvilkårene ikke er  

 reguleret i henhold til kollektiv overenskomst, jf. afsnit 2.1., og ikke  

 sædvanligvis er reguleret i individuel kontrakt, jf. afsnit 2.2., kan  

 Udlændingestyrelsen ifølge udlændingelovens § 9 a, stk. 5, nr. 3,  

 efter ansøgning give opholdstilladelse, såfremt den pågældende ansøger har  

 indgået aftale eller fået tilbud om ordinær fuldtidsansættelse hos en  

 herværende  

 arbejdsgiver på sædvanlige løn- og ansættelsesvilkår.
I disse sager vil de regionale arbejdsmarkedsråd som  

 hovedregel blive hørt, inden Udlændingestyrelsen træffer afgørelse.
De  

 regionale arbejdsmarkedsråd vil blive spurgt om hvorvidt de oplyste  

 løn- og ansættelsesvilkår er sædvanlige i forhold til de ansatte hos  

 arbejdsgiveren, som udfører tilsvarende arbejde, eller  hvis der ikke  

 er  

 personer hos arbejdsgiveren, der udfører tilsvarende arbejde  svarer  

 til, hvad  

 der i den pågældende del af landet er sædvanligt på det pågældende  

 arbejdsområde hvorvidt  

 ansættelsesaftalen eller ansættelsestilbuddet indeholder de oplysninger om  

 vilkårene for ansættelsesforholdet, som fremgår af § 2, stk. 2, i  

 lov  

 om arbejdsgiverens pligt til at underrette lønmodtageren om vilkårene for  

 ansættelsesforholdet.
Disse oplysninger, som normalt skal fremgå af et  

 ansættelsesbevis, er beskrevet i denne vejlednings afsnit 4.3.2.
Er det i en sag åbenbart, at betingelserne for meddelelse af  

 opholdstilladelse er opfyldt  herunder at ansættelsen finder sted på  

 vilkår,  

 der mindst svarer til allerede godkendte løn- og ansættelsesvilkår   

 meddeler  

 Udlændingestyrelsen opholdstilladelse uden forudgående høring af det  

 regionale  

 arbejdsmarkedsråd.
Er det omvendt åbenbart, at betingelserne ikke er opfyldt,  

 meddeles der afslag på opholdstilladelse uden høring.
Begrundelsen er, at det ikke tjener noget formål at  

 gennemføre en høring, hvis det på forhånd er åbenlyst, hvad høringssvaret vil  

 indebære.
Dette kan eksempelvis være tilfældet i forlængelsessager, hvor løn-  

 og ansættelsesvilkårene er uændrede, eller i sager hvor én udenlandsk  

 arbejdstager afløser en anden i samme arbejdsfunktion på samme virksomhed, og  

 den nye arbejdstagers løn- og ansættelsesvilkår er identiske med eller bedre  

 end forgængerens.
3. Om arbejdsgivere, der gentagne gange har benyttet  

 arbejdskraft fra de nye EU-medlemslande uden gyldigt opholdsgrundlag Hvis Udlændingestyrelsen bliver opmærksom på, at en  

 arbejdsgiver gentagne gange har benyttet arbejdskraft fra de nye  

 EU-medlemslande  

 uden gyldigt opholdsgrundlag, vil Udlændingestyrelsen ikke meddele opholds-  

 og  

 arbejdstilladelse med henblik på ansættelse hos vedkommende uden først at  

 have  

 hørt det regionale arbejdsmarkedsråd om den konkrete ansøgning.
Arbejdsmarkedsrådenes udtalelser i disse sager skal bygge på  

 den viden, som rådene og rådssekretariaterne sidder inde med.
Hvis der i  

 forbindelse med behandling af en konkret ansøgning opstår behov for  

 yderligere  

 information på grund af mistanke om illegal arbejdskraft, vil  

 arbejdsmarkedsrådet  

 kunne rette henvendelse til politiet.
4. Arbejdsmarkedsrådenes behandling af  

 Udlændingestyrelsens høringer Når Udlændingestyrelsen anmoder et regionalt  

 arbejdsmarkedsråd om en udtalelse, vil arbejdsmarkedsrådet samtidig modtage  

 kopi af ansøgningen om opholdstilladelse med tilhørende bilag.
Det regionale arbejdsmarkedsråd behandler sagen på baggrund  

 af de modtagne oplysninger.
Hvis arbejdsmarkedsrådet ikke umiddelbart mener,  

 betingelserne for opholdstilladelse er opfyldt eller at de nødvendige  

 oplysninger  

 er tilstede, kan rådet indhente en udtalelse fra den pågældende arbejdsgiver  

 og  

 fra relevante arbejdsgiver- og lønmodtagerorganisationer.
Beslutning om, hvilket svar der skal afgives til  

 Udlændingestyrelsen i forbindelse med en høring, skal træffes i det regionale  

 arbejdsmarkedsråd eller i et særligt nedsat underudvalg under rådet bestående  

 af relevante arbejdsgiver- og lønmodtagerrepræsentanter.
Hvis førstkommende  

 ordinære møde ikke kan afventes, kan rådet eller underudvalget foretage  

 skriftlig behandling af Udlændingestyrelsens henvendelser.
 Arbejdsmarkedsrådene skal i en begrundet udtalelse angive de  

 hovedhensyn, der har været afgørende for rådene, således at det ikke  

 efterfølgende vil være nødvendigt for Udlændingestyrelsen at stille  

 supplerende  

 spørgsmål om baggrunden for den afgivne indstilling.
Ved udtalelser i henhold til overgangsordningen jf. § 9  

 a, stk. 5, skal der ikke tages hensyn til, om der konkret er væsentlige  

 beskæftigelses- eller erhvervsmæssige hensyn, der taler for at anbefale  

 arbejdstilladelse,  

 herunder om der er mangel på arbejdskraft.
Dette er kun relevant, hvis  

 arbejdsmarkedsrådet er blevet anmodet om at afgive udtalelse efter § 9  

 a,  

 stk. 1, som er omtalt i indledningen til denne vejledning.
4.1. Sager i forbindelse med ordinær  

 overenskomstmæssig fuldtidsansættelse Som omtalt i afsnit 2.1. træffer Udlændingestyrelsen ved  

 overenskomstmæssig ansættelse som hovedregel afgørelse om opholdstilladelse  

 uden forudgående høring af det regionale arbejdsmarkedsråd.
Ved mistanke om at angivelsen af, at der er tale om en  

 overenskomstmæssig ansættelse, er urigtig, vil Udlændingestyrelsen kunne  

 rette  

 henvendelse til den relevante fagforening eller arbejdsgiverforening.
Ved  

 tvivl  

 om hvorvidt fagforeningen opfylder kravet om, at der skal være tale om en  

 lokal  

 fagforening, som er medlem af en landsdækkende lønmodtagerorganisation, jf.  

 § 9 a, stk. 5, nr. 1, vil Udlændingestyrelsen høre det regionale  

 arbejdsmarkedsråd.
 Arbejdsmarkedsrådet skal foretage en vurdering af det  

 konkrete spørgsmål fra Udlændingestyrelsen og, i det omfang det er  

 nødvendigt,  

 rette henvendelse til den pågældende lokale fagforening og til den relevante  

 landsdækkende lønmodtagerorganisation og / eller arbejdsgiverorganisation for  

 at få spørgsmålet belyst.
 4.2. Sager i forbindelse med ordinær  

 fuldtidsansættelse i henhold til individuel kontrakt som forsker, underviser,  

 funktionær i en ledende stilling, eller specialist m.v.
 I sager om ansættelse som forsker, underviser, ledende  

 funktionær eller specialist, hvor løn- og ansættelsesvilkårene sædvanligvis  

 er  

 reguleret i henhold til individuel kontrakt, jf. afsnit 2.2., træffer  

 Udlændingestyrelsen ligeledes som hovedregel afgørelse om opholdstilladelse  

 uden forudgående høring af det regionale arbejdsmarkedsråd.
 I nogle tilfælde vil Udlændingestyrelsen dog indhente en  

 udtalelse hos arbejdsmarkedsrådet forud for afgørelse om, hvorvidt en  

 ansøgning  

 kan imødekommes.
 Hvis det eksempelvis i et større antal sager har vist sig,  

 at den efterfølgende orientering har ført til inddragelse af en opholds- og  

 arbejdstilladelse, fordi der har været tale om ansættelse på et  

 arbejdsområde,  

 hvor løn- og ansættelsesvilkårene ikke sædvanligvis alene er reguleret i en  

 individuel ansættelseskontrakt, vil der ikke blive meddelt opholds- og  

 arbejdstilladelse med henblik på ansættelse hos disse arbejdsgivere, førend  

 det  

 regionale arbejdsmarkedsråd har afgive udtalelse i sagen.
 Høring vil også ske, hvis Udlændingestyrelsen ved behandling  

 af en ansøgning i øvrigt har begrundet mistanke om, at der ikke er tale om  

 ansættelse  

 på et arbejdsområde, hvor løn- og ansættelsesvilkårene sædvanligvis alene er  

 reguleret i en individuel ansættelseskontrakt, selvom det fremgår af  

 ansøgningen.
 I begge tilfælde skal de regionale arbejdsmarkedsråd  

 undersøge, hvorvidt der i den konkrete ansøgning er tale om ansættelse på et  

 arbejdsområde, hvor løn- og ansættelsesvilkårene ikke sædvanligvis alene er  

 reguleret i en individuel ansættelseskontrakt.
 Rådene skal i den forbindelse i nødvendigt omfang rette  

 henvendelse til den pågældende arbejdsgiver og de relevante arbejdsgiver- og  

 lønmodtagerorganisationer for at få spørgsmålet belyst.
4.3. Sager om ordinær fuldtidsansættelse på  

 sædvanlige løn- og ansættelsesvilkår i øvrigt Det regionale arbejdsmarkedsråd vil som udgangspunkt blive  

 hørt, inden Udlændingestyrelsens træffer afgørelse i sager om  

 opholdstilladelse  

 i forbindelse med ordinær fuldtidsansættelse på sædvanlige løn- og  

 ansættelsesvilkår i øvrigt.
 Som nævnt i afsnit 2.3. drejer det sig om tilfælde, hvor  

 løn- og ansættelsesvilkårene ikke er reguleret i henhold til kollektiv  

 overenskomst, og hvor ansættelse ikke sker som forsker, underviser, ledende  

 funktionær eller specialist på arbejdsområder, hvor løn og  

 ansættelsesvilkårene  

 sædvanligvis er reguleret i individuel kontrakt.
 Til brug for behandlingen af ansøgningen om opholds- og  

 arbejdstilladelse skal der foreligge en skriftlig erklæring fra  

 arbejdsgiveren  

 til Udlændingestyrelsen om, hvorvidt løn- og ansættelsesforholdene er  

 sædvanlige, og hvorvidt ansættelsesaftalen eller ansættelsestilbuddet  

 opfylder  

 kravene i ansættelsesbevislovens § 2, stk. 2, dvs. de krav, som  

 normalt skal fremgå af et ansættelsesbevis, jf. afsnit 4.3.2.
Det er imidlertid ikke i sig selv tilstrækkeligt, at der  

 foreligger en sådan erklæring fra arbejdsgiveren, hvorfor Udlændingestyrelsen  

 vil høre arbejdsmarkedsrådene, hvis det ikke er åbenbart, at betingelserne er  

 opfyldt.
Arbejdsmarkedsrådene skal i så fald undersøger forholdene nærmere,  

 jf.  

 afsnit 4.3.1. og 4.3.2. nedenfor.
4.3.1. Angående sædvanlige arbejdsvilkår Arbejdsmarkedsrådene skal tage stilling til, hvorvidt de  

 oplyste løn- og ansættelsesvilkår er sædvanlige i forhold til de ansatte hos  

 arbejdsgiveren, som udfører tilsvarende arbejde, eller  hvis der ikke  

 er  

 personer hos arbejdsgiveren, der udfører tilsvarende arbejde  hvorvidt  

 de  

 svarer til, hvad der i den pågældende del af landet er sædvanligt på det  

 pågældende arbejdsområde.
 Ved vurdering af om løn- og ansættelsesvilkårene er  

 sædvanlige, skal der tages hensyn til udlændingens kvalifikationer og  

 færdigheder m.v.
 Arbejdsmarkedsrådet skal, som nævnt i indledningen til  

 afsnit 4, i det omfang, det er nødvendigt, rette henvendelse til den  

 relevante  

 lønmodtager- og arbejdsgiverorganisation, fx ved tvivl om hvilke løn- og  

 ansættelsesvilkår, der er sædvanlige på det pågældende lønområde i  

 lokalområdet.
Ved fuldtidsansættelse forstås i almindelighed ansættelse  

 med en gennemsnitlig ugentlig arbejdstid på 37 timer.
Imidlertid må der tages  

 højde for, at fuldtidsarbejde ikke nødvendigvis omfatter et fast ugentligt  

 timetal på 37 timer, men at den ugentlige arbejdstid kan variere fra  

 overenskomst til overenskomst, fra branche til branche og fra virksomhed til  

 virksomhed.
Drejer det sig eksempelvis om arbejdspladser med skiftehold eller  

 nattevagter, vil den gennemsnitlige ugentlige arbejdstid indenfor en given  

 referenceperiode kunne være forskellig fra andre områder, men stadigvæk blive  

 betragtet som fuld tid.
4.3.2. Angående arbejdsgiverens oplysningspligt om  

 vilkårene for ansættelsen Arbejdsmarkedsrådene skal påse, at ansættelsesaftalen eller  

 ansættelsestilbuddet indeholder alle væsentlige vilkår for  

 ansættelsesforholdet, som arbejdsgiveren har pligt til at oplyse  

 lønmodtageren  

 om, dvs. de forhold der normalt skal fremgå af et ansættelsesbevis.
Det  

 gælder  

 iflg. ansættelsesbevislovens § 2, stk. 2, som minimum oplysninger  

 om:
 1)  

 	  

    

 Arbejdsgiverens og  

 lønmodtagerens navn og adresse.
 2)  

 	  

    

 Arbejdsstedets  

 beliggenhed eller i mangel af et fast arbejdssted eller et sted, hvor  

 arbejdet  

 hovedsagelig udføres, oplysning om, at lønmodtageren er beskæftiget på  

 forskellige steder, og om hovedsæde eller arbejdsgiverens adresse.
 3)  

 	  

    

 Beskrivelse af  

 arbejdet eller angivelse af lønmodtagerens titel, rang, stilling eller  

 jobkategori.
 4)  

 	  

    

 Ansættelsesforholdets  

 begyndelsestidspunkt.
 5)  

 	  

    

 Ansættelsesforholdets  

 forventede varighed, hvor der ikke er tale om tidsubestemt ansættelse.
 6)  

 	  

    

 Lønmodtagerens  

 rettigheder med hensyn til betalt ferie, herunder om der udbetales løn under  

 ferie.
 7)  

 	  

    

 Varigheden af  

 lønmodtagerens og arbejdsgiverens opsigelsesvarsler eller reglerne herom.
8)  

 	  

    

 Den gældende eller  

 aftalte løn, som lønmodtageren har ret til ved ansættelsesforholdets  

 påbegyndelse, og tillæg og andre løndele, der ikke er indeholdt heri, f.eks.  

 pensionsbidrag og eventuel kost og logi.
Endvidere skal der oplyses om  

 lønnens  

 udbetalingsterminer.
 9)  

 	  

    

 Den normale daglige  

 eller ugentlige arbejdstid.
10)  

 	  

 Angivelse af, hvilke  

 kollektive overenskomster eller aftaler der regulerer arbejdsforholdet.
Hvis  

 der er tale om overenskomster eller aftaler indgået af parter uden for  

 virksomheden, skal det endvidere oplyses, hvem disse parter er.
5. Høringsfrister I ukomplicerede sager tilstræber Udlændingestyrelsen en  

 samlet sagsbehandlingstid på 4 uger for en ansøgning om opholdstilladelse.
 De regionale arbejdsmarkedsråds behandling af en høring fra  

 Udlændingestyrelsen skal være så kort som mulig, og behandlingen må normalt  

 ikke overstige 3 uger.
6. Udlændingestyrelsens udlændingeinformationssystem Høringen af de regionale arbejdsmarkedsråd gennemføres  

 elektronisk på følgende måde:
 Det regionale arbejdsmarkedsråd adviseres om en høring med  

 en e-post, hvoraf fremgår, hvilken person høringen vedrører, og høringen  

 besvares via UdlændingeInformationsSystemet, hvor verserende høringer listes.
Høringssvar udfyldes elektronisk som en blanket og indsendes  

 til Udlændingestyrelsen fra systemet.
Bilag til brug ved høringen vil kunne  

 hentes elektronisk via systemet.
 Der vil blive sendt en rykker med e-post, hvis høringen ikke  

 er besvaret inden fristens udløb.
De enkelte regionale arbejdsmarkedsråd skal således have  

 adgang til UdlændingeInformationsSystemet under Udlændingestyrelsen.
For at  

 få  

 adgang hertil skal det regionale arbejdsmarkedsråd underskrive en  

 opkoblingsaftale, og der skal udpeges en brugeransvarlig, som dels tager sig  

 af  

 kontakten til Udlændingestyrelsens Helpdesk og dels tager sig af  

 brugeradministrationen i forhold til systemet.
Opkoblingsaftalen og information om, hvordan man opnår  

 adgang til systemet, hentes på www.udlst.dk under  

 UdlændingeInformationsPortalen.
Det regionale arbejdsmarkedsråd skal drage  

 omsorg for, at adgangen er etableret pr. 3. maj 2004.
 Via UdlændingeInformationsSystemet har de regionale  

 arbejdsmarkedsråd adgang til at se meddelte opholdstilladelser samt de  

 indgivne  

 ansøgningsskemaer med bilag.
7. AFs orientering til Udlændingestyrelsen om  

 strejke, lockout eller blokade Udlændingestyrelsen kan ikke give opholdstilladelse efter  

 udlændingelovens § 9 a, stk. 5, såfremt den pågældende arbejdsgiver  

 er omfattet af strejke, lockout eller blokade.
Dette gælder dog ikke, hvis  

 konflikten er kendt overenskomststridig eller på anden måde retsstridig.
 Udlændingestyrelsen skal - på baggrund af oplysninger fra  

 Arbejdsmarkedsstyrelsen  undersøge, inden opholdstilladelse gives, om  

 virksomheden er ramt af strejke, blokade eller lockout.
 Arbejdsmarkedsstyrelsen vil udarbejde en ugentlig statistik  

 til Udlændingestyrelsen over virksomheder, der i AMANDA er registreret som  

 værende omfattet af strejke, lockout eller blokade.
Såfremt en virksomhed ifølge Arbejdsmarkedsstyrelsens liste  

 er omfattet af strejke, lockout eller blokade, vil Udlændingestyrelsen høre  

 det  

 regionale arbejdsmarkedsråd i regionen om virksomheden stadig reelt er  

 omfattet  

 af strejke, lockout eller blokade.
Hvis dette ikke er tilfældet, meddeler  

 arbejdsmarkedsrådet dette til Udlændingestyrelsen.
Endvidere skal AF rette oplysningerne om strejke, lockout  

 eller blokade i AMANDA.
Det henstilles i denne forbindelse til AF, at man i  

 fremtiden indsætter CVR-nr eller P-nr - hvis det ikke allerede er der - på de  

 virksomheder, hvor man i Amanda registrerer noget om strejke, lockout eller  

 blokade.
8. Udlændingestyrelsens videregivelse af oplysninger  

 til de regionale arbejdsmarkedsråd om meddelte opholdstilladelser Udlændingestyrelsen videregiver i elektronisk form  

 meddelelser om opholdstilladelser til de regionale arbejdsmarkedsråd.
Dette  

 gælder både sager, som arbejdsmarkedsrådene har været hørt i, og sager, hvor  

 Udlændingestyrelsen har truffet afgørelse uden høring.
Udlændingestyrelsen  

 kan  

 i den forbindelse videregive følgende oplysninger:
 Lønmodtagerens navn.
 Arbejdsgiverens navn  

 og adresse og arbejdsstedets beliggenhed.
 Lønmodtagerens  

 arbejdsfunktioner, titel, rang, stilling og jobkategori.
 Ansættelsesforholdets  

 begyndelsestidspunkt og dets forventede varighed, hvis der ikke er tale om  

 tidsubestemt ansættelse.
 Den normale daglige  

 eller ugentlige arbejdstid.
 I forbindelse med modtagelsen af de meddelte  

 opholdstilladelser har arbejdsmarkedsrådene mulighed for at reagere, såfremt  

 rådene finder, at grundlaget for en meddelt opholds- og arbejdstilladelse  

 ikke  

 er tilstede.
9. Overvågning Der er etableret et særligt overvågningsberedskab, som  

 følger situationen på arbejdsmarkedet i forbindelse med EU-udvidelsen med de  

 nye medlemslande.
Formålet med overvågningsberedskabet er at gøre det muligt  

 løbende at beskrive udviklingen på arbejdsmarkedet i lyset af tilgangen af  

 arbejdskraft fra de nye lande.
Beredskabet skal foreløbig anvendes til at vurdere  

 udviklingen på arbejdsmarkedet de første to år efter udvidelsen, blandt andet  

 med henblik på at afgøre, om der skal ske en justering af den nationale  

 foranstaltning og eventuelt en forlængelse heraf.
Endvidere kan systemet  

 relativt hurtigt pege på balanceproblemer på arbejdsmarkedet, der har  

 forbindelse med den nye tilgang til arbejdsmarkedet.
Arbejdsmarkedsstyrelsen har det overordnede ansvar for den  

 løbende drift af beredskabet.
Det betyder, at Arbejdsmarkedsstyrelsen  

 foretager  

 den løbende overvågning, men inddrager AF- regionerne efter behov.
 Der er således tale om et beredskab på nationalt niveau, som  

 er baseret dels på udviklingen i generelle nøgletal og dels på informationer  

 fra den allerede etablerede regionale overvågning af arbejdsmarkedet.  

 Informationer fra begge systemer sammenholdes løbende.
 Dette betyder, at de regionale arbejdsmarkedsråd indirekte  

 medvirker i beredskabet ved den sædvanlige udarbejdelse af de kvartalsvise  

 arbejdsmarkedsredegørelser, der fortsætter uændret.
Viser det sig, at der i overvågningen af udviklingen kan  

 konstateres, at der er opstået ubalancer på arbejdsmarkedet som følge af  

 tilgangen af arbejdstagere fra de nye EU lande, iværksættes nærmere analyser  

 af  

 problemstillingen.
I den forbindelse inddrages de berørte AF-regioner i  

 analysearbejdet med henblik på at belyse udviklingen i udbuddet og  

 efterspørgslen efter arbejdskraft på et meget detaljeret niveau.
 Beskæftigelsesministeriet og Arbejdsmarkedsstyrelsen tager  

 på grundlag af de foreliggende informationer stilling til, om informationer  

 fra  

 systemerne har en sådan karakter, at disse skal forelægges  

 Beskæftigelsesrådet  

 til drøftelse.
Arbejdsmarkedsstyrelsen, den 11. maj  

 2004 Marie Hansen Bilag 1 Relevante bestemmelser fra udlændingeloven § 9 a.  

  

 Der kan efter ansøgning gives opholdstilladelse til en udlænding, hvis  

 væsentlige beskæftigelsesmæssige eller erhvervsmæssige hensyn taler for at  

 imødekomme ansøgningen, herunder hvis udlændingen kan få ansættelse inden for  

 et fagområder, hvor der er mangel på særligt kvalificeret arbejdskraft.
For  

 arbejdstagere, der er statsborgere i Estland, Letland, Litauen, Polen,  

 Slovakiet, Slovenien, Tjekkiet og Ungarn, finder 1. pkt. alene anvendelse,  

 hvis  

 der ikke kan gives de pågældende opholdstilladelse i medfør af stk. 5.
 Stk. 2.  

  

 Der kan  

 efter ansøgning gives opholdstilladelse til en udlænding, hvis  

 opholdstilladelse efter §§ 7-9 eller 9 b-9 e nægtes forlænget efter  

 § 11, stk. 2, jf. § 19, stk. 1, eller inddrages efter  

 § 19, stk. 1, når udlændingen er i et fast ansættelsesforhold af  

 længere varighed eller gennem en længere periode har drevet selvstændig  

 erhvervsvirksomhed og beskæftigelsesmæssige eller erhvervsmæssige hensyn  

 taler  

 derfor.
 Stk. 3  

  

 . ..
 Stk. 4  

  

 . ..
Stk. 5.  

  

 Der kan  

 efter ansøgning gives opholdstilladelse til en udlænding, der er statsborger  

 i  

 Estland, Letland, Litauen, Polen, Slovakiet, Slovenien, Tjekkiet eller  

 Ungarn, 1)  

 	  

    

 hvis den pågældende  

 har indgået aftale eller fået tilbud om ordinær fuldtidsansættelse hos en  

 herværende arbejdsgiver i henhold til en hos arbejdsgiveren gældende dansk  

 overenskomst, der vedrører det pågældende arbejde, og hvor der som aftalepart  

 på lønmodtagersiden mindst er tale om en lokal fagforening, som er medlem af  

 en  

 landsdækkende lønmodtagerorganisation, 2)  

 	  

    

 hvis den pågældende  

 på et arbejdsområde, hvor løn- og ansættelsesvilkårene sædvanligvis alene er  

 reguleret i en individuel ansættelseskontrakt, har indgået aftale eller fået  

 tilbud om ordinær fuldtidsansættelse hos en herværende arbejdsgiver som  

 forsker, underviser, funktionær i en ledende stilling eller specialist m.v.,  

 eller 3)  

 	  

    

 hvis den pågældende  

 uden for de i nr. 1 og 2 nævnte tilfælde har indgået aftale eller fået tilbud  

 om ordinær fuldtidsansættelse hos en herværende arbejdsgiver på sædvanlige  

 løn-  

 og ansættelsesvilkår.
Stk. 6.  

  

 Opholdstilladelse  

 efter stk. 5 skal betinges af, at den herværende arbejdsgiver er  

 registreret hos de statslige told- og skattemyndigheder som  

 indeholdelsespligtig efter kildeskatteloven.
Udlændingestyrelsen kan indhente  

 oplysning herom fra skattemyndighederne.
Oplysningerne kan indhentes i  

 elektronisk form.
Stk. 7.  

  

 Opholdstilladelse  

 efter stk. 5 kan ikke gives, såfremt den herværende arbejdsgiver er  

 omfattet af strejke, lockout eller blokade.
Dette gælder dog ikke, hvis  

 konflikten er kendt overenskomststridig eller på anden måde retsstridig.
 Stk. 8.  

  

 Opholdstilladelse  

 efter stk. 5, nr. 3, skal betinges af, at den indgåede ansættelsesaftale  

 eller det fremsatte ansættelsestilbud indeholder de i § 2, stk. 2,  

 i  

 lov om arbejdsgiverens pligt til at underrette lønmodtageren om vilkårene for  

 ansættelsesforholdet  

 nævnte oplysninger.
 Stk. 9.  

  

 I sager  

 vedrørende opholdstilladelse efter stk. 5, nr. 3, afgiver den herværende  

 arbejdsgiver over for Udlændingestyrelsen erklæring om, hvorvidt løn- og  

 ansættelsesvilkårene er sædvanlige, og om, hvorvidt de i stk. 8 nævnte  

 oplysninger er indeholdt i ansættelsesaftalen eller -tilbuddet.
Stk. 10.  

  

 Det  

 regionale arbejdsmarkedsråd afgiver efter anmodning fra Udlændingestyrelsen  

 en  

 udtalelse om, hvorvidt de i stk. 1, 2, 5 eller 8, angivne betingelser  

 efter det regionale arbejdsmarkedsråds opfattelse er opfyldt.
Udtalelsen kan  

 indhentes i elektronisk form.
 Stk. 11.  

  

 Udlændingestyrelsen  

 videregiver uden udlændingens samtykke oplysning om meddelelse af  

 opholdstilladelse efter stk. 5 til det regionale arbejdsmarkedsråd.  

 Udlændingestyrelsen kan i den forbindelse, herunder i elektronisk form,  

 videregive følgende oplysninger:
 1)  

 	  

    

 Lønmodtagerens navn.
 2)  

 	  

    

 Arbejdsgiverens navn  

 og adresse og arbejdsstedets beliggenhed.
 3)  

 	  

    

 Lønmodtagerens  

 arbejdsfunktioner, titel, rang, stilling og jobkategori.
 4)  

 	  

    

 Ansættelsesforholdets  

 begyndelsestidspunkt og dets forventede varighed, hvis der ikke er tale om  

 tidsubestemt ansættelse.
 5)  

 	  

    

 Den normale daglige  

 eller ugentlige arbejdstid.
