Nr LSF 134 Forslag til Lov om ændring af skattestyrelsesloven, skattekontrolloven,  

 selskabsskatteloven, fondsbeskatningsloven, afskrivningsloven,  

 kulbrinteskatteopkrævningsloven og lov om kommunal indkomstskat (Statens  

 overtagelse af selskabsligningen) Fremsat af skatteministeren (Carsten Koch) den 9. december 1997 Vedtaget ved tredjebehandling den 19. december 1997 Lov nr. 1106 af 29/12/1997 § 1 I lov om skattemyndighedernes organisation og opgaver  

 (skattestyrelsesloven), jf. lovbekendtgørelse nr. 276 af 12. april 1997, som  

 ændret ved det af Folketinget den 19. december 1997 vedtagne forslag til lov  

 om ændring af forskellige skatte- og afgiftslove. (Ændret klagestruktur  

 m.v.), foretages følgende ændringer:
 1. § 2, nr. 1, affattes således:
»1) Skatteansættelsen af indkomst for fysiske personer og  

 dødsboer.« 2. I overskriften før § 12 i kapitel 2 ændres »Den  

 centrale told- og skatteforvaltning« til: Told- og skatteforvaltningen'.
 3. Efter § 12 indsættes:
» § 12 A.
Told- og skatteforvaltningen foretager  

 skatteansættelser af indkomst for juridiske personer bortset fra dødsboer. §  

 3, stk. 4 og 5, § 4, stk. 1, § 21, stk. 3, 1.-4. pkt., og § 38 finder  

 tilsvarende anvendelse.
Afgørelser i 1. instans efter 1. pkt. og afslag på en  

 genoptagelsesanmodning efter § 4, stk. 1, vedrørende juridiske personer  

 bortset fra dødsboer påklages til Landsskatteretten.« 4. I § 13, stk. 1, ændres »ligning og vurdering og for  

 tilsynet med lignings- og vurderingsarbejdet« til: »ligning af  

 fysiske personer og dødsboer samt ejendomsvurdering og planer for tilsynet  

 med dette arbejde«.
 5. I § 13, stk. 2, indsættes to steder efter  

 »ligningen«: »af fysiske personer og dødsboer«.
 6. Overskriften før § 15 udgår.
 7. I § 17, stk. 1, ændres »på lignings- og  

 vurderingsområdet« til: »af personligningen, ligningen af dødsboer  

 og ejendomsvurderingen«.
 8. I § 38 indsættes som stk. 3:
»Stk. 3. Skatteministeren eller den, ministeren bemyndiger  

 dertil, kan indgå aftaler med en kommunalbestyrelse om udførelsen af ligning  

 af juridiske personer bortset fra dødsboer med dertil hørende administrative  

 opgaver.
I aftalen, der kan være et- eller flerårig, kan indgå bestemmelser  

 om ydelse af vederlag til kommunen.« § 2 I skattekontrolloven, jf. lovbekendtgørelse nr. 142 af 18. februar 1997,  

 som ændret ved lov nr. 362 af 2. juni 1997 og lov nr. 440 af 10. juni 1997,  

 foretages følgende ændring:
 1. I § 3, stk. 2, ændres tre steder »den kommunale  

 skattemyndighed« til: »den skattemyndighed, som skatteministeren  

 anviser«.
§ 3 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 814 af 26. oktober 1997, som ændret ved lov nr. 888  

 af 3. december 1997 og lov nr. 891 af 3. december 1997, foretages følgende  

 ændringer:
 1. I § 5, stk. 3, ændres to steder »den kommunale  

 skattemyndighed« til: »de statslige told- og  

 skattemyndigheder«.
 2. I § 5 A, stk. 2, ændres »vedkommende kommunale  

 skattemyndighed« til: »de statslige told- og  

 skattemyndigheder«.
 3. § 24 ophæves.
§ 4 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 813 af 26. oktober 1997, som ændret ved lov nr. 888  

 af 3. december 1997, foretages følgende ændring:
 1. § 14 ophæves.
§ 5 I lov om skattemæssige afskrivninger, jf. lovbekendtgørelse nr. 932 af 24.  

 oktober 1996, som ændret ved lov nr. 1223 af 27. december 1996, foretages  

 følgende ændring:
 1. I § 29 N ændres »den kommunale  

 skattemyndighed« til: »den skatteansættende myndighed«.
§ 6 I lov om ansættelse og opkrævning m.v. af skat ved kulbrinteindvinding,  

 jf. lovbekendtgørelse nr. 793 af 29. september 1993, som ændret ved lov nr.  

 1219 af 27. december 1996, lov nr. 1223 af 27. december 1996 og lov nr. 198  

 af 14. marts 1997, foretages følgende ændring:
 1. § 2, stk. 2, affattes således:
»Stk. 2. Ligningsrådet kan bestemme, at den i stk. 1, nr. 3,  

 nævnte ansættelse, for så vidt angår fysiske personer og dødsboer, foretages  

 af den kommunale skattemyndighed, jf. ligningslovens § 32 D, og for så vidt  

 angår juridiske personer bortset fra dødsboer foretages af told- og  

 skatteforvaltningen, jf. skattestyrelseslovens § 12 A.« § 7 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret ved lov nr. 1078 af 20. december 1995, lov nr. 487  

 af 12. juni 1996 og lov nr. 1219 af 27. december 1996, foretages følgende  

 ændring:
 1. I § 12, stk. 1, ændres »den i § 24 i  

 selskabsskatteloven og den i § 14 i fondsbeskatningsloven omhandlede  

 kommune« til: »den kommune, hvor den juridiske person er  

 hjemmehørende,».
§ 8 Stk. 1 . Skatteministeren kan fastsætte nærmere regler for lovens  

 gennemførelse.
 Stk. 2 . Skatteministeren kan endvidere for perioden indtil  

 udgangen af 1998 bestemme sådanne fravigelser fra skattelovgivningens øvrige  

 regler om fremgangsmåder ved selvangivelse, ligning, klage, opkrævning og  

 afregning, som gennemførelsen af denne lov nødvendiggør.
§ 9 Stk. 1 . Loven træder i kraft dagen efter lovens bekendtgørelse i  

 Lovtidende.
Stk. 2 . Lovens § 1 og §§ 3-8 har virkning fra og med den 1. juli  

 1998. Den kommunale skattemyndighed træffer dog efter de hidtidige  

 processuelle regler afgørelse om foretagelse af skatteansættelser og ændring  

 af skatteansættelser vedrørende juridiske personer bortset fra dødsboer, i  

 det omfang der inden den 1. juli 1998 er udsendt en agterskrivelse efter § 3,  

 stk. 4, i skattestyrelsesloven.
Klager over den kommunale skattemyndigheds  

 afgørelser efter § 2, nr. 1, i skattestyrelsesloven i sager vedrørende  

 juridiske personer bortset fra dødsboer skal indgives til skatteankenævnet,  

 hvis afgørelsen er truffet før den 1. juli 1998 eller afgørelsen er truffet i  

 en sag som nævnt i 2. pkt.
 Stk. 3 . Lovens § 2 har virkning for selvangivelser m.v., der  

 efter skattekontrolloven skal indgives den 1. oktober 1998 eller senere.
 Stk. 4. Såfremt enighed om en aftale som nævnt i  

 skattestyrelseslovens § 38, stk. 2, ikke kan opnås, kan skatteministeren  

 eller den, ministeren bemyndiger dertil, for tiden indtil 30. juni 2002  

 pålægge kommunen i nærmere angivet omfang at udføre ligning af juridiske  

 personer bortset fra dødsboer med dertil hørende administrative opgaver.  

 Eventuelt vederlag efter § 38, stk. 2, 2. pkt., for opgaver pålagt efter stk.  

 1 aftales mellem kommunen og skatteministeren eller den, ministeren  

 bemyndiger dertil.
Oprindeligt fremsat forslag § 1 I lov om skattemyndighedernes organisation og opgaver  

 (Skattestyrelsesloven), jf. lovbekendtgørelse nr. 276 af 12. april 1997,  

 foretages følgende ændringer:
 1. § 2, nr. 1, affattes således:
»1) Skatteansættelsen af indkomst for fysiske personer og  

 dødsboer.« 2. I overskriften før § 12 i kapitel 2 ændres »Den  

 centrale told- og skatteforvaltning« til: Told- og skatteforvaltningen'.
 3. Efter § 12 indsættes:
» § 12 A.
Told- og skatteforvaltningen foretager  

 skatteansættelser af indkomst for juridiske personer, bortset fra dødsboer. §  

 3, stk. 4 og 5, § 4, stk. 1, § 21, stk. 3, 1.-4. pkt., og § 38 finder  

 tilsvarende anvendelse.
Afgørelser i 1. instans efter 1. pkt., og afslag på  

 en genoptagelsesanmodning efter § 4, stk. 1, vedrørende juridiske personer,  

 bortset fra dødsboer, påklages til Landsskatteretten.« 4. I § 13, stk. 1, ændres »ligning og vurdering og for  

 tilsynet med lignings- og vurderingsarbejdet« til: »ligning af  

 fysiske personer og dødsboer samt ejendomsvurdering, og planer for tilsynet  

 med dette arbejde«.
 5. I § 13, stk. 2, indsættes to steder efter  

 »ligningen«: »af fysiske personer og dødsboer«.
 6. Overskriften før § 15 udgår.
 7. I § 17, stk. 1, ændres »på lignings- og  

 vurderingsområdet« til: »af personligningen, ligningen af dødsboer  

 og ejendomsvurderingen«.
 8. I § 38 indsættes som stk. 2 :
» Stk. 2 . Skatteministeren, eller den ministeren bemyndiger  

 dertil, kan indgå aftaler med en kommunalbestyrelse om udførelsen af ligning  

 af juridiske personer, bortset fra dødsboer, med dertil hørende  

 administrative opgaver.
I aftalen, der kan være et eller flerårig, kan indgå  

 bestemmelser om ydelse af vederlag til kommunen.« § 2 I skattekontrolloven, jf. lovbekendtgørelse nr. 142 af 18. februar 1997,  

 som ændret ved lov nr. 362 af 2. juni 1997 og lov nr. 440 af 10 juni 1997,  

 foretages følgende ændring:
 1. I § 3, stk. 2, ændres tre steder »den kommunale  

 skattemyndighed« til: »den skattemyndighed, som skatteministeren  

 anviser«.
§ 3 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 814 af 26. oktober 1997, som ændret ved lov nr. 888  

 af 3. december 1997 og lov nr. 891 af 3. december 1997, foretages følgende  

 ændringer:
 1. I § 5, stk. 3, ændres to steder »den kommunale  

 skattemyndighed« til: »de statslige told- og  

 skattemyndigheder«.
 2. I § 5 A, stk. 2, ændres »vedkommende kommunale  

 skattemyndighed« til: »de statslige told- og  

 skattemyndigheder«.
 3. § 24 ophæves.
§ 4 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 813 af 26. oktober 1997, som ændret ved lov nr. 888  

 af 3. december 1997, foretages følgende ændring:
 1. § 14 ophæves.
§ 5 I lov om skattemæssige afskrivninger, jf. lovbekendtgørelse nr. 932 af 24.  

 oktober 1996, som ændret ved lov nr. 1223 af 27. december 1996, foretages  

 følgende ændring:
 1. I § 29 N ændres »den kommunale  

 skattemyndighed« til: »den skatteansættende myndighed«.
§ 6 I lov om ansættelse og opkrævning m.v. af skat ved kulbrinteindvinding,  

 jf. lovbekendtgørelse nr. 793 af 29. september 1993, som ændret ved lov nr.  

 1219 af 27. december 1996 og lov nr. 1223 af 27. december 1996, foretages  

 følgende ændring:
 1. § 2, stk. 2, affattes således:
» Stk. 2 . Ligningsrådet kan bestemme, at den i stk. 1, nr. 3,  

 nævnte ansættelse for så vidt angår fysiske personer og dødsboer foretages af  

 den kommunale skattemyndighed, jf. ligningslovens § 32 D, og for så vidt  

 angår juridiske personer, bortset fra dødsboer, foretages af told- og  

 skatteforvaltningen, jf. skattestyrelseslovens § 12 A.« § 7 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret ved lov nr. 1078 af 20. december 1995, lov nr. 487  

 af 12. juni 1996 og lov nr. 1219 af 27. december 1996, foretages følgende  

 ændring:
 1. I § 12, stk. 1, ændres »den i § 24 i  

 selskabsskatteloven og den i § 14 i fondsbeskatningsloven omhandlede  

 kommune« til: den kommune, hvor den juridiske person er  

 hjemmehørende,».
§ 8 Stk. 1 . Skatteministeren kan fastsætte nærmere regler for lovens  

 gennemførelse.
 Stk. 2 . Skatteministeren kan endvidere for perioden indtil  

 udgangen af 1998 bestemme sådanne fravigelser fra skattelovgivningens øvrige  

 regler om fremgangsmåder ved selvangivelse, ligning, klage, opkrævning og  

 afregning, som gennemførelsen af denne lov nødvendiggør.
§ 9 Stk. 1 . Loven træder i kraft dagen efter lovens bekendtgørelse i  

 Lovtidende.
Stk. 2 . Lovens § 1 og §§ 3-8 har virkning fra og med den 1. juli  

 1998. Den kommunale skattemyndighed træffer dog efter de hidtidige  

 processuelle regler afgørelse om foretagelse af skatteansættelser og ændring  

 af skatteansættelser vedrørende juridiske personer, bortset fra dødsboer, i  

 det omfang der inden den 1. juli 1998 er udsendt en agterskrivelse efter § 3,  

 stk. 4, i skattestyrelsesloven.
Klager over den kommunale skattemyndigheds  

 afgørelser efter § 2, nr. 1, i skattestyrelsesloven i sager vedrørende  

 juridiske personer, bortset fra dødsboer, skal indgives til skatteankenævnet,  

 hvis afgørelsen er truffet før den 1. juli 1998, eller afgørelsen er truffet  

 i en sag som nævn i 2. pkt.
 Stk. 3 . Lovens § 2 har virkning for selvangivelser mv., der efter  

 skattekontrolloven skal indgives den 1. oktober 1998 eller senere.
Bemærkninger til lovforslaget Almindelige bemærkninger Lovforslaget er en udmøntning af finanslovsforhandlingerne for 1998. Det  

 er aftalt mellem regeringen, Centrumdemokraterne og Socialistisk Folkeparti,  

 at ansvaret for ligningen af juridiske personer overflyttes fra kommunerne  

 til de statslige told- og skattemyndigheder.
Gældende ret Hidtil er ligningen af såvel fysiske som juridiske personer foretaget af  

 kommunerne.
Ligningsrådet udøver sammen med de statslige skattemyndigheder tilsyn med  

 de kommunale skattemyndigheders ligning.
Ligningsrådet skal endvidere  

 godkende de ligningsplaner, der udarbejdes af Told- og Skattestyrelsen, for  

 at disse kan være bindende overfor kommunerne.
 Såvel fysiske som juridiske personer kan efter de gældende regler påklage  

 en kommunal skatteansættelse til skatteankenævnet og derfra til  

 Landsskatteretten.
Baggrund for forslaget Selskabsskatteligningen har været uensartet og i en række kommuner ikke  

 tilstrækkelig effektiv.
Dette fremgår af »Budgetanalysen af Told &  

 Skat« fra marts 1997, hvor bl.a.
Told & Skat's tilsyn med den  

 kommunale ligning blev underkastet en undersøgelse.
I budgetanalysen gennemførtes en undersøgelse af variationen i antallet af  

 ændrede selskabsansættelser og ændringsbeløbene i de enkelte kommuner, hvor  

 der blev konstateret en betydelig uensartethed/variation mellem kommunerne.
I  

 »Budgetredegørelsen 97« fra maj 1997 blev undersøgelsen gentaget på  

 et nyt og bredere talgrundlag end det, der var til rådighed for  

 budgetanalysen.
De nye tal viser større forskelle mellem kommunerne end  

 budgetanalysen, hvilket bekræfter, at der er tale om væsentlige forskelle  

 mellem kommunernes resultater.
Rigsrevisionen har i et notat af 13. maj 1997 til statsrevisorerne om den  

 fortsatte udvikling i »Beretning nr. 2 om skatteligningens effektivitet  

 (11/1989)» og »Beretning om administration og kontrol af  

 selskabsskat (5/1993)» anført en række kritisable forhold.
Bl.a. har  

 kommunerne ikke ønsket at oplyse om den kommunale ressourceanvendelse,  

 ligesom Ligningsrådet ikke har ønsket at udmelde omsætningsbaserede måltal.  

 Notatet er gengivet i »Endelig betænkning over statsregnskabet for  

 finansåret 1995«.
Statsrevisorerne har i deres bemærkninger til notatet  

 anført følgende:
 »Statsrevisorerne må konstatere, at det ikke har været muligt at  

 finde en frivillig løsning på at få oplysninger om kommunernes  

 ressourceanvendelse til skatteligning eller på at anvende omsætningsbaserede  

 måltal, så kommunernes ressourceindsats koncentreres om den væsentlige del af  

 ligningen.
Da spørgsmålene er af stor betydning for en ensartet ligning, skal  

 statsrevisorerne henstille til ministeren og Folketinget at finde en løsning  

 - eventuelt gennem lovgivning.« Det foreliggende lovforslag skal bl.a. ses på denne baggrund.
 Regeringen ønsker med lovforslaget for det første at styrke ligningen  

 særligt af selskaber beliggende i mindre kommuner, der ikke er i stand til at  

 tiltrække den ekspertise, der er en nødvendighed for at gennemføre en  

 tilstrækkeligt effektiv ligningsindsats.
For det andet nødvendiggør den stærkt tiltagende internationalisering af  

 erhvervslivet og den heraf følgende øgede kompleksitet i selskabernes  

 økonomiske forhold en koncentration af ligningsindsatsen, da det ikke er  

 muligt at oparbejde og fastholde den nødvendige ekspertise, hvis den skal  

 fordeles på mere end 300 enheder.
Ved at lade det fulde ansvar for  

 selskabsligningen overgå til staten, bliver det muligt at opnå en større  

 ensartethed og koordinering af ligningsindsatsen og derigennem gennemføre en  

 mere effektiv indsats, som i højere grad matcher de krav, den stadige  

 internationalisering af erhvervslivet i almindelighed stiller.
Selskabsligningen er i en række af de lande, som Danmark normalt  

 sammenligner sig med, herunder især de nordiske lande, placeret i statslige  

 regi til trods for, at disse lande geografisk set er langt større end  

 Danmark.
Det bemærkes, at Finland og Sverige udelukkende har en statslig  

 skatteadministration.
I praksis har erfaringerne i udlandet netop vist, at  

 kontrollen af de større selskaber, herunder kontrollen af de internationale  

 beskatningsforhold kræver en specialisering, som ikke er mulig at opnå med en  

 meget decentral indsats.
Forslaget Det foreslås, at ansvaret for ligningen af juridiske personer, bortset fra  

 dødsboer, overflyttes til told- og skatteregionerne under Told- og  

 Skattestyrelsen, således at ansvar og kompetence følges ad.
 Ved at samle ansvaret for opgaven med selskabsligningen er der mulighed  

 for at oparbejde et større fagligt miljø med deraf følgende større  

 specialisering, end det er tilfældet især i de mindre kommuner.
Det er et faktum, at der er store forskelle i, hvor godt selskaber lignes  

 i de enkelte kommuner.
Det er med overførslen af ansvaret for  

 selskabsligningen til staten ikke hensigten, at der skal ske væsentlige  

 realitetsændringer for de kommuner, hvor ligningen foregår tilfredsstillende.  

 Således vil kommuner, der i dag udfører selskabsligningen effektivt, efter  

 aftale og for betaling kunne løse opgaven med ligning af selskaber for told-  

 og skatteforvaltningen.
Det er dermed hensigten, at den eksisterende ekspertise i kommunerne  

 inddrages.
Det vil ske ved, at told- og skattemyndighederne med udgangspunkt  

 i bl.a. de hidtidige ligningsplaner indgår aftaler med kommunerne om at  

 varetage opgaver, hvor dette efter en konkret vurdering kan tilgodese  

 hensynet til en ensartet og effektiv selskabsligning.
 Der sigtes mod, at aftalerne indgås for flerårige perioder under hensyn  

 til kommunalbestyrelsernes budgetlægning og de kommunalt ansattes sikkerhed i  

 ansættelsen, men med mulighed for genforhandling undervejs for at sikre en så  

 effektiv ligning som muligt.
 Efter lovens vedtagelse vil der hurtigst muligt blive indledt drøftelser  

 med kommunerne om indgåelse af disse flerårige rammeaftaler om varetagelse af  

 ligningsopgaven, med henblik på at sikre kontinuiteten i opgavevaretagelsen.
 Drøftelserne om aftaler skal tilrettelægges således, at der tages hensyn  

 til såvel den kommunale budgetprocedure som til en fornuftig planlægning af  

 edb-systemerne og den planlægning, der iøvrigt foregår i relation til  

 produktionen i såvel kommunerne som told- og skatteregionerne.
Uanset om ligningsopgaven helt eller delvis er lagt ud til en eller flere  

 kommuner i en region, vil regionen være ansættelsesmyndighed for de  

 selskaber, der er hjemmehørende i regionens område.
Ansættelser, foretaget af  

 en kommune efter aftale, foretages således på regionens vegne.
På visse områder er der behov for at centralisere ligningsindsatsen endnu  

 mere.
Det gælder især vedrørende de selskaber, hvor der er behov for kontakt  

 til andre landes skattemyndigheder.
 Told- og Skattestyrelsen er således allerede »den kompetente  

 myndighed« overfor udlandet i sammenhæng med udveksling af  

 kontroloplysninger og ved »mutual agreement« forhandlinger.  

 Herudover er det Told- og Skattestyrelsen, der i øvrigt har kontakten til  

 andre udenlandske skattemyndigheder i almindelighed og i forbindelse med  

 internationalt samarbejde i øvrigt.
Det fremsatte lovforslag L 84 om forslag til lov om ændring af  

 skattekontrolloven (oplysningspligt vedrørende koncerninterne transaktioner)  

 indebærer, at påtænkte ændringer af den selvangivne indkomst vedrørende  

 spørgsmål om transfer pricing skal godkendes af Told- og Skattestyrelsen.  

 Placeringen af selskabsligningen i statsligt regi har således en direkte  

 forbindelse til denne kompetence.
Det bliver herved muligt at opbygge en  

 større ekspertise på transfer pricing og få etableret en mere effektiv  

 kontrolenhed.
Told- og Skattestyrelsen vil ligeledes kunne varetage opgaver,  

 hvor styrelsen som »den kompetente myndighed« bistår danske  

 koncerner i spørgsmål om transfer pricing i forhold til udlandet.
 Told- og Skattestyrelsen skal således centralt varetage og styre de  

 særlige lignings- og kontrolmæssige problemer, der er forbundet med transfer  

 pricing, CFC-beskatning og sambeskatning.
Generelt vil omlægningen muliggøre en administrativ forenkling af  

 kontrollen med virksomhedernes skatter og afgifter, i det omfang ligningen  

 bliver varetaget af regionerne.
Told- og skatteregionerne har allerede  

 ansvaret for at sikre korrekt afregning af moms og andre afgifter.
Ved også  

 at lade regionerne stå for ligning af selskaberne, vil der kunne ske en  

 administrativ forenkling af den samlede indsats.
Dette vil også være til gavn  

 for virksomhederne.
Som led i omlægningen foreslås en forenklet klagestruktur.
Det foreslås,  

 at ansættelser af selskaber mv. kan påklages direkte til Landsskatteretten.  

 Den samlede klagestruktur vil dermed blive mere ensartet, idet den vil komme  

 til at modsvare den, der i dag er under indførelse på bl.a. momsområdet, jf.  

 lovforslag L 56 om ændret klagestruktur på moms- og afgiftsområdet.
Der  

 foreslås således en forenklet klagestruktur både for ansættelser foretaget af  

 en region og for ansættelser foretaget af en kommune efter aftale med en  

 region.
På moms- og afgiftsområdet påhviler kontrolopgaven i forhold til  

 virksomhederne i forvejen staten.
I forbindelse med den statslige overtagelse af selskabsligningen vil der  

 ikke være behov for, at ligningsplanen fremover indeholder  

 måltalsfastsættelse på selskabsligningen.
Når Ligningsrådet hidtil har  

 fastsat måltal skyldes det, at Told- og Skattestyrelsen og regionerne har  

 haft en lovfæstet tilsynskompetence, uden samtidig at have nogen  

 instruktionsbeføjelse overfor kommunerne.
Det foreslås derfor, at den årlige ligningsplan, der udarbejdes af Told-  

 og Skattestyrelsen og godkendes af Ligningsrådet, ikke længere skal omfatte  

 ligning af selskaber.
Den overordnede ansvar vedrørende indsatsen overtages  

 af skatteministeren, ligesom på andre områder inden for skatteministerens  

 ressort.
Ligningsrådets kompetence berøres i øvrigt ikke i lovforslaget.
 Det foreslås, at loven som udgangspunkt får virkning fra og med den 1.  

 juli 1998.
Provenumæssige konsekvenser Den ændrede ansvarsfordeling i forhold til ligningen af selskaber  

 forventes at medføre en langsigtet forbedring af ligningseffektiviteten, og  

 dermed også en mere korrekt ligning.
En mere ensartet og effektiv ligning vil  

 medføre øgede skattemæssige ændringer, såvel forhøjelser som nedsættelser.
Tempoet i realiseringen af potentialet for at øge ligningseffektiviteten  

 vil afhænge af den konkrete udmøntning af den ændrede opgavefordeling.
Det  

 vil her have betydning, at der ved overvejelserne om en statslig  

 opgavevaretagelse eller aftaler med kommunerne om udførelse af opgaverne  

 sikres, at den eksisterende kompetence i kommunerne inddrages med et  

 langsigtet perspektiv.
Potentialet for en mere effektiv selskabsligning fremkommer, fordi der med  

 den ændrede opgavefordeling vil være bedre muligheder for at sikre en  

 ensartet ligningsindsats.
I dag er der som nævnt meget store forskelle i  

 ligningseffektiviteten.
I »Budgetredegørelse 97« blev der således  

 foretaget en sammenlignende analyse af ligningseffektiviteten på tværs af  

 kommunerne.
Undersøgelsen viste, at der er en faktor 16 til forskel på  

 ligningsresultaterne mellem den fjerdedel af kommunerne med de bedste  

 resultater og den fjerdedel, som har de dårligste resultater.
Sidstnævnte er  

 typisk mindre kommuner.
I takt med realiseringen af den forventede øgede ligningseffektivitet  

 forventes et merprovenu for den offentlige sektor.
Den ændrede  

 ansvarsfordeling påvirker ikke fordelingen af provenuet mellem stat og  

 kommuner.
Administrative konsekvenser Overførslen fra kommunerne til staten af ansvaret for selskabsligningen,  

 med dertil hørende administrative opgaver, sker med henblik på en styrkelse  

 af ligningen og en administrativ forenkling, idet told- og skatteregionerne  

 allerede har ansvaret for at sikre korrekt afregning af moms og andre  

 afgifter.
De samlede økonomiske konsekvenser, herunder visse engangsudgifter i Told  

 & Skat til tilretning af edb-systemer og udgifter til information af  

 virksomhederne, samt udgifterne til vederlæggelse af kommuner for løsning af  

 de opgaver, der bliver omfattet af de aftaler, der indgås med  

 kommunalbestyrelser om udførelse af ligning af juridiske personer, med dertil  

 hørende administrative opgaver, er ikke endeligt fastlagt.
Samlet set  

 forventes de administrative konsekvenser af nærværende forslag at være  

 neutrale for staten og kommunerne under et.
Der er af tidsmæssig årsager ikke optaget forhandlinger med de kommunale  

 parter vedrørende kommunaløkonomiske konsekvenser af forslaget.
Der forventes  

 optaget forhandlinger efter de almindelige DUT-principper.
 En opgørelse af de samlede økonomiske konsekvenser er derfor ikke medtaget  

 i nærværende lovforslag, men vil senere blive forelagt Finansudvalget.
Erhvervsøkonomiske og erhvervsadministrative konsekvenser I det omfang, der opstår et merprovenu for det offentlige, jf. ovenfor  

 under omtalen af de provenumæssige konsekvenser, vil dette skulle betales af  

 selskaberne mv.
 Administrativt vil der være visse fordele for de selskaber, hvor regionen  

 direkte varetager ligningen, derved at kontakten til det offentlige bliver  

 den samme vedrørende skat, moms og afgifter.
Miljømæssige konsekvenser Lovforslaget skønnes ikke at have miljømæssige konsekvenser.
EU-retlige aspekter Lovforslaget skønnes ikke at have EU-retlige aspekter.
Høring Samtidig med lovforslagets fremsættelse er lovforslaget sendt til høring  

 hos Kommunernes Landsforening, Københavns Kommune, Frederiksberg Kommune,  

 Foreningen af Danske Skatteankenævn, Skattechefforeningen, Landsskatteretten,  

 Erhvervenes Skattesekretariat, Håndværksrådet, Foreningen af  

 Statsautoriserede Revisorer, Foreningen af Registrerede Revisorer og  

 Advokatrådet.
Bemærkninger til de enkelte bestemmelser Til § 1 Til nr. 1 Efter forslaget skal den kommunale skattemyndighed ikke længere have  

 ansvaret for ligningen af juridiske personer, bortset fra dødsboer.
Juridiske personer er selskaber, fonde, foreninger, selvejende  

 institutioner og lignende retssubjekter.
Begrebet dækker skatteretligt ikke  

 interessentskaber eller kommanditselskaber.
Til nr. 2, 3 og 6 Efter forslaget bemyndiges den statslige told- og skatteforvaltning til at  

 forestå ligningen af juridiske personer, bortset fra dødsboer.
Ligningen vil som udgangspunkt blive forestået af den statslige told- og  

 skatteregion, hvori selskabet er hjemmehørende.
Dette gælder også for  

 selskaber mv., der er hjemmehørende i Københavns eller Frederiksberg  

 kommuner.
 Der vil dog forekomme ligningssager, der er særligt ressourcekrævende  

 eller som kræver en særlig sagkundskab eller et samarbejde med andre stater.  

 I bl.a. sådanne tilfælde vil ligningsopgaven kunne lægges til andre dele af  

 den statslige told- og skatteforvaltning, enten generelt eller fra sag til  

 sag.
 I de tilfælde, hvor ligningen mere generelt forestås af en anden myndighed  

 end hjemstedsregionen, vil dette blive offentliggjort med hjemmel i  

 skattestyrelseslovens § 38 ved en ændring af sagsudlægningsbekendtgørelsen,  

 jf. senest bekendtgørelse nr. 653 af 14. august 1997. I tilfælde af mere  

 individuelle flytninger af ligningen vil selskabet mv. blive særskilt  

 underrettet om, hvilken myndighed der foretager ligningen.
 De almindelige krav om udsendelse af agterskrivelse, jf.  

 skattestyrelseslovens § 3, stk. 4 og 5, og om udarbejdelse af en  

 sagsfremstilling, der sendes til udtalelse hos den skattepligtige, før der  

 træffes en afgørelse, jf. skattestyrelseslovens § 21, stk. 3, 1.-4. pkt.,  

 finder efter forslaget tilsvarende anvendelse.
 Kompetencen til efter anmodning at genoptage en skatteansættelse, når  

 anmodningen fremsættes inden 3 år efter udløbet af det pågældende indkomstår,  

 jf. skattestyrelseslovens § 4, stk. 1, finder tilsvarende anvendelse for så  

 vidt angår told- og skatteforvaltningens adgang til efter anmodning at  

 genoptage en skatteansættelse vedrørende en juridisk person, der ikke er et  

 dødsbo.
Som hidtil påklages efter forslaget en skatteansættelse foretaget af en  

 told- og skatteforvaltning vedrørende en juridisk person, der ikke er et  

 dødsbo, direkte til Landsskatteretten.
Det foreslås, at dette også skal gælde  

 et afslag på en genoptagelsesanmodning.
 I øvrigt henvises til bemærkningerne til nr. 8.
Til nr. 4, 5 og 7 Efter forslagene skal Ligningsrådet ikke længere sammen med told- og  

 skatteforvaltningen fastlægge generelle administrative retningslinier for  

 udførelsen af selskabsligningen.
 Ligningsrådets kompetence til at træffe konkrete afgørelser om  

 skatteansættelse af juridiske personer berøres ikke af lovforslaget.
Til nr. 8 Efter forslaget bemyndiges skatteministeren til at indgå aftale med en  

 kommunalbestyrelse om kommunens foretagelse af ligningen af juridiske  

 personer, bortset fra dødsboer, på de statslige told- og skattemyndigheders  

 vegne, samt de administrative opgaver, der er forbundet hermed.
Aftalen vil  

 kunne omfatte såvel juridiske personer hjemmehørende i kommunen som juridiske  

 personer hjemmehørende udenfor kommunen.
Sådanne aftaler forventes at blive  

 indgået for flere år ad gangen, bl.a. for at skabe den nødvendige kontinuitet  

 i ligningsarbejdet.
Indgåelse af en sådan aftale indebærer ikke, at den juridiske person kan  

 påklage kommunens skatteansættelse til skatteankenævnet eller til de  

 statslige told- og skattemyndigheder.
Klagen skal indgives til  

 Landsskatteretten.
 Ved bestemmelsen skabes hjemmel til, at der i aftalen kan medtages  

 bestemmelser om vederlæggelse af kommunen gældende for en flerårig periode.  

 Udgifterne afholdes af bevillingen under finanslovens § 9.21.01. Told og  

 Skat.
Til § 2 Efter forslaget bemyndiges skatteministeren til at bestemme, hvilken  

 skattemyndighed de skattemæssige regnskaber mv., som personligt  

 erhvervsdrivende og juridiske personer skal indgive sammen med  

 selvangivelsen, skal indgives til.
Skatteministeren har allerede en sådan  

 kompetence vedrørende selve selvangivelsen.
 Disse kompetencer er tænkt udnyttet til at foreskrive, at selvangivelser  

 tilligemed skattemæssigt årsregnskab mv. fra juridiske personer, bortset fra  

 dødsboer, fremover skal indgives til den lokale told- og skatteregion eller  

 til den kommune, der indgås aftale med om at foretage ligningen for regionen.  

 Dette er i modsætning til i dag, hvor disse oplysninger altid indgives til  

 den kommunale skattemyndighed.
 Selvangivelsen for fysiske personer og dødsboer, evt. med skattemæssigt  

 årsregnskab mv., vil fortsat skulle indgives til den kommunale  

 skattemyndighed.
Til §§ 3-6 Der er tale om konsekvensændringer som følge af forslagene under § 1, nr.  

 1 og 2.
Til § 7 Der er tale om konsekvensændringer som følge af forslagene under § 3 og §  

 4.
 Den kommune, der skal forestå fordelingen af skat af aktieselskaber mv.,  

 vil kunne indhente oplysninger til brug herfor hos den told- og  

 skattemyndighed, der forestår ligningen af den pågældende juridiske person.
Til § 8 Det foreslås, at skatteministeren bemyndiges til at fastsætte nærmere  

 regler for lovens gennemførelse.
Det foreslås endvidere, at skatteministeren for kalenderåret 1998  

 bemyndiges til at bestemme sådanne fravigelser for skattelovgivningens  

 processuelle regler, som lovens gennemførelse nødvendiggør.
Bemyndigelsen  

 vedrører således ikke regler for den materielle beskatning.
Kompetencen er  

 kun tænkt anvendt, hvis der skulle vise sig problemer med lovens  

 gennemførelse, og problemerne er af en karakter, der ikke kan afvente en  

 sædvanlig lovgivningsprocedure.
Til § 9 Det foreslås i stk. 1, at loven af administrative grunde træder i kraft  

 straks efter offentliggørelsen i Lovtidende.
Det foreslås i stk. 2, at loven tillægges virkning for ligning af  

 juridiske personer, bortset fra dødsboer, fra og med den 1. juli 1998, uanset  

 hvilket indkomstår ligningen vedrører.
Det foreslås dog, at kommunerne skal  

 færdiggøre ligningen af juridiske personer, bortset fra dødsboer, i det  

 omfang der inden den 1. juli 1998 er udsendt agterskrivelse.
Dette gælder,  

 uanset hvilket indkomstår agterskrivelsen vedrører.
 Det valgte virkningstidspunkt indebærer bl.a., at anmeldelse efter  

 selskabsskattelovens § 5, stk. 3, om opløsning mv. af et selskab, fra og med  

 den 1. juli 1998 skal indgives til told- og skatteforvaltningen.
Det foreslås generelt, at afgørelser, der er truffet af den kommunale  

 skattemyndighed inden den 1. juli 1998, som hidtil skal påklages til  

 skatteankenævnet.
Det foreslås endvidere, at afgørelser truffet af den  

 kommunale skattemyndighed i sager, der ikke er afsluttet den 1. juli 1998, og  

 hvor der inden denne dato er afsendt en agterskrivelse, ligeledes skal  

 påklages til skatteankenævnet. Øvrige afgørelser påklages direkte til  

 Landsskatteretten.
 Det foreslås i stk. 3, at juridiske personer, bortset fra dødsboer, som  

 hidtil skal indgive selvangivelsen for 1997 tillige med det skattemæssige  

 årsregnskab mv. til den kommunale skattemyndighed.
 Fra og med indkomståret 1998 skal de nævnte juridiske personer indgive  

 selvangivelsen mv. til den myndighed, som skatteministeren anviser.
 Den ordinære selvangivelsesfrist for indkomståret 1997 udløber efter  

 skattekontrollovens § 4, stk. 2, inden den 1. oktober 1998. Derfor er den 1.  

 oktober 1998 valgt som skæringsdag.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om skattemyndighedernes organisation og opgaver  

 (Skattestyrelsesloven), jf. lovbekendtgørelse nr. 276 af 12. april 1997,  

 foretages følgende ændringer:
 1. § 2, nr. 1, affattes således:
»1) Skatteansættelsen af indkomst for fysiske personer og  

 dødsboer.« § 2. Den kommunale skattemyndighed foretager:
 1) Skatteansættelse af indkomst.
 2) Efterprøvelse af passivposter efter boafgiftslovens § 13 a, der ikke  

 vedrører værdiansættelsen efter boafgiftslovens § 12.
 3) Beregning af passivposter efter kildeskattelovens § 33 D i de tilfælde,  

 hvor en gave er indkomstskattepligtig efter statsskattelovens § 4, litra c.
 2. I overskriften før § 12 i kapitel 2 ændres »Den  

 centrale told- og skatteforvaltning« til: Told- og skatteforvaltningen'.
 3. Efter § 12 indsættes:
» § 12 A.
Told- og skatteforvaltningen foretager  

 skatteansættelser af indkomst for juridiske personer, bortset fra dødsboer. §  

 3, stk. 4 og 5, § 4, stk. 1, § 21, stk. 3, 1.-4. pkt., og § 38 finder  

 tilsvarende anvendelse.
Afgørelser i 1. instans efter 1. pkt., og afslag på  

 en genoptagelsesanmodning efter § 4, stk. 1, vedrørende juridiske personer,  

 bortset fra dødsboer, påklages til Landsskatteretten.« 4. I § 13, stk. 1, ændres »ligning og vurdering og for  

 tilsynet med lignings- og vurderingsarbejdet« til: »ligning af  

 fysiske personer og dødsboer samt ejendomsvurdering, og planer for tilsynet  

 med dette arbejde«.
 5. I § 13, stk. 2, indsættes to steder efter  

 »ligningen«: »af fysiske personer og dødsboer«.
Kapitel 2 De statslige skattemyndigheder Den centrale told- og  

 skatteforvaltning § 12. Den centrale told- og skatteforvaltning skal føre tilsyn  

 med, at skatteansættelse af indkomst, værdiansættelse m.v. i dødsboer samt  

 vurdering af fast ejendom sker på behørig og ensartet måde over hele landet.
 Stk. 2. Told- og skatteforvaltningen opgør afgiftsgrundlaget i  

 gaveafgiftssager og beregner gaveafgift.
 § 13. Den centrale told- og skatteforvaltning udarbejder hvert år  

 planer for den almindelige ligning og vurdering og for tilsynet med lignings-  

 og vurderingsarbejdet.
 Stk. 2. Told- og skatteforvaltningen forsyner de lokale  

 skattemyndigheder og vurderingsmyndighederne med oplysninger til brug ved  

 ligningen eller vurderingen og giver dem anvisninger med hensyn til den  

 formelle fremgangsmåde og tilrettelæggelsen og gennemførelsen af selve  

 ligningen eller vurderingen.
Stk. 3. De i stk. 1 og 2 nævnte planer og anvisninger skal  

 godkendes af Ligningsrådet.
Når Ligningsrådet har godkendt anvisninger som  

 nævnt i stk. 2, skal de følges af de lokale skattemyndigheder og  

 vurderingsmyndighederne.
 6. Overskriften før § 15 udgår.
Den regionale told- og skatteforvaltning § 15. Skatteministeren fastsætter landets inddeling i told- og  

 skattekredse og placeringen af regionale told- og skatteforvaltninger.
 7. I § 17, stk. 1, ændres »på lignings- og  

 vurderingsområdet« til: »af personligningen, ligningen af dødsboer  

 og ejendomsvurderingen«.
Ligningsrådet § 17. Ligningsrådet fastlægger retningslinier for den centrale  

 told- og skatteforvaltnings administration på lignings- og vurderingsområdet  

 og udøver sammen med denne tilsyn med de lokale skattemyndigheders  

 virksomhed.
Stk. 2-4. - - - 8. I § 38 indsættes som stk. 2 :
» Stk. 2 . Skatteministeren, eller den ministeren bemyndiger  

 dertil, kan indgå aftaler med en kommunalbestyrelse om udførelsen af ligning  

 af juridiske personer, bortset fra dødsboer, med dertil hørende  

 administrative opgaver.
I aftalen, der kan være et eller flerårig, kan indgå  

 bestemmelser om ydelse af vederlag til kommunen.« § 38. Skatteministeren kan bemyndige de statslige eller kommunale  

 skattemyndigheder til at træffe afgørelser efter denne lov.
Det samme gælder  

 afgørelser på ministerens forretningsområdet i øvrigt.
Endvidere kan  

 ministeren fastsætte regler om adgang til at klage over afgørelserne,  

 herunder om, at afgørelserne ikke kan indbringes for højere administrativ  

 myndighed.
§ 2 I skattekontrolloven, jf. lovbekendtgørelse nr. 142 af 18. februar 1997,  

 som ændret ved lov nr. 362 af 2. juni 1997 og lov nr. 440 af 10 juni 1997,  

 foretages følgende ændring:
 1. I § 3, stk. 2, ændres tre steder »den kommunale  

 skattemyndighed« til: »den skattemyndighed, som skatteministeren  

 anviser«.
§ 3. - - - Stk. 2. Selvangivelsespligtige, der er bogførings- eller  

 regnskabspligtige, skal inden selvangivelsesfristens udløb indgive et  

 skattemæssigt årsregnskab fvor den senest afsluttede regnskabsperiode til den  

 kommunale skattemyndighed.
Er årsregnskabet for en juridisk person endnu ikke  

 godkendt af generalforsamlingen på indgivelsestidspunktet, skal der senest 14  

 dage efter generalforsamlingens afholdelse gives den kommunale  

 skattemyndighed meddelelse om generalforsamlingens beslutning vedrørende  

 årsregnskabet.
SKattepligtige, der efter stk. 1, 3. pkt., er pålagt at  

 udarbejde en kapitalforklaring, skal inden selvangivelsesfristens udløb  

 indgive kapitalforklaringen for det seneste regnskabsår til den kommunale  

 skattemyndighed.
Stk. 3-5. - - - § 3 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 814 af 26. oktober 1997, som ændret ved lov nr. 888  

 af 3. december 1997 og lov nr. 891 af 3. december 1997, foretages følgende  

 ændringer:
 1. I § 5, stk. 3, ændres to steder »den kommunale  

 skattemyndighed« til: »de statslige told- og  

 skattemyndigheder«.
§ 5. - - - Stk. 3. Likvidator eller ledelsen, såfremt en likvidator ikke er  

 valgt eller beskikket, skal inden 1 måned efter opløsningen, jf. dog 2. pkt.,  

 overgangen eller undtagelsen, jf. stk. 1, indsende en anmeldelse til den  

 kommunale skattemyndighed med opgørelse af indkomsten for det afsluttende  

 indkomstår.
Når et anpartsselskab søges opløst efter § 59 i lov om  

 anpartsselskaber, skal ledelsen inden 1 måned efter ophør af den  

 erhvervsmæssige aktivitet indsende en anmeldelse til den kommunale  

 skattemyndighed med opgørelse af indkomsten for det afsluttende indkomstår.  

 Udløber fristen for anmeldelse inden udløbet af fristen for selvangivelsen  

 for det nærmest forudgående indkomstår, jf. skattekontrollovens § 4, stk. 2,  

 afkortes den sidstnævnte frist til udløbet af fristen for anmeldelsen.  

 Skatteministeren kan efter anmodning give udsættelse med fristen for  

 anmeldelse, hvis særlige forhold taler herfor.
Undlades anmeldelse, ifalder  

 den eller de ansvarlige personer en bøde, der fastsættes af skatteministeren,  

 medmindre denne eller de ansvarlige selv ønsker sagen afgjort ved rettergang.  

 Indsendelse af anmeldelsen med den nævnte opgørelse kan fremtvinges ved pålæg  

 af daglige bøder, hvis størrelse fastsættes af skatteministeren.
Bøderne  

 tilfalder statskassen.
Stk. 4-7. - - - 2. I § 5 A, stk. 2, ændres »vedkommende kommunale  

 skattemyndighed« til: »de statslige told- og  

 skattemyndigheder«.
§ 5 A. - - - Stk. 2. Ved en ændring som nævnt i stk. 1 skal bestyrelsen inden 1  

 måned efter ændringen indsende en anmeldelse til vedkommende kommunale  

 skattemyndighed med opgørelse af indkomsten for det afsluttende indkomstår.  

 Reglerne i § 5, stk. 3, finder tilsvarende anvendelse.
Stk. 3 . - - - 3. § 24 ophæves.
Afsnit V Bestemmelser om ligning og opkrævning § 24. Aktieselskaber, der er hjemmehørende her i landet, sættes i  

 skat i den kommune, i hvilken de ifølge registreringen i Erhvervs- og  

 Selskabsstyrelsen har hjemsted den 5. september i indkomståret, eller ved et  

 forskudt indkomstår den 5. september i det kalenderår, som det forskudte  

 indkomstår træder i stedet for, jf. dog stk. 3 og 4. Andre her i landet  

 hjemmehørende selskaber og foreninger m.v. ansættes i den kommune, i hvilken  

 hovedkontoret findes, eller hvorfra bestyrelsen foregår, jf. dog stk. 3 og 4.
Stk. 2. Selskaber og foreninger m.v. som nævnt i § 2, stk. 1,  

 litra a) og b), ansættes i den kommune, i hvilken den skattepligtige  

 virksomhed er beliggende den 5. september i indkomståret, eller ved et  

 forskudt indkomstår den 5. september i det kalenderår, som det forskudte  

 indkomstår træder i stedet for.
Selskaber og foreninger m.v. som nævnt i § 2,  

 stk. 1, litra c), der beskttes efter reglerne i kildeskattelovens § 65 A,  

 stk. 2, ansættes i den kommune, i hvilken den virksomhed, hvorfra udbyttet  

 eller afståelsessummen hidrører, er beliggende den 5. september i  

 indkomståret, eller ved et forskudt indkomstår den 5. september i det  

 kalenderår, som det forskudte indkomstår træder i stedet for.
Selskaber og  

 foreninger m.v. som nævnt i § 2, stk. 1, litra f), ansættes i den kommune, i  

 hvilken den virksomhed, der udreder vederlaget, er beliggende den 5.  

 september i indkomståret, eller ved et forskudt indkomstår den 5. september i  

 det kalenderår, som det forskudte indkomstår træder i stedet for.
 Stk. 3. Skatteministeren afgør i tvivlstilfælde spørgsmålet om, i  

 hvilken kommune et selskab eller en forening m.v. skal skatteansættes.  

 Skatteministeren kan fastsætte regler om, at selskaber eller foreninger m.v.  

 skal sættes i skat i en anden kommune end den kommune, hvori selskabet eller  

 foreningen m.v. er hjemmehørende, når de særlige omstændigheder taler derfor,  

 jf. dog stk. 4.
Stk. 4. Såfremt et selskab eller en forening m.v. som nævnt i stk.  

 1 i løbet af indkomståret overgår til udelukkende eller i væsentlig grad ikke  

 at have erhvervsmæssig aktivitet, sættes selskabet eller foreningen m.v. i  

 skat i den kommune, i hvilken selskabet eller foreningen m.v. er sat i skat  

 det foregående indkomstår, uanset at selskabet eller foreningen m.v. ændrer  

 hjemsted eller flytter hovedkontor.
Selskabet eller foreningen m.v. sættes i  

 skat i den pågældende kommune for de indkomstår, hvori selskabet eller  

 foreningen m.v. ikke har erhvervsmæssig aktivitet.
 Stk. 5. Post Danmark og eventuelle sambeskattede datterselskaber  

 skatteansættes af de statslige told- og skattemyndigheder.
§ 4 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 813 af 26. oktober 1997, som ændret ved lov nr. 888  

 af 3. december 1997, foretages følgende ændring:
 1. § 14 ophæves.
 § 14. Fonde og foreninger omfattet af denne lov sættes i skat i  

 den kommune, hvor de ifølge vedtægten har hjemsted.
 Stk. 2. Fonde og andre selvejende institutioner omfattet af § 1,  

 nr. 4, sættes i skat i den kommune, hvor ledelsen har sæde.
§ 5 I lov om skattemæssige afskrivninger, jf. lovbekendtgørelse nr. 932 af 24.  

 oktober 1996, som ændret ved lov nr. 1223 af 27. december 1996, foretages  

 følgende ændring:
 1. I § 29 N ændres »den kommunale  

 skattemyndighed« til: »den skatteansættende myndighed«.
§ 29 N.
De i § 29 L nævnte oplysninger og de i § 29 M, stk. 2,  

 nævnte afskrifter af regnskaber m.m. skal være attesteret af en  

 statsautoriseret eller registreret revisor, der tillige over for den  

 kommunale skattemyndighed skal attestere, at skattemæssige afskrivninger på  

 de af forskudsafskrivning omfattede aktiver kun foretages på grundlag af  

 aktiviernes faktiske anskaffelsessummen efter fradrag af de foretagne  

 forskudsafskrivninger, jf. § 29 K, stk. 1-2.
§ 6 I lov om ansættelse og opkrævning m.v. af skat ved kulbrinteindvinding,  

 jf. lovbekendtgørelse nr. 793 af 29. september 1993, som ændret ved lov nr.  

 1219 af 27. december 1996 og lov nr. 1223 af 27. december 1996, foretages  

 følgende ændring:
 1. § 2, stk. 2, affattes således:
» Stk. 2 . Ligningsrådet kan bestemme, at den i stk. 1, nr. 3,  

 nævnte ansættelse for så vidt angår fysiske personer og dødsboer foretages af  

 den kommunale skattemyndighed, jf. ligningslovens § 32 D, og for så vidt  

 angår juridiske personer, bortset fra dødsboer, foretages af told- og  

 skatteforvaltningen, jf. skattestyrelseslovens § 12 A.« § 2. - - - Stk. 2. Ligningsrådet kan bestemme, at den kommunale  

 skattemyndighed, jf. ligningslovens § 32 D, stk. 2 og 3, og  

 selskabsskattelovens § 24, foretager den i stk. 1, nr. 3 og 4, nævnte  

 ansættelse.
Stk. 3. - - - § 7 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret ved lov nr. 1078 af 20. december 1995, lov nr. 487  

 af 12. juni 1996 og lov nr. 1219 af 27. december 1996, foretages følgende  

 ændring:
 1. I § 12, stk. 1, ændres »den i § 24 i  

 selskabsskatteloven og den i § 14 i fondsbeskatningsloven omhandlede  

 kommune« til: den kommune, hvor den juridiske person er  

 hjemmehørende,».
§ 12. Det påhviler den i § 24 i selskabsskatteloven og den i § 14  

 i fondsbeskatningsloven omhandlede kommune at forestå opgørelsen af  

 fordelingen i henhold til § 11 af den kommunale andel af indkomstskatten  

 mellem de berettigede kommuner.
Fordelingsnævnet, jf. § 12 a, kan bestemme,  

 at en anden kommune, hvortil den pågældende virksomhed må anses for nærmere  

 knyttet, skal forestå opgørelsen af fordelingen.
Skriftlig fremsættelse (9. december 1997) Skatteministeren (Carsten Koch):
 Hermed tillader jeg mig for det høje ting at fremsætte:
 Forslag til lov om ændring af skattestyrelsesloven,  

 skattekontrolloven, selskabsskatteloven, fondsbeskatningsloven,  

 afskrivningsloven, kulbrinteskatteopkrævningsloven og lov om kommunal  

 indkomstskat. (Statens overtagelse af selskabsligningen).
(Lovforslag nr.
L 134).
Lovforslaget er en udmøntning af en finanslovsaftale mellem regeringen, SF  

 og CD hvorefter staten fremover skal forestå selskabsligningen.
Denne opgave  

 har hidtil ligget i kommunerne, men på grund af en over årene konstateret  

 uensartet og i en række kommuner ikke tilstrækkelig effektiv selskabsligning,  

 foreslås selskabsligningen flyttet til de statslige told- og  

 skattemyndigheder.
Hermed sikres en mere effektiv styring af området.
Årsagerne til, at ligningen i kommunerne - samlet set - ikke har været  

 tilfredsstillende, er mange.
Her skal blot peges på den øgede kompleksitet i  

 erhvervslivets forhold, herunder den øgede internationalisering, hvilket  

 nødvendiggør, at den lignende myndighed ofte har brug for at kunne trække på  

 betydelige ressourcer eller medarbejdere med en helt speciel sagkundskab.  

 Denne kompleksitet i selskabsligningen skal holdes op overfor variationen i  

 kommunestørrelserne og dermed i de ressourcer, den enkelte kommune kan sætte  

 ind på ligningsopgaven.
Her har de statslige told- og skattemyndighederne i  

 langt højere grad mulighed for at kanalisere ressourcerne derhen, hvor der er  

 behov for det, og mulighed for at udvikle medarbejdere med den helt specielle  

 viden om selskabsligning, der kan være brug for.
På den anden side ville det være et stort ressourcespil, hvis man ikke  

 fremover søgte at inddrage den viden og den erfaring, der utvivlsomt er  

 oparbejdet i en række kommuner om selskabsligning.
Der er derfor hensigten,  

 at de kommuner, der erfaringsmæssigt kan løfte ligningsopgaven vedrørende  

 selskaber, fremover på aftalebasis og for en passende betaling skal udføre  

 selskabsligning på de statslige told- og skattemyndigheders vegne.
Sådanne aftaler skal kunne indgås for et eller flere år ad gangen, og de  

 skal kunne omfatte selskaber med hjemsted i kommunen såvel som selskaber med  

 hjemsted udenfor kommunen.
Det vil imidlertid blive tillagt betydning ved  

 udformningen af aftalerne, at der kan opretholdes en vis kontinuitet i  

 ligningsarbejdet, ligesom der vil blive taget hensyn til kommunernes  

 budgetlægning og de kommunalt ansattes sikkerhed i ansættelsen.
De skatteansættelser af selskaber, som en kommune foretager efter aftale  

 med de statslige told- og skattemyndigheder, vil efter forslaget kunne  

 påklages direkte til Landsskatteretten.
Afgørelserne vil ikke kunne påklages  

 til skatteankenævnet eller til de statslige told- og skattemyndigheder.
Med en statslig overtagelse af selskabsligningen ændres behovet for at  

 medtage selskabsligningen i den årlig ligningsplan.
Det foreslås derfor, at  

 det overordnede ansvar for tilrettelæggelsen af selskabsligningen flyttet fra  

 Ligningsrådet til skatteministeren.
 Forslaget skønnes på længere sigt at medføre en effektivisering af  

 selskabsligningen med deraf følgende merprovenu, som det ikke er muligt at  

 sætte tal på.
 Forslaget skønnes endvidere samlet set at være administrativt  

 udgiftsneutralt for staten og kommunerne set under et.
 Idet jeg i øvrigt henviser til bemærkningerne til lovforslaget, skal jeg  

 anbefale forslaget til en hurtig og velvillig behandling i det høje ting.
Efter 2. behandling den 17. december 1997 § 1 I lov om skattemyndighedernes organisation og opgaver  

 (skattestyrelsesloven), jf. lovbekendtgørelse nr. 276 af 12. april 1997,  

 foretages følgende ændringer:
 1. § 2, nr. 1, affattes således:
»1) Skatteansættelsen af indkomst for fysiske personer og  

 dødsboer.« 2. I overskriften før § 12 i kapitel 2 ændres »Den  

 centrale told- og skatteforvaltning« til: Told- og skatteforvaltningen'.
 3. Efter § 12 indsættes:
» § 12 A.
Told- og skatteforvaltningen foretager  

 skatteansættelser af indkomst for juridiske personer bortset fra dødsboer. §  

 3, stk. 4 og 5, § 4, stk. 1, § 21, stk. 3, 1.-4. pkt., og § 38 finder  

 tilsvarende anvendelse.
Afgørelser i 1. instans efter 1. pkt. og afslag på en  

 genoptagelsesanmodning efter § 4, stk. 1, vedrørende juridiske personer  

 bortset fra dødsboer påklages til Landsskatteretten.« 4. I § 13, stk. 1, ændres »ligning og vurdering og for  

 tilsynet med lignings- og vurderingsarbejdet« til: »ligning af  

 fysiske personer og dødsboer samt ejendomsvurdering og planer for tilsynet  

 med dette arbejde«.
 5. I § 13, stk. 2, indsættes to steder efter  

 »ligningen«: »af fysiske personer og dødsboer«.
 6. Overskriften før § 15 udgår.
 7. I § 17, stk. 1, ændres »på lignings- og  

 vurderingsområdet« til: »af personligningen, ligningen af dødsboer  

 og ejendomsvurderingen«.
 8. I § 38 indsættes som stk. 2:
»Stk. 2. Skatteministeren eller den, ministeren bemyndiger  

 dertil, kan indgå aftaler med en kommunalbestyrelse om udførelsen af ligning  

 af juridiske personer bortset fra dødsboer med dertil hørende administrative  

 opgaver.
I aftalen, der kan være et- eller flerårig, kan indgå bestemmelser  

 om ydelse af vederlag til kommunen.« § 2 I skattekontrolloven, jf. lovbekendtgørelse nr. 142 af 18. februar 1997,  

 som ændret ved lov nr. 362 af 2. juni 1997 og lov nr. 440 af 10. juni 1997,  

 foretages følgende ændring:
 1. I § 3, stk. 2, ændres tre steder »den kommunale  

 skattemyndighed« til: »den skattemyndighed, som skatteministeren  

 anviser«.
§ 3 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 814 af 26. oktober 1997, som ændret ved lov nr. 888  

 af 3. december 1997 og lov nr. 891 af 3. december 1997, foretages følgende  

 ændringer:
 1. I § 5, stk. 3, ændres to steder »den kommunale  

 skattemyndighed« til: »de statslige told- og  

 skattemyndigheder«.
 2. I § 5 A, stk. 2, ændres »vedkommende kommunale  

 skattemyndighed« til: »de statslige told- og  

 skattemyndigheder«.
 3. § 24 ophæves.
§ 4 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 813 af 26. oktober 1997, som ændret ved lov nr. 888  

 af 3. december 1997, foretages følgende ændring:
 1. § 14 ophæves.
§ 5 I lov om skattemæssige afskrivninger, jf. lovbekendtgørelse nr. 932 af 24.  

 oktober 1996, som ændret ved lov nr. 1223 af 27. december 1996, foretages  

 følgende ændring:
 1. I § 29 N ændres »den kommunale  

 skattemyndighed« til: »den skatteansættende myndighed«.
§ 6 I lov om ansættelse og opkrævning m.v. af skat ved kulbrinteindvinding,  

 jf. lovbekendtgørelse nr. 793 af 29. september 1993, som ændret ved lov nr.  

 1219 af 27. december 1996, lov nr. 1223 af 27. december 1996 og lov nr. 198  

 af 14. marts 1997, foretages følgende ændring:
 1. § 2, stk. 2, affattes således:
»Stk. 2. Ligningsrådet kan bestemme, at den i stk. 1, nr. 3,  

 nævnte ansættelse, for så vidt angår fysiske personer og dødsboer, foretages  

 af den kommunale skattemyndighed, jf. ligningslovens § 32 D, og for så vidt  

 angår juridiske personer bortset fra dødsboer foretages af told- og  

 skatteforvaltningen, jf. skattestyrelseslovens § 12 A.« § 7 I lov om kommunal indkomstskat, jf. lovbekendtgørelse nr. 803 af 6.  

 oktober 1995, som ændret ved lov nr. 1078 af 20. december 1995, lov nr. 487  

 af 12. juni 1996 og lov nr. 1219 af 27. december 1996, foretages følgende  

 ændring:
 1. I § 12, stk. 1, ændres »den i § 24 i  

 selskabsskatteloven og den i § 14 i fondsbeskatningsloven omhandlede  

 kommune« til: »den kommune, hvor den juridiske person er  

 hjemmehørende,».
§ 8 Stk. 1 . Skatteministeren kan fastsætte nærmere regler for lovens  

 gennemførelse.
 Stk. 2 . Skatteministeren kan endvidere for perioden indtil  

 udgangen af 1998 bestemme sådanne fravigelser fra skattelovgivningens øvrige  

 regler om fremgangsmåder ved selvangivelse, ligning, klage, opkrævning og  

 afregning, som gennemførelsen af denne lov nødvendiggør.
§ 9 Stk. 1 . Loven træder i kraft dagen efter lovens bekendtgørelse i  

 Lovtidende.
Stk. 2 . Lovens § 1 og §§ 3-8 har virkning fra og med den 1. juli  

 1998. Den kommunale skattemyndighed træffer dog efter de hidtidige  

 processuelle regler afgørelse om foretagelse af skatteansættelser og ændring  

 af skatteansættelser vedrørende juridiske personer bortset fra dødsboer, i  

 det omfang der inden den 1. juli 1998 er udsendt en agterskrivelse efter § 3,  

 stk. 4, i skattestyrelsesloven.
Klager over den kommunale skattemyndigheds  

 afgørelser efter § 2, nr. 1, i skattestyrelsesloven i sager vedrørende  

 juridiske personer bortset fra dødsboer skal indgives til skatteankenævnet,  

 hvis afgørelsen er truffet før den 1. juli 1998 eller afgørelsen er truffet i  

 en sag som nævnt i 2. pkt.
 Stk. 3 . Lovens § 2 har virkning for selvangivelser m.v., der  

 efter skattekontrolloven skal indgives den 1. oktober 1998 eller senere.
 Stk. 4. Såfremt enighed om en aftale som nævnt i  

 skattestyrelseslovens § 38, stk. 2, ikke kan opnås, kan skatteministeren  

 eller den, ministeren bemyndiger dertil, for tiden indtil 30. juni 2002  

 pålægge kommunen i nærmere angivet omfang at udføre ligning af juridiske  

 personer bortset fra dødsboer med dertil hørende administrative opgaver.  

 Eventuelt vederlag efter § 38, stk. 2, 2. pkt., for opgaver pålagt efter stk.  

 1 aftales mellem kommunen og skatteministeren eller den, ministeren  

 bemyndiger dertil.
