Kendelse fra Pressenævnet i sag nr.  

 78/2002 [En kvinde] har ved advokat  Lars  Junge klaget til  

 Pressenævnet over, at TV 2 har afvist at bringe et genmæle.
 I Nyhederne den 1. juli 2002 bragte TV 2 et indslag, der  

 havde følgende indhold:
"Studievært: Politiet i Vejle har  

 anholdt en række personer, der sigtes for at have smuglet store  

 mængder cigaretter og spiritus til Danmark.
Fire personer er nu  

 varetægtsfængslet, én af dem, en 42-årig kvinde, der  

 er kendt som smuglerdronningen.
Speak: I 1998 blev den 42-årige idømt  

 fem års fængsel, sigtet for at stå bag indsmuglingen af  

 41,6 mill. cigaretter fra Østeuropa.
Den såkaldte  

 smuglerdronning var prøveløsladt, men blev i maj anholdt sammen  

 med ni andre, efter at politiet konfiskerede 500.000 cigaretter under en  

 aktion i Midtjylland.
Smuglerdronningen er nu varetægtsfængslet  

 sammen med to litauere og en anden dansker, sigtet for smugling af spiritus  

 og cigaretter.
 Kriminalinspektør  Peter  Krogh, Vejle  

 Politi: Det har bekræftet vores forudanelser om, at der  

 foregår en stor indsmugling af cigaretter fra blandt andet  

 østlandene til Danmark.
Speak: Afsløringen af smuglergruppen er  

 resultatet af over et års efterforskning, hvor politiet har arbejdet  

 sammen med blandt andet Told- og Skat." Klageren har ved brev af 2. juli 2002 anmodet TV 2 om at  

 få bragt følgende genmæle:
"Den dame, som i indslaget den 1. juli 2002 kaldtes  

 smuglerdronningen, er ikke sigtet for at have indsmuglet de cigaretter, som  

 ifølge indslaget er konfiskeret i Midtjylland." Ved brev af 9. august 2002 afviste TV 2 at bringe  

 genmælet.
Klageren har anført, at indslaget indeholdt  

 faktiske usandheder.
Klager er ikke sigtet for forbrydelser sammen med to  

 litauere, som er varetægtsfængslet her i landet, og hun er alene  

 sigtet for forsøg.
Klager nægter sig i øvrigt skyldig,  

 fordi forsøgene ikke var ment alvorligt.
TV 2 har anført, at klager ifølge TV 2´s  

 oplysninger er sigtet for medvirken til smugling af cigaretter.
At det af  

 indslaget ikke fremgår, at det er "medvirken" til  

 "smugling", er efter indklagedes opfattelse uden betydning i denne  

 sammenhæng.
Indklagede har derfor været berettiget til at  

 nægte at bringe genmælet.
Ifølge indklagedes seneste  

 oplysninger er klager sigtet for forsøg på indsmugling sammen  

 med bl.a. to litauere.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen og Ole Askvig.
 Pressenævnet udtaler:
 Det følger af medieansvarsloven § 36, stk. 1, at en  

 anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 skade eller anden skade af betydning, og som er blevet bragt i et massemedie,  

 skal tages til følge, medmindre oplysningernes rigtighed er  

 utvivlsom.
 Pressenævnet finder, at det ikke af indslaget  

 fremgår, at klager skulle være sigtet for at have indsmuglet de  

 cigaretter, som ifølge indslaget er konfiskeret i Midtjylland.  

 Nævnet finder allerede derfor, at der ikke er grundlag for  

 genmæle.
 Afsagt den 25. september 2002.
