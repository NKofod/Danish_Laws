Ankestyrelsens principafgørelse 248-09 om personligt tillæg - helbredstillæg - tilbagekaldelse - ændring i økonomiske forhold Resume:
 Kommunen kunne tilbagekalde en bevilling til tandbehandling.
 Begrundelsen var, atansøgers økonomiske forhold havde ændret sig væsentligt siden kommunens bevilling af hjælp til tandbehandling.
 Der blev lagt vægt på, at reglerne om helbredstillæg og personligt tillæg forudsatte et økonomisk behov for hjælp på udbetalingstidspunktet.
 Ansøgerhavde ikke rettil økonomisk hjælp til tandbehandlingen, selvombehandlingen var delvis påbegyndt, idet bevilling af hjælpen var givet under andre økonomiske forudsætninger.
 Love:
Lov om social pension - lovbekendtgørelse nr. 982 af 2. oktober 2009 - § 14, stk. 1 og § 14a, stk. 4 Sagsfremstilling:
 En kommune meddelte til en kvinde, der modtog en arv, at en tidligere bevilling fra kommunen på hjælp til tandbehandling på 4.420 kr. ikke længere var gældende, idet kvindens likvide formue nu havde ændret sig, og bevillingen ikke var udnyttet.
 Kommunen lagde vægt på, at der var gået mere end 12 måneder fra bevillingen af 24. juli 2007, og indtil kvinden rettede henvendelse igen i august 2008.
Kommunen vurderede, at kvinden med sin nuværende formue på 210.000 kr. ikke længere opfyldte formuebetingelsen for helbredstillæg.
Kommunen henviste til, at formuen ikke måtte overstige 59.900 kr. (takst 2008), for at hun kunne være berettiget til helbredstillæg.
 Kommunen fandt endvidere, at kvinden ikke opfyldte betingelsen for personligt tillæg, idet hun ikke var særlig vanskeligt stillet økonomisk.
 Det socialenævnfandt, at kommunens tilbagekaldelse af bevillingen var truffet på et ulovligt grundlag.
 Nævnet lagde vægt på, at det ikke fremgik af kommunens afgørelse af 24. juli 2007, at bevillingen skulle udnyttes inden 12 måneder.
 Nævnet lagde ligeledes vægt på, at der i pensionsloven ikke var regler om, at en bevilling, der var givet efter pensionslovens regler om helbredstillæg skulle udnyttes inden 12 måneder.
 Nævnet bemærkede, at det var de økonomiske oplysninger på ansøgningstidspunktet, der skulle lægges til grund ved afgørelsen og henviste til punkt 103 i vejledningen om social pension.
 Det var derfor nævnets opfattelse, at det forhold, at kvinden efterfølgende havde arvet var uden betydning for afgørelsen.
 Kommunen klagede over nævnets afgørelse.
I klagentil Ankestyrelsen vardet påpeget, at kommunen med nævnets afgørelse ville være forhindret i på noget tidspunkt at tilbagekalde en forvaltningsakt, uagtet at borgeren ikke var påbegyndt behandlingen, alene ud fra princippet om, at borgeren havde modtaget en begunstigende forvaltningsakt.
Dette ville medføre, at kommunen på et senere tidspunkt ville blive pligtig til at hjemle en betaling ud fra en bestemmelse, hvoransøger ikke længere var omfattet af personkredsen.
 Sagen blev behandlet i principielt møde med henblik på afklaring af, om bevilling af helbredstillæg eller personligt tillæg kunne tilbagekaldes, hvis bevillingen ikke blev brugt indenfor 12 måneder.
 Afgørelse:
 Kommunen var berettiget til at tilbagekalde bevillingen på 4.420 kr. til tandbehandling.
 Begrundelsen var, at kvindens økonomiske forhold havde ændret sig væsentligt siden kommunens bevilling af hjælp til tandbehandling.
 Ankestyrelsenlagde vægt på, at formålet med pensionslovens bestemmelser om personligt tillæg og helbredstillægvar at hjælpe pensionister, hvis økonomiske forholdvar særlig vanskelige, eller som ikke havde en likvid formue, der oversteg formuegrænsen på 61.800 kr. årligt (2009-niveau).
 Ankestyrelsen lagde i denne forbindelse vægt på, at begge bestemmelser forudsatte et økonomisk behov for hjælp på udbetalingstidspunktet.
 Ankestyrelsen lagde til grund, at kommunen den 24. juli 2007 havde bevilget kvinden helbredstillæg til en fast tandprotese (metalkeramikkrone)til tanden 4 -. Tanden blev øm i efteråret 2007, og det var derfor først muligt at påbegynde tandbehandlingen i november 2007. Kommunen gav i den forbindelse tilsagn om, at bevillingen fortsat var gældende.
Endvidere lagde Ankestyrelsen til grund, at tandlægen anbefalede, at der først blev sat krone på et halvt til et helt år efter rodbehandling.
Kvinden informerede den 26. juli 2008 kommunen om, at hun havde arvet 210.000 kr.
 Ankestyrelsen fandt ikke grundlag for, at kvinden kunne støtte ret på hjælp til tandbehandling, selvom den var påbegyndt, idet bevilling af hjælp var givet under andre økonomiske forudsætninger.
 Ankestyrelsen ændrede således det sociale nævns afgørelse.
