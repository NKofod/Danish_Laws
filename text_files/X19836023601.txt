Et pengeinstitut solgte et pantebrev uden at oplyse køber om, at der  

 var gjort udlæg i det.
Finanstilsynet udtalte, at dette ikke var i  

 overensstemmelse med loven Tilsynets skrivelse af 3. marts 1983 vedrørende oplysninger i forbindelse  

 med salg af pantebrev.
En køber af et pantebrev klagede over, at pengeinstituttet, der havde  

 solgt pantebrevet, ikke havde oplyst, at der var gjort udlæg i den pantsatte  

 ejendom.
Efter at ejendommen var gået på tvangsauktion, blev klager bekendt  

 med, at der inden købet af pantebrevet var gjort udlæg i ejendommen.  

 Pengeinstituttet oplyste, at det altid, når et pantebrev tages i kommission,  

 indhentede tingbogsoplysninger for at sikre, at der ikke var udlæg på  

 ejendommen, men at det ikke var praktisk muligt løbende at kontrollere  

 tingbogen for udlæg.
Af pengeinstituttets brochure vedrørende pantebrevssalg  

 fremgik bl.a., at alle relevante oplysninger var samlet i tilbudsmaterialet  

 (deklarationen).
 I en indhentet udtalelse fandt forbrugerombudsmanden ikke, at  

 pengeinstituttets reklamemateriale opfyldte kravet om iagttagelse af god  

 markedsføringsskik, når der ikke inden pantebrevssalget søgtes indhentet en  

 aktuel tingbogsoplysning.
Tilsynet udtalte, at en oplysning om udlæg i ejendommen er så relevant en  

 oplysning, at den burde fremgå af deklarationen eller på anden måde meddeles  

 den, til hvem pantebrevet bliver tilbudt.
Det fandtes derfor ikke i  

 overensstemmelse med bank- og sprarekasselovens § 1, stk. 6, at  

 pengeinstituttet havde undladt at give oplysning om, at der ikke var  

 indhentet tingbogsoplysninger siden den dag, hvor pantebrevet blev taget i  

 kommission.
