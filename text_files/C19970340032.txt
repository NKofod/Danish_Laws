 Arbejdsministeriet har i en konkret sag udtalt, at der uanset  

 klassificeringen i Danske Branchekoder 1993 ikke er noget til hinder for, at  

 et anlægsgartneri kan modtage tilskud til en voksenlærling efter  

 bekendtgørelse nr. 81 af 31. januar 1997 om tilskud til virksomheder, der  

 indgår uddannelsesaftale med voksne.
 Det fremgår af Arbejdsministeriets retningslinier fra oktober 1996 om  

 fortolkning af de minimis-reglen, at det primære erhverv indenfor landbrug -  

 herunder gartneri - ikke kan modtage de minimis-støtte.
 Det anbefales i retningslinierne, at Dansk Branchekode 1993 (DDB 93), der  

 er baseret på NACE, som er en fælles branche-nomenklatur for EU's  

 medlemslande, lægges til grund ved afgrænsningen af, hvilke brancher der kan  

 modtage de minimis-støtte.
Arbejdsministeriet har i en konkret sag udtalt, at hvis DB 93 lægges til  

 grund, vil anlægsgartnere være udelukket fra at få de minimis-støtte.
Det er  

 imidlertid på anden vis dokumenteret, at anlægsgartnere ikke beskæftiger sig  

 med landbrugsproduktion.
Afgrænsningen i DB 93 er således ikke velegnet i  

 alle tilfælde, da det ikke har været hensigten, at et erhvervsområde, som  

 reelt ikke beskæftiger sig med landbrugsproduktion, skulle udelukkes fra at  

 modtage de minimis-støtte.
 Det er på den baggrund Arbejdsministeriets opfattelse, at der ikke er  

 noget til hinder for, at anlægsgartnere kan modtage de minimis-støtte efter  

 reglerne om voksenlærlinge.
 Arbejdsministeriet har endelig udtalt, at der snarest vil blive udsendt et  

 tillæg til retningslinierne fra oktober 1996.
