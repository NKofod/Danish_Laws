Fremsat den 30. april 2002 af  

 skatteministeren (Svend Erik Hovmand) Forslag til Lov om ændring af lov om  

 energiafgift  

 af mineralolieprodukter m.v.
(Ophævelse af afgiften på smøreolier,  

 hydraulikolier og lign. og godtgørelse af genvundne benzindampe,  

 m.v.) § 1 I lov om energiafgift af mineralolieprodukter m.v., jf.  

 lovbekendtgørelse nr. 701 af 28. september 1998, som senest  

 ændret ved § 1 i lov nr. 1297 af 20. december 2000, foretages  

 følgende ændringer:
 1. § 1, stk. 1, nr. 16, ophæves.
 Nr. 17 bliver herefter nr. 16.
 2. I § 3, stk. 2, 2. pkt., udgår: » og 17«.
 3. I § 8, stk. 1, nr. 4, ændres », og« til: »,«.
 4. I § 8, stk. 1, nr. 5, ændres »lignende.« til:  

 »lignende, og«.
 5. I § 8, stk. 1, indsættes som nr.  

 6:
 »6)	0,14 pct. af den mængde afgiftspligtig benzin, der udleveres  

 fra den registrerede oplagshaver, hvis den afgiftspligtige benzin ved  

 udleveringen gennemløber et dampretursystem, som opfylder kravene i  

 Miljø- og Energiministeriets bekendtgørelse om  

 begrænsning af udslip af dampe ved oplagring og distribution af  

 benzin.«.
 6. I § 9, stk. 4, nr. 1, indsættes efter  

 »lystfartøjer, «: » og«.
 7. I § 9, stk. 4, nr. 2, ændres », og« til: ».«.
 8. § 9, stk. 4, nr. 3, ophæves.
 9. I § 11, stk. 2, 3. pkt., udgår: » og 17«.
 10. I § 14, stk. 1, 1. pkt., indsættes efter  

 »de fremstillede varer«: »samt over genvundne benzindampe, jf. § 8,  

 stk. 1, nr. 6«.
 11. § 22 affattes således:
 »§ 22. De statslige told- og skattemyndigheder  

 har, hvis det skønnes nødvendigt, til enhver tid mod  

 behørig legitimation uden retskendelse adgang til at foretage eftersyn  

 i de virksomheder, der omfattes af loven, og til at efterse virksomhedernes  

 varebeholdninger, forretningsbøger, øvrige regnskabsmateriale  

 samt korrespondance m.v.
 Stk. 2. Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i  

 stk. 1 nævnte eftersyn.
 Stk. 3. Det i stk. 1 nævnte materiale skal på  

 begæring udleveres eller indsendes til de statslige told- og  

 skattemyndigheder.
 Stk. 4. Erhvervsdrivende skal på begæring meddele  

 de statslige told- og skattemyndigheder oplysninger om deres indkøb og  

 eventuelle videresalg af afgiftspligtige varer.
 Stk. 5. De statslige told- og skattemyndigheder er berettiget  

 til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt  

 transporteres til andre end registrerede virksomheder.
 Stk. 6. De statslige told- og skattemyndigheder har, hvis det  

 skønnes nødvendigt, til enhver tid mod behørig  

 legitimation uden retskendelse adgang til at foretage eftersyn af  

 varebeholdninger og regnskaber m.v. hos de i stk. 4 og 5 omhandlede  

 virksomheder.
 Stk. 7. I det omfang oplysninger som nævnt i stk. 1  

 og 6 er registreret elektronisk, omfatter myndighedernes adgang til disse  

 oplysninger også en elektronisk adgang hertil.
 Stk. 8. De statslige told- og skattemyndigheder er berettiget  

 til, hvis det skønnes nødvendigt, til enhver tid mod  

 behørig legitimation uden retskendelse at udtage prøver af  

 brændstofindholdet i registrerede motorkøretøjers tanke,  

 når køretøjet ikke befinder sig på en privat  

 bopæl, og i anlæg, hvori der ifølge bestemmelser fastsat  

 efter § 24, stk. 1, ikke må anvendes motorbrændstof,  

 der er tilsat farvningspræparater eller denatureringsmidler.«.
§ 2 Stk. 1. Loven træder i kraft dagen efter  

 bekendtgørelsen i Lovtidende, jf. dog stk. 2.
 Stk. 2. Denne lovs § 1, nr. 1, 2, 6, 7, 8 og 9, har  

 virkning fra den 1. december 2001.
 Stk. 3. Loven finder anvendelse for afgiftspligtige varer, der  

 fra den 1. december 2001 udleveres til forbrug fra registrerede virksomheder,  

 forbruges af registrerede virksomheder, angives til fortoldning, modtages fra  

 udlandet eller medbringes fra udlandet.
Bemærkninger til lovforslaget Almindelige bemærkninger.
Med EF-domstolens dom af 10. juni 1999 »Braathens Sverige  

 AB v.
Riksskatteverket« blev der rejst alvorlig tvivl om, hvorvidt den  

 nuværende afgift på smøreolier, hydraulikolier og lign.  

 kunne opretholdes.
 Med lovforslaget foreslås det således, at  

 afgiften på smøreolier, hydraulikolier og lign. ophæves.  

 Endvidere foreslås en bestemmelse om godtgørelse af genvundne  

 benzindampe.
 Ophævelse af afgiften på smøreolier, hydraulikolier  

 og lign.
 Afgiften på smøreolier, hydraulikolier og  

 lign. blev bl.a. indført for at finansiere Miljø- og  

 Energiministeriets tilskudsordning for spildolie, jf. bekendtgørelse  

 nr. 1179 af 23. december 1993 om tilskud til bortskaffelse af spildolie.  

 Formålet med ordningen var at sikre, at spildolie blev indsamlet og  

 anvendt på en miljømæssig forsvarlig måde.
På baggrund af EF-domstolens dom af 10. juni 1999  

 »Braathens Sverige AB v.
Riksskatteverket« blev der rejst alvorlig tvivl om,  

 hvorvidt opkrævning af afgiften på smøreolier,  

 hydraulikolier og lign. var i overensstemmelse med EU-retten for så  

 vidt angår størstedelen af de produkter, der er omfattet af  

 lovens § 1, stk. 1, nr. 16, dvs. de produkter, der er omfattet af  

 mineraloliedirektivet.
Direktivet omfatter ikke toldtariffens pos. 38.19 og  

 34.03.99, som bl.a. er visse væsker til hydrauliske transmissioner.
 Endvidere gav forskellige brancheorganisationer i 2001  

 udtryk for den opfattelse, at opkrævning af afgiften var i strid med  

 mineraloliedirektivets artikel 8, stk. 1, jf. rådets direktiv  

 92/81/EØF af 19. oktober 1992 om harmonisering af  

 punktafgiftsstrukturen for mineralolier.
 På den baggrund finder Skatteministeriet, at  

 afgiften bør ophæves.
Ved et eventuelt krav om tilbagebetaling af afgiften, vil  

 dansk rets almindelige regler om tilbagebetaling af for meget opkrævet  

 afgift finde anvendelse.
Dette medfører, at en betingelse for  

 tilbagebetaling er, at virksomhederne kan godtgøre, at de har lidt et  

 tab ved afgiftserlæggelsen.
Vedrørende forældelse henvises  

 til bemærkningerne til § 2.
 Da det ikke vil være muligt udelukkende at  

 opkræve afgift af de produkter, der med sikkerhed ikke er omfattet af  

 mineraloliedirektivet, foreslås det, at afgiften på  

 smøreolier, hydraulikolier og lign. i mineralolieafgiftslovens  

 § 1, stk. 1, nr. 16, ophæves i sin helhed.
 Tilbagebetaling af afgift omfatter ligeledes afgiften i  

 sin helhed, dvs. afgiften på de mineralolieprodukter m.v., der er  

 omfattet af mineralolieafgiftslovens § 1, stk. 1, nr. 16.
Godtgørelse af genvundne benzindampe Ved anvendelse af visse dampretursystemer er det muligt at  

 genindvinde benzindampe, som opstår i forbindelse med tankning.
Når der tankes, forlader benzinen som hovedregel  

 suspensionsordningen, som er en afgiftsordning, der anvendes på  

 fremstilling, forarbejdning, oplægning og omsætning af varer,  

 hvor punktafgifterne er suspenderede.
Derfor skal der ifølge de  

 gældende regler betales afgift.
Ved genindvinding føres benzindampene tilbage fra  

 afgiftsberigtiget stand til suspensionsordningen.
Der er således  

 allerede én gang betalt afgift af den genvundne benzin på det  

 tidspunkt, hvor benzinen igen havner under suspensionsordningen.
Benzinen  

 bliver dobbeltbeskattet i denne situation, idet der skal betales afgift heraf  

 igen, når benzinen endnu en gang forlader suspensionsordningen.
 For at undgå denne dobbeltbeskatning, som på  

 intet tidspunkt har været formålet med loven, er loven blevet  

 administreret på en sådan måde, at 0,14 pct. af afgiften  

 på den udleverede mængde benzin er blevet godtgjort.
 De 0,14 pct. skønnes at svare til den  

 genindvindingsrate, som opnås, når der tages hensyn til  

 middeltemperaturen i Danmark.
Det foreslås hermed, at indføre en tydelig  

 lovhjemmel for denne afgiftsgodtgørelse, foretage en lille udvidelse  

 af den eksisterende praksis samt indføre en mindre administrativ  

 lettelse.
Det er en betingelse for den foreslåede godtgørelse,  

 at dampretursystemet opfylder kravene i Miljø- og Energiministeriets  

 bekendtgørelse om begrænsning af udslip af dampe ved oplagring  

 og distribution af benzin.
Redaktionel ændring af mineralolieafgiftslovens § 22 Ved vedtagelsen af lov nr. 380 af 2. juni 1999 om  

 myndighedernes adgang til privat ejendom uden retskendelse blev der i § 22,  

 stk. 7, indsat en bestemmelse om myndighedernes adgang til elektronisk  

 lagrede regnskabsoplysninger.
Ved en beklagelig redaktionel fejl blev en  

 bemærkning om, at den hidtidige § 22, stk. 7, herefter blev stk. 8,  

 udeladt.
Konsekvensen har været, at mineralolieafgiftsloven i en  

 periode har indeholdt to forskellige udgaver af § 22, stk. 7.
 Med denne del af lovforslaget søges der rettet op  

 på dette forhold, således at bestemmelsen om myndighedernes  

 kontrol af elektronisk lagrede regnskabsoplysninger fremgår af  

 § 22, stk. 7, medens bestemmelsen om myndighedernes kontrol af  

 brændstoftanke i registrerede motorkøretøjer fremover  

 fremgår af § 22, stk. 8.
Provenumæssige konsekvenser Ophævelse af afgiften på smøreolier, hydraulikolier og  

 lign.
Ophævelsen af afgiften på smøreolier,  

 hydraulikolie og lign. skønnes, at medføre et provenutab  

 på ca. 120 mill. kr. årligt, hvilket vil være  

 gældende for 2002 og frem.
Afgiften svares hver den 15. i måneden  

 for afgiftspligtigt forbrug i perioden før.
Med virkning fra den 1.  

 december 2001 blev opkrævningen af afgiften berostillet indtil lovens  

 ikrafttrædelse.
 Da virksomhederne som udgangspunkt forventes at have  

 overvæltet afgiften i varepriserne, påregnes der ikke  

 tilbagebetaling i nævneværdigt omfang.
Godtgørelse af genvundne benzindampe En godtgørelse af genvundne benzindampe  

 skønnes ikke, at medføre et provenutab, idet der allerede  

 administreres i overensstemmelse hermed.
Administrative konsekvenser for stat, kommuner og  

 amtskommuner Ophævelse af afgiften på smøreolier, hydraulikolier og  

 lign.
 Forslaget forventes, at medføre engangsudgifter  

 på ca. 120.000 kr. til bl.a. information, hvortil kommer et mindre  

 merforbrug af årsværk.
 I det omfang virksomhederne rejser krav om  

 tilbagebetaling, vil der komme et administrativt merforbrug, som det ikke er  

 muligt at skønne over.
Godtgørelse af genvundne benzindampe Godtgørelse af genvundne benzindampe skønnes  

 ikke, at få nogen administrative konsekvenser for stat, kommuner og  

 amtskommuner, idet der allerede administreres i overensstemmelse hermed.
Økonomiske konsekvenser for erhvervslivet Ophævelse af afgiften på smøreolier, hydraulikolier og  

 lign.
Det skønnes, at ca. halvdelen af salget af  

 smøreolier, hydraulikolier og lign. vedrører  

 motorområdet, medens den resterende del af forbruget vedrører  

 andre, typisk industrielle, anvendelser.
På motorområdet  

 udgøres ca. halvdelen af forbruget af private bilister, medens den  

 resterende del overvejende vedrører erhvervsmæssig transport.  

 Generelt set vil forslaget således medføre en mindre lempelse  

 for store dele af industrien og transportsektoren generelt.
For  

 transportsektorens vedkommende er det dog sandsynligt, at konkurrencen  

 på området gør, at andre erhverv og eventuelt forbrugere  

 får del i lempelsen.
Lempelsen for erhvervslivet skønnes totalt  

 set at udgøre ca. 90 mill. kr.
Godtgørelse af genvundne benzindampe En godtgørelse af genvundne benzindampe  

 skønnes ikke i nævneværdig grad, at få  

 økonomiske konsekvenser for erhvervslivet, idet der allerede i  

 overvejende grad administreres i overensstemmelse hermed.
Administrative konsekvenser for erhvervslivet Ophævelse af afgiften på smøreolier, hydraulikolier og  

 lign.
Ophævelsen af afgiften på smøreolier,  

 hydraulikolier og lign. vil betyde en mindre administrativ lettelse for de  

 registrerede virksomheder, idet virksomhederne ikke længere vil skulle  

 opgøre og indbetale afgiften.
Virksomhederne skal dog stadig  

 opgøre og indbetale de resterende mineralolieafgifter, hvorfor der kun  

 er tale om en mindre lettelse.
Godtgørelse af genvundne benzindampe Ensartede regler for alle anlæg vil betyde en  

 mindre administrativ lettelse for de registrerede virksomheder.
Miljømæssige konsekvenser Ophævelse af afgiften på smøreolier, hydraulikolier og  

 lign.
Ophævelsen af afgiften på smøreolier,  

 hydraulikolier og lign. vurderes ikke, at påvirke den forbrugte  

 mængde af disse produkter nævneværdigt.
Det skønnes  

 derfor ikke, at denne del af forslaget får nogen  

 miljømæssige konsekvenser.
Godtgørelse af genvundne benzindampe Godtgørelse af genvundne benzindampe skønnes  

 ligeledes ikke, at få nogen miljømæssige konsekvenser,  

 idet der allerede administreres i overensstemmelse hermed.
Administrative konsekvenser for borgerne Lovforslaget skønnes ikke, at have administrative  

 konsekvenser for borgerne.
Forholdet til EU-retten Ophævelse af afgiften på smøreolier, hydraulikolier og  

 lign.
 Med ophævelsen af afgiften på  

 smøreolier, hydraulikolier og lign. bringes lovgivningen i  

 overensstemmelse med mineraloliedirektivets art. 8, stk. 1.
Godtgørelse af genvundne benzindampe Godtgørelse af genvundne benzindampe skønnes  

 ikke, at indeholde EU-retlige aspekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ophævelsen af afgiften på smøreolier,  

 hydraulikolie og lign. skønnes, at medføre et provenutab  

 på ca. 120 mill. kr. årligt, gældende fra 2002.
 En godtgørelse af genvundne benzindampe skønnes ikke, at  

 medføre et provenutab, idet der allerede administreres i  

 overensstemmelse hermed.
Administrative konsekvenser for stat, kommuner og  

 amtskommuner Ingen Ophævelsen af afgifter på smøreolier,  

 hydraulikolier og lign. forventes, at medføre engangsudgifter på  

 ca. 120.000 kr.  til bl.a. information, hvortil kommer et mindre merforbrug  

 af årsværk.
 I det omfang virksomhederne rejser krav om tilbagebetaling, vil der komme  

 et administrativt merforbrug, som det ikke er muligt at skønne  

 over.
 Godtgørelse af genvundne benzindampe skønnes ikke, at  

 få nogen administrative konsekvenser for stat, kommuner og  

 amtskommuner, idet der allerede administreres i overensstemmelse  

 hermed.
Økonomiske konsekvenser for erhvervslivet Ophævelsen af afgifter på smøreolier,  

 hydraulikolier og lign. vil medføre en mindre lempelse for store dele  

 af industrien og transportsektoren generelt.
For transportsektorens  

 vedkommende er det dog sandsynligt, at konkurrencen på området  

 gør, at andre erhverv og eventuelt forbrugere får del i  

 lempelsen.
Lempelsen for erhvervslivet skønnes totalt set at  

 udgøre ca. 90 mill. kr.
 En godtgørelse af genvundne benzindampe skønnes ikke i  

 nævneværdig grad, at få økonomiske konsekvenser for  

 erhvervslivet, idet der allerede i overvejende grad administreres i  

 overensstemmelse hermed.
Ingen Administrative konsekvenser for erhvervslivet Ophævelsen af afgiften på smøreolier,  

 hydraulikolier og lign. og godtgørelse af genvundne benzindampe, m.v.  

 vil betyde mindre administrative lettelser for de registrerede  

 virksomheder.
Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Med ophævelsen af afgiften på smøreolier,  

 hydraulikolier og lign. bringes lovgivningen i overensstemmelse med  

 mineraloliedirektivets art. 8, stk. 1. Herudover skønnes  

 lovforslaget ikke at indeholde EU-retlige aspekter.
Organisationernes høringssvar og Skatteministeriets  

 kommentarer hertil Organisation Høringssvar Kommentar Dansk Transport og Logistik (DTL) DTL finder det kritisabelt, at forslaget i sin nuværende ordlyd  

 anlægger det udgangspunkt, at der ikke skal ske tilbagebetaling.
 DTL finder, at udgangspunktet i forbindelse med ulovligt opkrævede  

 afgifter bør være, at der skal ske fuld tilbagebetaling til de  

 erhverv, der har lidt tab   herunder vognmandserhvervet.
 Endvidere finder DTL, at EU-domstolens faste praksis udtrykker, at en  

 tilbagebetaling ikke bør besværliggøres med  

 unødige administrative krav eller urimelige krav til  

 dokumentation.
 Efter DTL s beregninger har vognmandserhvervet i Danmark siden 1. maj 1993  

 betalt cirka 100 mill. kr. i afgifter af smøreolier m.v.
 DTL finder, at det principielt er stærkt betænkeligt,  

 såfremt staten uden konsekvenser kan opkræve ulovlige afgifter,  

 og henleder opmærksomheden på ifaldelse af erstatningsansvar i  

 henhold til EU-praksis.
 Skatteministeriet finder fortsat, at  virksomhederne som udgangspunkt har  

 overvæltet afgiften i varepriserne, og derfor påregnes der ikke  

 tilbagebetaling i nævneværdigt omfang.
Anvendelse af dansk rets almindelige regler om tilbagebetaling af for  

 meget opkrævet afgift medfører, at virksomheder skal kunne  

 godtgøre at de har lidt et tab ved afgiftserlæggelsen, hvilket  

 medfører krav om dokumentation.
Hvorvidt der er sket  

 overvæltning af afgiften i varepriserne afgøres ved en konkret  

 bevisbedømmelse.
I tilfælde af overvæltning af afgiften i  

 varepriserne, ville en fuld tilbagebetaling medføre en  

 uretmæssig gevinst.
Foreningen af Statsautoriserede Revisorer (FSR) FSR foreslår, at virkningstidspunktet ændres fra  

 fremsættelsestidspunktet til den 1. december 2001, idet  

 opkrævningen af afgiften blev berostillet fra dette tidspunkt.
 Endvidere finder FSR, at det bør fremgå af lovteksten, at  

 afgift betalt fra den 10. juni 1994 tilbagebetales, såfremt dansk rets  

 almindelige betingelser for tilbagebetaling af for meget opkrævet  

 afgift er opfyldt.
Skatteministeriet fandt det nødvendigt, at berostille  

 opkrævningen af afgiften administrativt fra den 1. december 2001 og  

 indtil lovens ikrafttræden, da der med EF-domstolens dom af 10. juni  

 1999 »Braathens Sverige AB v.
Riksskatteverket« blev rejst alvorlig tvivl om,  

 hvorvidt afgiften kunne opretholdes.
 Skatteministeriet har imødekommet FSR s ønske om et  

 ændret virkningstidspunkt.
 Dansk rets almindelige regler for forældelse finder anvendelse, dog  

 har Skatteministeriet anset det for hensigtsmæssigt, at anse  

 forældelsesfristen for afbrudt fra tidspunktet for EF-domstolens dom af  

 10. juni 1999. Dette medfører, at der fra den 10. juni 1999  

 løber en ny femårig forældelsesfrist, dvs. frem til den  

 10. juni 2004.
 Krav, der ikke var forældet på afbrydelsestidspunktet, dvs.  

 beløb erlagt den 10. juni 1994 eller senere, vil   i det omfang der  

 består et tilbagebetalingskrav   være omfattet af den nye  

 forældelsesfrist.
 Krav, der er opstået efter den 10. juni 1999, følger  

 ligeledes de almindelige forældelsesregler, og vil således  

 være forældet fem år efter kravet er forfaldet.
DSB Ingen kommentarer til lovforslaget.
 DSB oplyser, at de i 2000 og 2001 har betalt ca. kr. 900.000,00 i  

 smøreolieafgift, som DSB vil søge tilbagetalt fra Told Skat,  

 såfremt lovforslaget vedtages.
 Skatteministeriet finder fortsat, at  virksomhederne som udgangspunkt har  

 overvæltet afgiften i varepriserne.
Oliebranchens Fællesrepræsentation (OFR) OFR har på et tidligere tidspunkt fremsat ønske om, at det  

 indføjes i lovforslaget, at den indrømmede udsættelse af  

 reglernes ikrafttræden i Miljø- og Energiministeriets  

 bekendtgørelse om begrænsning af udslip af dampe ved oplagring  

 og distribution af benzin, ligestilles med en formel opfyldelse af  

 bekendtgørelsens bestemmelser.
 På baggrund heraf, er det i bemærkningerne til lovforslaget  

 præciseret, at godtgørelsesordningen i denne lovs § 1, nr. 5 (§  

 8, stk. 1, nr. 6), ligeledes finder anvendelse for de oplagshavere, der  

 meddeles dispensation i overensstemmelse med Miljø- og  

 Energiministeriets bekendtgørelse om begrænsning af udslip af  

 dampe ved oplagring og distribution af benzin.
 Forslaget har endvidere været sendt i  

 høring hos følgende: Advokatsamfundet, Asfaltindustriens  

 Arbejdsgiverforening, Amtsrådsforeningen, ATV, Centralorganisationen  

 for industriansatte, Centralforeningen af Autoreparatører, Danmarks  

 Miljøundersøgelser, Danmarks Naturfredningsforening, Danmarks  

 Automobilforhandler Forening, Dansk Arbejdsgiverforening, Byggeriets  

 Arbejdsgivere (BYG), Danmarks Rederiforening, Dansk Industri, Dansk Handel  

 & Service, Danske Entreprenører, Dansk Shell A/S, Dansk  

 Speditørforening, Dansk Supermarked A/S, Dansk Standard, Dansk  

 Autogenbrug, Dansk Teknologisk Institut, Dansk Metal, DTU, De Samvirkende  

 Købmandsforeninger, Det Danske Handelskammer, DK Benzin A/S,  

 Dækimportørforeningen, FDB, Force Instituttet, Foreningen af  

 Registrerede Revisorer, Foreningen af Rådgivende Ingeniører,  

 Frederiksberg Kommune, Dæk Specialisternes Landsforening, Erhvervenes  

 Transportudvalg, Haahr Benzin A/S, Håndværksrådet,  

 Transportrådet, KL, Københavns Kommune,  

 Ingeniørforeningen, LO, HydroTexaco A/S, Kuwait Petroleum A/S,  

 Metax-Olie A/S, Motorcykelbranchens Landsforbund, Skattechefforeningen, OK  

 a.m.b.a., Rederiforeningen af 1895, Skatterevisorforeningen, SID, Den Danske  

 Skatteborgerforening, Statoil A/S og Uno X.
Bemærkninger til lovforslagets enkelte  

 bestemmelser Til § 1 Til nr. 1 og 2 Det foreslås, at ophæve afgiften på  

 smøreolier, hydraulikolier og lign.
Det drejer sig om  

 smøreolier m.v. under toldtariffens pos. 27.10, 34.03.19 og 99,  

 hydraulikolier under pos. 38.19 samt andre olier, der konkurrerer hermed.  

 Toldtariffen anvendes ved ind- og udførsel af varer og er grundlag for  

 såvel toldbehandlingen som indsamlingen af oplysninger til  

 udenrigshandelsstatistikken, herunder Intrastat.
Alle varer, der fortoldes  

 eller udføres skal angives med et positionsnummer, hvilket  

 fremgår af toldtariffen.
Til nr. 3, 4 og 5 Dampretursystemer, som opfylder Miljø- og  

 Energiministeriets bekendtgørelse om begrænsning af udslip af  

 dampe ved oplagring og distribution af benzin, senest bekendtgørelse  

 nr. 852 af 11. november 1995, kan installeres på benzinterminaler, hvor  

 tankvogne påfyldes benzin bestemt for videre leverance til andre  

 terminaler eller benzinstationerne.
 Dampretursystemer genindvinder benzindampe, hvorved der  

 kan opstå en dobbeltbeskatning af allerede afgiftsberigtiget benzin.  

 Det foreslås derfor, at 0,14 pct. af den fra den registrerede  

 oplagshaver udleverede mængde afgiftspligtig benzin fradrages den  

 afgiftspligtige mængde, hvis den afgiftspligtige mængde benzin  

 ved udleveringen gennemløber et sådant dampretursystem.
 Kravene i Miljø- og Energiministeriets  

 bekendtgørelse om begrænsning af udslip af dampe ved oplagring  

 og distribution af benzin anses også for opfyldt, hvis der i  

 overensstemmelse med bekendtgørelsen er givet dispensation til en  

 registreret oplagshaver.
Hidtil har der været en forskellig praksis for  

 henholdsvis de anlæg, hvor måling af den faktisk genvundne  

 mængde er mulig, og andre anlæg.
Anlæg, hvorpå  

 måling af den faktisk genvundne mængde er mulig, har fået  

 et fradrag svarende til det målte, medens andre anlæg har  

 fået et fradrag på 0,14 pct.
 Bestemmelsen foreslås udformet på en  

 sådan måde, at alle anlæg underkastes ensartede regler.  

 Dermed vil de anlæg, hvor måling af den faktisk genvundne  

 mængde er mulig, ligeledes får et fradrag på 0,14 pct.,  

 uanset den faktisk genvundne mængde.
 Hensigten med godtgørelsesordningen er, at  

 modtageren af godtgørelsen er den, der investerer i og står for  

 driften af dampretursystemet.
Endvidere er bestemmelsen udformet på en sådan  

 måde, at også genindvinding af dampe til elproduktion er omfattet  

 af bestemmelsen.
De sædvanlige regler om betaling af  

 elektricitetsafgift, jf. mineralolieafgiftslovens § 9, stk. 2, finder stadig  

 anvendelse.
Til nr. 6, 7, 8 og 9 Der er tale om konsekvensrettelser, som følge af  

 ophævelsen af afgiften på smøreolier, hydraulikolier og  

 lign.
Til nr. 10 Der er tale om en konsekvensrettelse, ifølge  

 hvilken oplagshavere også skal føre regnskab over  

 mængderne af benzin, der genindvindes i overensstemmelse med den  

 foreslåede godtgørelsesordning i denne lovs nr. 5 (§ 8, stk. 1,  

 nr. 6).
Til nr. 11 Der er tale om en redaktionel ændring uden  

 indholdsmæssig betydning.
 Som følge af en fejl i lov nr. 380 af 2. juni 1999  

 har mineralolieafgiftsloven i en periode indeholdt to forskellige udgaver af  

 § 22, stk. 7, hvilket er ændret med dette forslag, hvorefter  

 § 22 indeholder både stk. 7 og stk. 8, i stedet for to  

 udgaver af stk. 7.
Til § 2 Loven foreslås, at træde i kraft dagen efter  

 bekendtgørelsen i Lovtidende, dog således at ophævelsen af  

 afgiften på smøreolier, hydraulikolier og lign. har virkning fra  

 den 1. december 2001.
 Skatteministeriet har valgt denne dato, idet  

 opkrævningen af afgifter blev administrativt berostillet fra den 1.  

 december 2001 og indtil lovens ikrafttræden.
Dansk rets almindelige regler om forældelse, jf. lov  

 om forældelse af visse fordringer af 1908, finder anvendelse.
Efter de  

 almindelige forældelsesregler løber den femårige  

 forældelsesfrist fra forfaldstidspunktet, det vil ved  

 tilbagebetalingskrav sige tidspunktet for erlæggelsen af  

 beløbet.
Efter Højesterets dom i UfR 2000.1953 suspenderer  

 uvidenhed om retlige forhold, herunder fortolkningen af EU-retlige  

 forskrifter, ikke forældelsesfristen i medfør af 1908-lovens §  

 3.
Imidlertid anser Skatteministeriet  

 forældelsesfristen for afbrudt fra tidspunktet for EF-domstolens dom af  

 10. juni 1999 »Braathens Sverige AB v.
Riksskatteverket«.
Dette  

 medfører, at der fra den 10. juni 1999 løber en ny  

 femårig forældelsesfrist, dvs. frem til den 10. juni 2004. Krav,  

 der ikke var forældet på afbrydelsestidspunktet, dvs.  

 beløb erlagt den 10. juni 1994 eller senere, vil   i det omfang der  

 består et tilbagebetalingskrav   være omfattet af den nye  

 forældelsesfrist.
Krav, der er opstået efter den 10. juni 1999,  

 følger ligeledes de almindelige forældelsesregler, og vil  

 således være forældet fem år efter kravet er  

 forfaldet.
 Loven finder anvendelse for afgiftspligtige varer, der fra  

 den 1. december 2001 udleveres til forbrug fra eller forbruges af  

 registrerede virksomheder, angives til fortoldning eller modtages eller  

 medbringes fra udlandet.
Bilag Lovforslaget sammenholdt med gældende lov Gældende formulering Lovforslaget § 1 I lov om energiafgift af mineralolieprodukter m.v., jf.  

 lovbekendtgørelse nr. 701 af 28. september 1998, som senest  

 ændret ved § 1 i lov nr. 1297 af 20. december 2000, foretages  

 følgende ændringer:
§ 1. Der betales afgift af mineralolieprodukter m.v. her i  

 landet.
Afgiften udgør for 1. § 1, stk. 1, nr. 16, ophæves.
- -	Ved	Ved 15 Dagtemperatur	grader C - - 1)-15) - - - 16) Smøreolier, hydraulikolier o.l. 214 øre pr. l 17) - - - Stk. 2-9. - - - § 3. - - - 2. I § 3, stk. 2, 2. pkt., udgår: » og 17«.
Stk. 2. Andre virksomheder, der afsætter, oplagrer  

 eller forbruger afgiftspligtige varer, kan registreres som oplagshaver hos de  

 statslige told- og skattemyndsigheder, når virksomheden til opbevaring  

 af afgiftspligtige varer råder over lagerkapacitet på mindst  

 1.000 m3. Virksomheder, der afsætter afgiftspligtige varer omfattet af  

 § 1, stk. 1, nr. 16 og 17, kan dog registreres som oplagshaver, når  

 virksomheden har et årligt salg af de nævnte varer på  

 mindst 100.000 l. - - - § 8. I den afgiftspligtige mængde opgjort efter  

 § 7, stk. 1 og 2, fradrages 1)	varer, der tilføres en anden registreret oplagshaver, jf.  

 § 3, 2)	varer, der tilføres en virksomhed, der i andre EU-lande er  

 berettiget til at få dem tilført under suspension af  

 afgiften, 3)	varer, der udføres til steder uden for EU, 4)	varer, der er fritaget for afgift efter § 9, og 3. I § 8, stk. 1, nr. 4, ændres », og« til: »,«.
 5)	varer, der hos virksomheden eller under transport til og fra  

 virksomheden er gået tabt som følge af varernes art eller ved  

 brand, lækage eller lignende.
 4. I § 8, stk. 1, nr. 5, ændres »lignende.« til:  

 »lignende, og«.
 5. I § 8, stk. 1, indsættes som nr. 6:
»6)	0,14 pct. af den mængde afgiftspligtig benzin, der udleveres  

 fra den registrerede oplagshaver, hvis den afgiftspligtige benzin ved  

 udleveringen gennemløber et dampretursystem, som opfylder kravene i  

 Miljø- og Energiministeriets bekendtgørelse om  

 begrænsning af udslip af dampe ved oplagring og distribution af  

 benzin.« Stk. 2. - - - § 9. - - - Stk. 2-3. - - - Stk. 4. Afgiften godtgøres af 1)	varer, der anvendes til jernbane- og færgedrift og til  

 erhvervsmæssig sejlads med andre fartøjer end de i stk. 1,  

 nr. 3, nævnte bortset fra lystfartøjer, 6. I § 9, stk. 4, nr. 1, indsættes efter  

 »lystfartøjer,«: » og«.
2)	varer, der anvendes som motorbrændstof ved afprøvning  

 af motorer til skibe i forbindelse med fremstilling af disse motorer,  

 og 7. I § 9, stk. 4, nr. 2, ændres », og« til: ».«.
 3)	smøreolier, hydraulikolier og lign., hvor der første  

 gang påfyldes hydrauliske grave- og læssemaskiner og andre  

 hydrauliske motorredskaber mindst 100 l pr. enhed.
 8. § 9, stk. 4, nr. 3, ophæves.
Stk. 5-11. - - - § 11. - - - 9. I § 11, stk. 2, 3. pkt., udgår: » og 17«.
Stk. 2. Afgiften efter stk. 1 tilbagebetales i samme  

 omfang, som virksomheden har fradragsret for indgående  

 merværdiafgift for olieprodukter og varme.
Afgiften af varer, der  

 anvendes som motorbrændstof, tilbagebetales ikke, jf. dog stk. 3. Det  

 samme gælder afgiften efter § 1, stk. 1, nr. 16 og 17.
Stk. 3-16. - - - § 14. Oplagshavere, der er registreret efter § 3,  

 stk. 1, skal føre regnskab over tilgangen af varer, som anvendes  

 til varefremstilling, og over udlevering, forbrug og svind i virksomheden af  

 de fremstillede varer. - - - 10. I § 14, stk. 1, 1. pkt., indsættes efter  

 »af de fremstillede varer«: »samt over genvundne benzindampe, jf. § 8,  

 stk. 1, nr. 6« Stk. 2-11. - - - 11. § 22 affattes således:
 § 22. De statslige told- og skattemyndigheder har, hvis det  

 skønnes nødvendigt, til enhver tid mod behørig  

 legitimation uden retskendelse adgang til at foretage eftersyn i de  

 virksomheder, der omfattes af loven, og til at efterse virksomhedernes  

 varebeholdninger, forretningsbøger, øvrige regnskabsmateriale  

 samt korrespondance m.v.
 § 22. De statslige told- og skattemyndigheder har, hvis det  

 skønnes nødvendigt, til enhver tid mod behørig  

 legitimation uden retskendelse adgang til at foretage eftersyn i de  

 virksomheder, der omfattes af loven, og til at efterse virksomhedernes  

 varebeholdninger, forretningsbøger, øvrige regnskabsmateriale  

 samt korrespondance m.v.
 Stk. 2. Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i  

 stk. 1 nævnte eftersyn.
 Stk. 2. Virksomhedernes indehavere og de i virksomhederne  

 beskæftigede personer skal yde de statslige told- og skattemyndigheder  

 fornøden vejledning og hjælp ved foretagelsen af de i  

 stk. 1 nævnte eftersyn.
 Stk. 3. Det i stk. 1 nævnte materiale skal på  

 begæring udleveres eller indsendes til de statslige told- og  

 skattemyndigheder.
 Stk. 3. Det i stk. 1 nævnte materiale skal på  

 begæring udleveres eller indsendes til de statslige told- og  

 skattemyndigheder.
 Stk. 4. Erhvervsdrivende skal på begæring meddele  

 de statslige told- og skattemyndigheder oplysninger om deres indkøb og  

 eventuelle videresalg af afgiftspligtige varer.
 Stk. 4. Erhvervsdrivende skal på begæring meddele  

 de statslige told- og skattemyndigheder oplysninger om deres indkøb og  

 eventuelle videresalg af afgiftspligtige varer.
 Stk. 5. De statslige told- og skattemyndigheder er berettiget  

 til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt  

 transporteres til andre end registrerede virksomheder.
 Stk. 5. De statslige told- og skattemyndigheder er berettiget  

 til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt  

 transporteres til andre end registrerede virksomheder.
 Stk. 6. De statslige told- og skattemyndigheder har, hvis det  

 skønnes nødvendigt, til enhver tid mod behørig  

 legitimation uden retskendelse adgang til at foretage eftersyn af  

 varebeholdninger og regnskaber m.v. hos de i stk. 4 og 5 omhandlede  

 virksomheder.
 Stk. 6. De statslige told- og skattemyndigheder har, hvis det  

 skønnes nødvendigt, til enhver tid mod behørig  

 legitimation uden retskendelse adgang til at foretage eftersyn af  

 varebeholdninger og regnskaber m.v. hos de i stk. 4 og 5 omhandlede  

 virksomheder.
 Stk. 7. I det omfang oplysninger som nævnt i stk. 1  

 og 6 er registreret elektronisk, omfatter myndighedernes adgang til disse  

 oplysninger også en elektronisk adgang hertil.
 Stk. 7. I det omfang oplysninger som nævnt i stk. 1  

 og 6 er registreret elektronisk, omfatter myndighedernes adgang til disse  

 oplysninger også en elektronisk adgang hertil.
 Stk. 8. De statslige told- og skattemyndigheder er berettiget  

 til, hvis det skønnes nødvendigt, til enhver tid mod  

 behørig legitimation uden retskendelse at udtage prøver af  

 brændstofindholdet i registrerede motorkøretøjers tanke,  

 når køretøjet ikke befinder sig på en privat  

 bopæl, og i anlæg, hvori der ifølge bestemmelser fastsat  

 efter § 24, stk. 1, ikke må anvendes motorbrændstof,  

 der er tilsat farvningspræparater eller denatureringsmidler.
 Stk. 8. De statslige told- og skattemyndigheder er berettiget  

 til, hvis det skønnes nødvendigt, til enhver tid mod  

 behørig legitimation uden retskendelse at udtage prøver af  

 brændstofindholdet i registrerede motorkøretøjers tanke,  

 når køretøjet ikke befinder sig på en privat  

 bopæl, og i anlæg, hvori der ifølge bestemmelser fastsat  

 efter § 24, stk. 1, ikke må anvendes motorbrændstof,  

 der er tilsat farvningspræparater eller denatureringsmidler.
