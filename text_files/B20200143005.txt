Bekendtgørelse om ændring af bekendtgørelse om en ny midlertidig kompensationsordning for selvstændige mv. i økonomisk krise som følge af COVID-19 § 1 I bekendtgørelse nr. 1169 af 14. juli 2020 om en ny midlertidig kompensationsordning for selvstændige mv. i økonomisk krise som følge af COVID-19, foretages følgende ændringer:
 1. § 1, stk. 1, affattes således:
»Stk. 1. Efter denne bekendtgørelse ydes kompensation til dækning af forventet omsætningstab henholdsvis B-indkomsttab på minimum 30 pct. i kompensationsperioden hos danske selvstændige mv., jf. § 2, nr. 2, som følge af udbruddet af Coronavirussygdom (COVID-19).« 2. I § 1, stk. 3, ændres »8. august 2020, svarende til 1 måned« til: »31. august 2020«.
 3. I § 2, nr. 9, litra a, ændres »juli« til: »august«.
 4. I § 2, nr. 10, ændres »8.« til: »31.«.
 5. I § 5, stk. 2 og 3, udgår »pr. måned«.
 6. I § 5 indsættes som stk. 6:
»Stk. 6. Kompensation efter denne bekendtgørelse er omfattet af reglerne i Temporary Framework for State aid measures to support the economy in the current COVID-19 outbreak art. 22(a), hvorved der kan meddeles et samlet kompensationsbeløb svarende til maksimalt 800.000 EUR for kompensationsordninger omfattet heraf i 2020.« 7. I § 9, stk. 1, ændres »september« til: »november«.
§ 2 Stk. 1. Bekendtgørelsen træder i kraft den 2. oktober 2020.
 Stk. 2. Ansøgere, der på ikrafttrædelsestidspunktet, jf. stk. 1, har fået udbetalt kompensation efter bekendtgørelse nr. 1169 af 14. juli 2020, kan ansøge om efterregulering af kompensationen efter denne bekendtgørelse.
