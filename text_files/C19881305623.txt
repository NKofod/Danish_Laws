61.3.1 Kontrollens planlægning Udgangsmaterialet ved tilrettelæggelsen af flyvehavrebekæmpelsen er:
 Nye anmeldelser af forekomster af flyvehavre, (form. 65), der tilgår  

 tilsynet successivt gennem hele flyvehavresæsonen, juli og 1. uge i august.
 Tidligere registrerede lokaliteter, dvs. gamle tilfælde, der i  

 forårsmånederne har fået tilsendt standardskrivelse III.
 For sent anmeldte sager fra året før.
 Egne fund ved den opsøgende virksomhed.
Lokalkontoret opsorterer materialet, de gamle og de nye tilfælde, i  

 alfabetisk orden under det enkelte postnummer.
Dette materiale sorteres så i  

 ruter efter adresserne, delt op på dagsværk.
Det er en fordel, hvis kontoret  

 råder over kommunekort, hvor vejnavne er angivet.
61.3.2 Kontrollens gennemførelse i marken Fremgangsmåde ved besøg på flyvehavrelokaliteter:
Tilsynet har ikke bemyndigelse til at gå ind på private arealer for at  

 søge efter flyvehavre.
Det kan vi rent juridisk ikke gøre uden en  

 dommerkendelse.
 Såfremt arealerne ikke kan overskues fra offentlig vej, må vi derfor  

 opsøge ejeren og indhente hans tilladelse eller sikre os, at han ikke sætter  

 sig imod, at vi går ind.
 Nægtes adgang, kontaktes centeret straks.
 Det er vigtigt, at man straks ved første besøg sikrer sig, at der er tale  

 om flyvehavre ved at konstatere, at »havreplanten« har  

 hesteskoformet løsningslag. (Se foto i bilag 1 flyvehavrepjece').
61.3.3 Systematisk opsøgning af flyvehavrelokaliteter Centret udpeger områder, der afsøges systematisk for flyvehavre.
Dette  

 gøres for at få et billede af flyvehavresituationen i de pågældende områder.
Under eftersøgningen i et område afsøger medhjælperen med sin kikkert alle  

 marker, hvor flyvehavre kan forekomme.
Det er ofte nødvendigt i bakket terræn  

 eller områder med mange levende hegn at bevæge sig ned ad markveje og at søge  

 højdepunkter, hvorfra det omliggende terræn kan overskues.
 Man bør være særlig opmærksom på områder under højspændingsledninger og  

 langs levende hegn, hvor fuglene erfaringsmæssigt spreder flyvehavren samt  

 arealer ved vej, især vejsving.
 Der køres ned ad alle sideveje til fjerntliggende landbrugsejendomme samt  

 ad alle farbare markveje.
Konstateres flyvehavre udfyldes en formular 65/88. På bagsiden af  

 formularen laves en skitse.
Inden stedet forlades afleveres, hvis dette er  

 muligt, en håndudfyldt skrivelse 1A.
En kopi postes samme dag til centret.
61.3.3.1 Opsøgning af anmeldte og registrerede  flyvehavrelokaliteter De anmeldte lokaliteter samt de gamle registrerede flyvehavrelokaliteter  

 besigtiges efter bekæmpelsesfristens udløb.
Resultatet noteres på form. 65.
 Er bekæmpelsen ikke i orden, foretages følgende:
61.3.3.2 Retningslinjer for tjenestelig optræden Under flyvehavrebekæmpelsesarbejdet, der mere end tilsynets andre opgaver,  

 ender i konflikter, vil tilsynets medarbejdere blive hængt op på udtalelser  

 eller tillagt udtalelser som svækker sagen.
Dette er et sædvanligt træk i  

 forsvaret.
Det er derfor nødvendigt:
 1. at der ikke fremsættes konkrete anvisninger på  

 kemisk bekæmpelse, men henvises til de tilgængelige oplysninger på feltet.
 2. at der ikke falder udtalelser om udfald af  

 politisag, men kun meddelse at sagen indberettes ad tjenestevejen.
 at der vises tilbageholdenhed med at betegne dele af bekæmpelsen på en  

 ejendom i orden, når bekæmpelsesarbejdet som helhed ikke godtages.
61.3.4 Bekæmpelseskrav Alt efter situationen træffes beslutning om, hvilke minimumskrav til  

 bekæmpelsesresultatet, der skal stilles og inden for hvilken tidsfrist.  

 Bekæmpelsesforslag kan være:
 - Når afgrøden er bindermoden, kan den skårlægges, vejres og mejetærskes.
 - Når afgrøden er grøn-gulmoden, kan den forarbejdes til grønpille.
- Bortlugning.
Bortlugede flyvehavreplanter skal afbrændes, og pladsen for  

 afbrændingen forevises tilsynet ved eftersynet, da man har erfaring for, at  

 endnu spiredygtige flyvehavrefrø kan ligge langs randzonen af en sådan  

 afbrændingsplads.
 - Ved meget kraftig flyvehavrebestand afhugges, vejres og afbrændes  

 afgrøden på stedet, eller den køres på losseplads, hvor den dækkes med ca. 1  

 meter tykt lag af andet affald.
61.3.5 Udsendelse af standardskrivelse II I tilfælde, hvor brugeren samme år har fået tilsendt standardskrivelse I  

 eller I A, meddeles bekæmpelsesminimumskrav samt bekæmpelsesfristen mundtligt  

 ved besigtigelsen.
Disse påbud gentages i standardskrivelse II, der afsendes  

 fra centret dagen efter besøget.
61.3.6 Endelig registrering af flyvehavrelokaliteter Når kontrolløren ved inspektion efter udløbet af den frist, der har været  

 givet i standardskrivelse I, finder, at bekæmpelse enten slet ikke er  

 foretaget eller er foretaget i utilstrækkelig grad, foretages en endelig  

 registrering af ejendommen som flyvehavrelokalitet.
Form. 65 påføres på  

 bagsiden af ejendommens nøjagtige matrikelnumre fremskaffet fra  

 ejendomsskattekontoret i den pågældende kommune.
Der laves en skitse, hvor  

 flyvehavrekolonier og enkeltplanter markeres.
Skitsen dateres (bilag 6) Såfremt tilsynet i stedet for selv at tegne kortskitse kan fremskaffe et  

 matrikelkort i stor målestok fra kommunens tekniske forvaltning, er dette  

 bedre og er et vigtigt bevis at fremlægge i en eventuel senere retssag.  

 Ellers laves skitsen efter de udleverede 4 cm kort, der medføres i fotokopi.
 61.3.7 Klassificering af tilfældet ved registreringen Sagsbehandleren i  

 marken klassificerer ved registreringen tilfældet.
 Klassificeringen sker efter følgende 2 kriterier:
Angrebets intensitet Bekæmpelseseffekten Ejendommene kan klassificeres i følgende 3 kategorier.
 Kategori 1: Ejendomme med svagere angreb og evne og vilje til effektiv  

 bekæmpelse.
 Kategori 2: Ejendomme med middelsvære angreb, effektiv eller mindre  

 effektiv bekæmpelse.
 Kategori 3: Ejendomme med svære angreb eller ineffektiv utilfredsstillende  

 bekæmpelse.
61.3.7.1 Kontrol af registrerede lokaliteter Ved kontrol af tidligere registrerede lokaliteter kan der foretages en  

 rokering af tilfældet, det vil sige at ejendommen kan overføres til anden  

 kategori, således til en lavere klassificering hvis der er sket væsentlige  

 fremskridt og resultatet er tilfredsstillende eller lokaliteten kan ophæves.  

 Er det modsatte tilfældet kan ejendommen overføres til højere klassificering  

 fx fra kategori 2 til 3.
61.3.8 Indberetning I tilfælde, hvor en jordbruger ikke har reageret på tilsynets skriftlige  

 henstilling og påbud (standardskrivelse II eller III), indstiller  

 kontrolløren til centeret, at der rejses tiltale.
 Indberetningen skal være ledsaget af begæring om tiltalerejsning, en  

 kortskitse, eventuelt fotografier.
61.3.8.1 Politirapport Lokalkontoret modtager kopi af politirapporten og kommenterer denne samt  

 indstiller, hvad der videre bør ske i sagen.
61.3.8.2 Tvangsbekæmpelse Når en jordbruger trods påbud fra tilsynet efter bekæmpelsesfristens udløb  

 ikke har gennemført bekæmpelse eller ikke har gjort det tilstrækkelig  

 effektivt, har tilsynet muligheder for efter eftersynet at iværksætte en  

 bekæmpelse for brugerens regning.
Bekæmpelsen kan foregå ved, at tilsynet med  

 lejet arbejdskraft luger 15 meterzonen.
Tilsynets udgifter til fremmed hjælp  

 skal betales af jordbrugeren.
Er angrebet kraftigt, rekvireres en  

 maskinstation til at afhugge afgrøden inden for 15 meter fra naboskel.  

 Brugeren får så muligheden for at udnytte afgrøden ved grønpillefremstilling.
 Skal tilsynet foretage en afbrænding, må dette ikke ske, uden at man i  

 forvejen har taget kontakt til brandmyndighederne i den pågældende kommune.
Afbrænding må kun foregå i dagtimerne.
Ilden skal være slukket senest en  

 time før solnedgang.
Afbrænding skal foregå i tilstrækkelig afstand fra  

 ledningsmaster og luftledninger, da disse kan skades af varmepåvirkningen.
 Det er altid centret, der træffer beslutning om tvangsbekæmpelse.
I stærk blæst må der ikke foretages afbrænding.
Hvis vinden skifter  

 retning, eller vindstyrken øges, skal afbrændingen standses, hvis dette er  

 muligt.
Afstandskravene ved afbrænding skal overholdes.
Afstand til bygninger  

 med fast tag og ydervæg af mursten eller lignende, læhegn af gran eller fyr,  

 sæd på roden og maskiner 30  meter, dog mindst 60 meter i vindretningen .  

 Afstand til  bygninger af træ og bygninger med let antændeligt tag,  

 nåletræsplantager og lyngarealer, halmstakke eller træstabler  mindst 100 m  

 og 200 m i vindretningen.
61.3.8.3 Vidneførsel i retten Når centeret har indstillet en overtræder af bestemmelserne til  

 retsforfølgning, meddeler man samtidig anklagemyndigheden, hvem der bør føres  

 som vidne i sagen.
Det er som regel den medarbejder, der har udført den  

 inspektion, der førte til sagen.
 Vidnet indkaldes skriftligt til retten, og udeblivelse kan medføre bøde,  

 erstatningsansvar og evt. tvangsafhentning.
Vidnet medbringer hele sagen og taler under vidneansvar.
Ved  

 vidneafgivelsen har vidnet lov til at støtte sig til notater.
Herunder er det  

 vigtigt over for dommeren at kunne fremlægge en kortskitse, dateret med  

 sidste inspektionsdato og visende flyvehavrens placering på arealerne og med  

 angivelse af mængden af planter samt eventuelt fotografier.
61.3.9 Statistiske oplysninger Ved flyvehavresæsonens afslutning sender lokalkontoret en rapport om  

 arbejdet til centret.
Rapporten skal indeholde de oplysninger, der fremgår af  

 nedenstående skema:
 Med rapporten fremsendes en fortegnelse over lokaliteter, som  

  lokalkontoret ønsker tilsendt standardskrivelse III det  efterfølgende  

 forår.
61.3.9.1 Oplysningsarbejde Ved besøg på flyvehavrelokaliteterne kan tilsynet i en vis udstrækning  

 give oplysninger om fremtidig bekæmpelse.
Der bør dog i alle tilfælde  

 henvises til den lokale planteavlskonsulent.
 I forbindelse med centrets udsendelse af standardskrivelse III medsendes  

 en vejledning i flyvehavrebekæmpelse (bilag 5).
 Centret deltager i lokale møder om flyvehavre og skriver artikler om  

 flyvehavre i lokalpressen samt kommer med indlæg i lokalradioen.
61.3.10 Ophævelse af registrering En registrering ophæves normalt efter 5 år.
I den mellemliggende periode  

 skal lokaliteten være besøgt og bekæmpelsen fundent tilfredsstillende.
Højere  

 klassificering vil medføre forlænget registrering, ligesom nedklassificering  

 kan føre til ophævelse af registrering før udløbet af de 5 år.
61.4 Andre kontrolopgaver 61.4.1 Import af foderkorn Tilsynet kan med hjemmel i § 11 landbrugsministeriets bekendtgørelse om  

 indførsel og udførsel af planter m.m. gribe ind og kontrollere alle  

 importsendinger af foderkorn.
Er indholdet af flyvehavre større end 1 kerne  

 pr. kg, påbyder tilsynet slaglemølleformaling inden udlevering til forbruger.
61.4.2 Foderkorn udleveret til forbruger Såfremt tilsynet konstaterer, at foderkorn med indhold af flyvehavre er  

 udleveret til forbruger, uden at dette først er slaglemøllemalet, rejses  

 tiltale på distriktets foranledning.
61.4.3 Korntransporter Ser tilsynet korntransporter med indhold af flyvehavre uden presenning på  

 offentlig vej, griber tilsynet ind.
61.4.4 Vildtfoder og vildfuglefrø Konstateres det, at der er flyvehavre i udlagt vildtfoder eller flyvehavre  

 i vildfuglefrø, griber tilsynet ind.
61.4.5 Import af tørrede blomster Tilsynet kan afvise enhver import af buketter med tørrede blomster,  

 såfremt flyvehavre indgår i buketterne.
Afviste buketter destrueres på  

 tilsynets foranledning ved brænding.
61.4.6 Kontrol af mejetærskere og halmpressere Stikprøvevis kontrollerer tilsynet mejetærskere og halmpressere på vej fra  

 en ejendom til en anden ejendom.
Maskinen stoppes og dirigeres til et sted,  

 hvor kontrollen ikke er til gene for den øvrige trafik.
Af mejetærskerens stenfælde udtages en prøve af det materiale, der er  

 aflejret der, sammen med eventuelt flyvehavremateriale på skærebordet, kommes  

 det i en prøvepose, hvis etikette udfyldes.
Prøveposen sendes til  

 laboratoriet.
I 1987 foretages denne kontrol dog kun efter aftale.
61.4.7 Eksport af flyvehavrefri halm Ved eksport af halm til lande, der kræver frihed for flyvehavre, skal  

 halmen stamme fra arealer, der ved inspektion i marken i vækstsæsonen er  

 fundet fri for flyvehavreplanter.
Halm fra de ca. 200.000 ha fremavlskorn,  

 som Statsfrøkontrollen avlskontrollerer opfylder således kravet.
Avleren skal  

 i sådanne tilfælde attestere identiteten af halmen ved hjælp af  

 »Anmeldelse af halm til eksport« form. 411. Eksportøren anmelder  

 til eksport på ved hjælp af »Begæring om eksportkontrol« form. 131,  

 denne skal være bilagt en form. 411 for hver avler, der har leveret halm til  

 forsendelsen.
