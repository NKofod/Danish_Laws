Bekendtgørelse om  

 registrering af dyrlæger og om anvendelse  

  

 af Dyrlægeregistret I medfør af § 16 og §  

 38, stk. 4 i lov nr. 433 af 9. juni 2004 om dyrlæger fastsættes:
 § 1.  

  

 Der oprettes et register indeholdende oplysninger om dyrlæger  

 (Dyrlægeregistret). Fødevarestyrelsen varetager driften af Dyrlægeregistret.
Stk. 2.  

  

 Dyrlægeregistret  

 indeholder en række stamdata om dyrlæger, jf. §§ 2-4, samt oplysninger om  

 fraskrivelse, fratagelse og frakendelse af dyrlægers autorisation eller dele  

 heraf.
Desuden indeholder registeret oplysninger om påtaler, administrative  

 bøder eller domme for overtrædelse af bestemmelser i lov om dyrlæger eller  

 regler fastsat i medfør heraf samt af lovgivningen i øvrigt, når  

 overtrædelsen  

 er sket i forbindelse med udøvelse af dyrlægegerning.
 § 2.  

  

 En dyrlæge, der ønsker at blive autoriseret i Danmark, skal til  

 Fødevarestyrelsen indberette følgende oplysninger:
 1)  

 	  

 Navn, adresse, CPR-nummer og telefonnummer samt eventuel e-mail  

 adresse.
 2)  

 	  

 Eksamensdato.
 Stk. 2.  

  

 Såfremt den  

 pågældende opfylder betingelserne for at blive autoriseret i Danmark,  

 registrerer Fødevarestyrelsen dyrlægen i Dyrlægeregisteret og tildeler  

 dyrlægen  

 et autorisationsnummer.
 § 3.  

  

 En dyrlæge, der ønsker at oprette en dyrlægepraksis, skal til  

 Dyrlægeregistret indberette følgende oplysninger:
 1)  

 	  

 Navn på dyrlægepraksis.
 2)  

 	  

 Adresse, hvorfra dyrlægepraksis udøves, samt telefonnummer og  

 eventuel e-mail adresse.
 3)  

 	  

 Eventuelt samarbejde om sundhedsrådgivning, vagtsamarbejde eller  

 administrativt samarbejde.
 Stk. 2.  

  

 Såfremt der udøves dyrlægepraksis  

 fra flere adresser, skal dyrlægen indberette de i stk. 1 nævnte data for alle  

 adresser.
 Stk. 3.  

  

 Med oprettelsen af  

 Dyrlægeregisteret ophører dyrlægepraksis med praksisnumre under 2100. Alle  

 dyrlægepraksis med praksisnumre mindre end 2100 skal derfor senest den 31.  

 december 2005 indberettes på ny, jf. stk. 1 og 2.
 Stk. 4.  

  

 Fødevarestyrelsen  

 tildeler den oprettede dyrlægepraksis et praksisnummer.
 § 4.  

  

 En dyrlæge, der som selvstændig eller ansat ønsker at blive tilknyttet en  

 allerede oprettet dyrlægepraksis, skal indberette dette til  

 Dyrlægeregisteret.
 § 5.  

  

 En dyrlæge, der ønsker at nedlægge en dyrlægepraksis eller at ophæve  

 tilknytningen til en dyrlægepraksis skal indberette dette til  

 Dyrlægeregisteret.
 § 6.  

  

 De i § 3, stk. 1 og 2, § 4 og § 5 nævnte oplysninger skal meddeles  

 Fødevarestyrelsen senest 8 dage efter oprettelse af dyrlægepraksis,  

 tilknytning  

 til dyrlægepraksis, nedlæggelse af dyrlægepraksis eller ophævelse af  

 tilknytning til dyrlægepraksis.
 Stk. 2.  

  

 Den i § 3, stk. 1, 2 og  

 3, § 4 og § 5 nævnte indberetning skal ske i elektronisk form til  

 Fødevarestyrelsen via  

  

 www.vetreg.dk  

  

 eller fremsendes på papir i letlæselig form.
 § 7.  

  

 Overtrædelse af § 2, stk. 1, § 3, stk. 1, 2 eller 3, § 4, § 5 eller § 6  

 straffes med bøde.
 § 8.  

  

 Bekendtgørelsen træder i kraft den 1. oktober 2005.
