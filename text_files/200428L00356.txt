Ændringsforslag stillet den 14. juni 2005 Ændringsforslag til 3. behandling af Forslag til lov om ændring af en række love på  

 kulturområdet (Udmøntning af kommunalreformen på kulturområdet) [af  

 kulturministeren (Brian Mikkelsen)] Af  

 	  

  

 kulturministeren:
Til § 10 1)  

  

 Efter  

  

 stk. 6  

  

 indsættes som nyt stykke:
»Stk. 7.  

  

 Ansvaret for  

 varetagelsen af arkivmæssige hensyn, jf. arkivlovens kapitel 3, for så vidt  

 angår arkivalier, der hidrører fra amtskommunerne samt Hovedstadens  

 Udviklingsråd og Hovedstadens Sygehusfællesskab, overgår den 1. januar 2007 i  

 forbindelse med myndighedernes nedlæggelse til den eller de myndigheder, som  

 overtager det sagsområde, arkivalierne hidrører fra.
Regionsrådene overtager  

 den 1. januar 2007 ansvaret for varetagelsen af arkivmæssige hensyn, jf.  

 arkivlovens  

 kapitel 3, for så vidt angår de arkivalier, der hidrører fra amtskommunerne  

 samt Hovedstadens Udviklingsråd og Hovedstadens Sygehusfællesskab, og som  

 ikke  

 overgår til anden offentlig myndighed i forbindelse med de nævnte  

 myndigheders  

 nedlæggelse.« [Overdragelse af varetagelsen af arkivmæssige hensyn, for så  

 vidt angår arkivalier i amtskommunerne m.v.] Bemærkninger Til nr. 1 Det følger af bekendtgørelse nr. 591 af 26. juni 2003 om  

 offentlige arkivalier og om offentlige arkivers virksomhed, at såfremt en  

 myndighed nedlægges, påhviler ansvaret for opbevaring af myndighedens  

 arkivalier samt varetagelse af de arkivmæssige hensyn i øvrigt den eller de  

 myndigheder, som overtager sagsområdet.
Heraf følger ligeledes overtagelse af  

 udgifterne til arkivdrift.
Det er desuden de berørte myndigheders ansvar at  

 træffe aftale om fordelingen af arkivalier.
 Den foreslåede bestemmelse vedrører særlig den arkivmæssige  

 situation i forbindelse med nedlæggelsen af amtskommunerne, Hovedstadens  

 Udviklingsråd og Hovedstadens Sygehusfællesskab, hvor der for de arkivaliers  

 vedkommende, som ikke er knyttet til et sagsområde, der overtages af en  

 bestemt  

 myndighed, skal findes en løsning på, hvem der overtager det arkivmæssige  

 ansvar for disse arkivalier.
Bestemmelsens 1. pkt. fastslår, at i forbindelse med  

 amtskommunernes nedlæggelse overgår arkivalier vedrørende de  

 forvaltningsområder, der hidtil har været varetaget af amtskommunerne samt  

 Hovedstadens Udviklingsråd og Hovedstadens Sygehusfællesskab, til de  

 primærkommuner, regioner eller staten, som overtager sagsområdet.
Med det  

 arkivmæssige ansvar følger også det økonomiske ansvar.
Dette er i  

 overensstemmelse med den ovenfor nævnte bekendtgørelse.
 For så vidt angår ansvaret for varetagelse af arkivmæssige  

 hensyn, jf. arkivlovens kapitel 3, for de arkivalier, der vedrører hidtidige  

 amtskommunale m.v. opgaver, der ikke overtages af andre myndigheder, fastslår  

 bestemmelsens 2. pkt., at dette tilfalder regionerne.
 Disse arkivalier vedrører bl.a. de hidtidige amtsråd m.v.s funktioner  

 samt sager, der er varetaget af amtskommunernes centralforvaltning som  

 sekretariater for amtsrådene.
I aftalen om amternes økonomi for 2006 står der: »Der afsættes i  

 2006-2007 en foreløbig ramme til lånedispensationer på i alt 500 mio. kr.  

 vedrørende visse engangsomkostninger i forbindelse med kommunalreformen.
Der  

 vil herunder være engangsudgifter vedr. arkivalier, jf. et ændringsforslag  

 til  

 arkivloven.« Den ansvarsfordeling, som foreslås i bestemmelsen, udelukker  

 ikke forskellige tekniske løsninger i forbindelse med varetagelsen af  

 arkivmæssige hensyn, herunder modeller, hvor den ansvarlige myndighed kan  

 træffe aftale om en praktisk løsning med en anden myndighed.
Der er nedsat en  

 arbejdsgruppe med Statens Arkiver som koordinator, der skal komme med forslag  

 til retningslinjer for de berørte myndigheder om tekniske løsninger.
