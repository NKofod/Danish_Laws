 Til samtlige til eksport af fersk kød og kødvarer autoriserede  

 virksomheder og dyrlægerne ved disse.
 Grækenland - fersk kød og kødvarer.
 Som meddelt i Veterinærdirektoratets cirkulæreskrivelse af 6. november  

 1990 (5a 562-145-0/90) skal der ikke gives attestation om frihed for  

 svinepest ved eksport fra lande, som er officielt fri herfor.
 Uanset dette er det fra flere eksportører oplyst, at partier af fersk kød  

 og kødvarer er blevet tilbageholdt ved grænsen til Grækenland, og at de først  

 frigives efter forelæggelse af attestation vedrørende svinepest.
 Veterinærdirektoratet agter ved førstgivne lejlighed at tage spørgsmålet  

 op med de græske myndigheder, men indtil kravet måtte bortfalde påny, er  

 Veterinærdirektoratet - for at undgå forstyrrelser i eksporten - indforstået  

 med, at der om ønsket på bagsiden af certificatet for partier af fersk kød  

 tilføjes:
 It is furthermore certified, that this consignment complies with the  

 provisions of Art. 13 a 1 of Council Directive 72/461/EEC and of Art. 4 b of  

 Council Directive 64/432/EEC.
 For kødvarer kan på samme baggrund om ønsket tilføjes:
 It is furthermore certified, that this consignment complies with the  

 provisions of Art. 10 of Council Directive 80/215/EEC and of Art. 4 b of  

 Council Directive 64/432.
 Attestationerne forsynes med dato, embedsstempel og underskrift på  

 sædvanlig måde.
 P.V.V.
