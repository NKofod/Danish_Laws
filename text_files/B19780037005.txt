 I undervisningsministeriets bekendtgørelse nr. 293 af 20. maj 1976 om  

 pensions- og statistikregister for folkeskolen og gymnasieskolerne m.v.  

 foretages følgende ændringer:
 § 2  affattes således:
 »§ 2.  Oplysningerne i registret om den enkelte  

 lærer udskrives en gang årlig og er til rådighed for den offentlige myndighed  

 eller private skole, som er lærerens ansættelsesmyndighed.
 Stk. 2.  Oplysninger om optjent pensionsalder og om løn-  

 og uddannelsesmæssige forhold meddeles vedkommende lærer en gang årlig til  

 orientering og eventuel berigtigelse. Øvrige oplysninger kan af læreren  

 indhentes gennem ansættelsesmyndigheden, herunder vedkommende private skole.
 Stk. 3.  Oplysninger om pensionsmæssige forhold kan  

 meddeles den pensionsforvaltende myndighed eller den statsgaranterede  

 pensionskasse, i hvilken læreren er optaget som medlem.
Stk. 4.  Til undervisningsministeriet leveres de  

 oplysninger, som er nødvendige til brug ved ministeriets lønforhandlinger  

 samt ved budgettering og anden planlægningsvirksomhed.
Tilsvarende  

 oplysninger kan meddeles den enkelte amtskommune eller kommune inden for dens  

 forvaltningsområde.
Stk. 5.  Der kan ikke herudover meddeles oplysninger fra  

 registret.« § 3,  stk. 1, 1.pkt. (»Registrets ....  

 udvalget«) affattes således:
»§ 3.  Registrets oprettelse, vedligeholdelse og  

 drift forestås af et af undervisningsministeriet den 27. juni 1975 nedsat  

 udvalg (lærerregisterudvalget), der har repræsentation for  

 undervisningsministeriet, Amtsrådsforeningen i Danmark, Kommunernes  

 Landforening og Københavns og Frederiksberg kommuner.
I udvalget kan  

 endvidere optages repræsentanter for de organisationer, hvis medlemmer er  

 lærere ved skolerne, og for myndigheder og organisationer, der repræsenterer  

 andre skoleformer, som omfattes af registret, jfr. § 4.« Undervisningsministeriet, den 21. juli  

 1978 P.M.V.
