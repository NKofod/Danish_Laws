INDHOLDSFORTEGNELSE 1 OMRÅDE 2 IKRAFTTRÆDEN 3 BEHOLDERE 3.1 Konstruktion, beregning 3.2 Anmeldelse og ibrugtagning 3.3 Opstilling af beholdere stationært 3.4 Montering af transportable beholdere 3.5 Fyldning og omfyldning 3.6 Skiltning m.v.
4 ARMATUR OG TILBEHØR 4.1 Generelt 4.2 Sikkerhedsventiler 4.3 Afspærringsventiler 4.4 Væskestandsmålere 4.5 Trykmålere (manometre) 4.6 Rørledninger 4.7 Slanger og slangeforbindelser 5 NEDFÆLDEAPPARATUR 6 EFTERSYN OG AFPRØVNING 6.1 Beholdere 6.2 Armatur, tilbehør og montering 6.3 Fejl og mangler 6.4 Tilsynsbog 7 PERSONLIG BESKYTTELSE 8 INSTRUKTION FORORD Denne forskrift har hjemmel i arbejdsministeriets bekendtgørelse nr. 566  

 af 22. december 1971 om trykbeholdere m.v. på landjorden.
Bekendtgørelsen er en såkaldt rammebekendtgørelse, idet den fastsætter  

 almindelige regler for trykbeholderes konstruktion, forarbejdning, udstyr  

 m.v., samt deres anmeldelse, godkendelse og tilsyn.
Disse almindelige  

 bestemmelser udbygges med nærmere regler, der udfærdiges af direktøren for  

 arbejdstilsynet efter udtalelse fra trykbeholderudvalget (nedsat i henhold  

 til § 27, stk. 1) og fra arbejdsrådet.
Med hensyn til dispensation og  

 klageadgang findes bestemmelserne i bekendtgørelsen (§§ 23-26), som ligeledes  

 indeholder en bestemmelse om strafansvar (§ 28) for overtrædelse af  

 bekendtgørelsen og de tekniske forskrifter, forbud og påbud, som er udstedt i  

 henhold til den.
 I denne forskrift er der fastsat regler for beholdere for nedfældning af  

 flydende ammoniak, deres tilbehør, pasning m.v.
 Forskriften supplerer kravene i bekendtgørelsens §§ 3, 6, 7 og 8 samt kap.  

 3.
 Direktoratet for arbejdstilsynet i september 1975.
Erik Andersen I henhold til § 27, stk. 2, jfr. § 24 i arbejdsministeriets bekendtgørelse  

 nr. 566 af 22. december 1971 om trykbeholdere m.v. på landjorden fastsættes:
1 OMRÅDE 1.1 Forskriften omfatter følgende arter af trykbeholdere, der anvendes i  

 forbindelse med nedfældning af flydende ammoniak:
 1. Tanke, der er fast monteret på motorkøretøjer.
 2. Tanke, der opstilles stationært som mellemlager på  

 bedriften.
 3. Marktanke (nursetanke).
 4. Tanke på traktor eller trailer.
 Lagertanke på egentlige ammoniaklagre (leverandørlagre o.l.) er ikke  

 omfattet af denne forskrift.
2 IKRAFTTRÆDEN 2.1 Forskriften træder i kraft den 1. okt. 1975 med undtagelse af  

 punkterne 4.2.3, 4.7.5 samt 6.2.3, sidste stykke.
Nævnte punkter træder i  

 kraft den 1. august 1977.
 2.2 For beholdere, der er taget i brug før denne forskrifts ikrafttræden,  

 kan bestemmelserne i pkt. 4.4, om at beholdere skal være udstyret både med  

 væskestandsmåler og med maksimalfyldeventil, først kræves opfyldt den 1.  

 august 1977.
 2.3 Fra 1. okt. 1975 ophæves direktoratet for arbejdstilsynets meddelelse  

 nr. 7/1960 om nedfældning af flydende ammoniak inden for landbruget.
3 BEHOLDERE 3.1 Konstruktion, beregning Beholdere for flydende ammoniak skal med hensyn til konstruktion,  

 beregning, materialer, svejsning m.v. opfylde bestemmelserne i  

 arbejdsministeriets bekendtgørelse nr. 566 af 22. december 1971 om  

 trykbeholdere m.v. på landjorden og de forskrifter, der er udfærdiget i  

 henhold til denne.
3.2 Anmeldelse og ibrugtagning 3.2.1 Anmeldelse Enhver, der leverer eller videresælger en ny eller brugt beholder for  

 flydende ammoniak, skal sende anmeldelse herom til arbejdstilsynet i den  

 kreds, hvor beholderen er hjemmehørende.
Beholdere, monteret på  

 indregistrerede motorkøretøjer, skal anmeldes i den kreds, hvor beholderen er  

 hjemmehørende.
 Dersom beholderen leveres helt eller delvis uden armatur og tilbehør,  

 påhviler det den nye ejer at sørge for, at anmeldelsen kommer til at omfatte  

 det til beholderen nødvendige armatur og tilbehør (jfr. 4 ARMATUR OG  

 TILBEHØR).
 Beholdere anmeldes på blanketter, der rekvireres hos arbejdstilsynet.
 Anmeldelse af såvel beholder som armatur og tilbehør skal indeholde de  

 oplysninger, som er nødvendiuge for bedømmelse af sikkerheden.
3.2.2 Ibrugtagning Før en ammoniakbeholder tages i brug som ny skal der for arbejdstilsynet  

 forelægges:
 1. Dokumentation for at beholderen er  

 forskriftsmæssigt konstrueret og godkendt.
2. Dokumentation for at beholderen ved en besigtigelse  

 er fundet i forskriftsmæssig stand, og 3. Dokumentation for at beholderen har været  

 underkastet trykprøvning med tilfredsstillende resultat.
 Samme regler gælder efter ombygning, flytning eller væsentlig reparation  

 af beholderen.
 Af- og påmontering af en ammoniakbeholder på vogn eller traktor betragtes  

 dog ikke som flytning, og vil normalt ikke medføre fornyet eftersyn og  

 trykprøvning, under forudsætning af, at afmonteringen foretages med henblik  

 på midlertidig oplagring af beholderen og under forudsætning af, at der i  

 forbindelse med af- og påmonteringen ikke foretages ombygning (ændring) af  

 beholderens understøtninger (fastgørelser).
3.3 Opstilling af beholdere stationært Beholdere må ikke opstilles på stærkt skrånende eller ujævnt terræn og  

 skal være således placeret, at de er til mindst mulig fare for omgivelserne  

 (* 1).
 Beholdere skal være effektivt beskyttet mod påkørsel.
 De skal være placeret mindst 15 m fra offentlig vej, beboelse og  

 brandfarlige oplag (F-gasbeholdere, udleveringsstandere for benzin m.m.).
Beholdere skal endvidere være placeret mindst 100 m fra bygninger, hvor  

 mange mennesker opholder sig (skoler, boligkarreer, sportshaller m.m.) samt  

 arealer, hvor der hyppigt er mange mennesker forsamlet (idrætsanlæg,  

 legepladser, parker, offentlige badestrande m.m.) (* 2) 3.4 Montering af transportable beholdere Beholdere på enhver art køretøjer og påhængsvogne skal være monteret  

 forsvarligt.
 Montering af beholdere på traktorer skal i øvrigt ske således, at  

 funktionen af traktorernes manøvreopgaver ikke hindres, og at godkendt  

 førerværn kan benyttes, uden at dørene blokeres.
 Traktorers stabilitet skal påvirkes mindst muligt ved beholdernes  

 montering, og der må ikke monteres tungere beholdere end svarende til de af  

 biltilsynet tilladte akselbelastninger.
Ved anlæg med traktormonterede beholdere skal rør- og slangeforbindelser  

 til nedfældeapparaturet være således befæstede, beliggende eller afskærmende,  

 at forbindelsen hverken udsætttes for mekanisk eller termisk overlast eller  

 giver risiko for blokering af traktorens manøvrefunktioner.
Rør skal  

 monteres, så forbindelserne ikke bliver for stive.
 Fyldeslanger på lastvognstanke og marktanke skal under kørsel være således  

 anbragt, at slangen hindres i at frigøre sig eller falde af.
 Beholdere eller køretøjer skal være forsynet med nødvendige lejdere og  

 arbejdsplatforme til sikring af, at fyldning og omfyldning kan ske på  

 forsvarlig måde.
 Foretages omfyldning efter mørkets frembrud, skal lastmotorvogne og  

 traktorer med beholdere være udstyret med indstilleligt arbejdslys.
3.5 Fyldning og omfyldning 3.5.1 Generelt Fyldning og omfyldning af beholdere skal ske under stadig overvågning og  

 må kun ske i det fri i passende afstand fra beboelse m.v.
Arbejdet må kun  

 udføres af nøje instruerede personer, der er fuldt fortrolige hermed.
Egnede  

 beskyttelsesbriller og -handsker skal benyttes under arbejdet.
 Ammoniakbeholdere må ikke uden arbejdstilsynets tilladelse påfyldes andre  

 stoffer.
3.5.2 Samtidig fyldning af flere beholdere Samtidig fyldning af to eller flere beholdere fra samme beholder må kun  

 ske med arbejdstilsynets tilladelse.
Ansøgninger skal være vedlagt rør- og  

 ventildiagram og beskrivelse af fremgangsmåden.
 3.6 Skiltning m.v.
Ammoniakbeholdere skal udvendig være behandlet med korrosionsbeskyttende  

 maling.
Lyse farver bør anvendes.
 Beholdere skal være mærket med påskriften -  AMMONIAK  - med mindst  

 10 cm høje bogstaver.
 Beholdere skal forsynes med et skilt med tydelig og holdbar skrift.  

 Følgende tekst skal benyttes:
4 ARMATUR OG TILBEHØR 4.1 Generelt Armatur og tilbehør skal være velegnet til brug i forbindelse med flydende  

 ammoniak og være konstrueret af egnede materialer med henblik på de tryk og  

 temperaturer, som armaturet m.v. kan blive udsat for under normale  

 driftsforhold.
På højtrykssiden skal armatur og tilbehør være beregnet til  

 mindst tryktrin 25.
Stål er i almindelighed velegnet materiale.
Kobber og zink angribes af  

 ammoniak, hvorfor disse metaller og deres legeringer ikke må anvendes.
Armatur skal være beskyttet mod beskadigelser, hidhørende fra stød,  

 påkørsler eller lignende utilsigtede påvirkninger.
Beskyttelseshætter eller  

 -bøjler skal være således udført og anbragt, at armaturets betjening ikke  

 hindres eller generes.
Ventiler til ammoniak i henholdsvis væske- og gasfase skal mærkes på en  

 sådan måde, at ammoniakkens tilstand (væskefase/gasfase) klart fremgår af  

 mærkningen.
Ved farvemærkning skal følgende farver benyttes: væskefase: grøn  

 - gasfase: gul 4.2 Sikkerhedsventiler 4.2.1 Generelt Beholdere skal sikres mod utilladelige trykstigninger ved en eller flere  

 øverst på beholderen monterede fjederbelastede sikkerhedsventiler, som skal  

 være godkendt til formålet af direktoratet for arbejdstilsynet.
 Sikkerhedsventiler skal være udstyret med passende drænanordninger, hvis  

 der på afløbssiden er mulighed for væskeansamling.
4.2.2 Uafspærrelighed Trykaflastning gennem sikkerhedsventiler må ikke kunne forhindres af  

 afspærringsventil.
4.2.3 Montage Sikkerhedsventiler på beholdere skal være således indrettet eller  

 monteret, at den i pkt. 6.2.2 foreskrevne årlige afprøvning kan foretages.
Dette betragtes som opfyldt, såfremt sikkerhedsventilen er udstyret med  

 letteanordning, eller beholderen er udstyret med fx »manifold«  

 påmonteret flere sikkerhedsventiler, hvoraf kun een ad gangen kan afspærres,  

 eller med to sikkerhedsventiler med vekselventil mellem sikkerhedsventilerne  

 og beholderen.
Ved afspærring af en sikkerhedsventil skal de resterende have  

 fuld afblæsningskapacitet.
4.2.4 Åbningstryk Sikkerhedsventiler på beholdere skal være indstillet til at lette  

 (afblæse) senest ved beholderens beregningstryk. Åbningstrykket skal være  

 indstillet af ventilfabrikanten.
Senere justeringer af åbningstryk må kun  

 foretages af en af arbejdstilsynet anerkendt sagkyndig.
4.2.5 Afblæsningskapacitet Beholderes sikkerhedsventiler skal have en afblæsningskapacitet, som  

 fastlægges ud fra størrelsen af beholderens overflade.
Afblæsningskapaciteten  

 kan beregnes efter formlen V = 4,463 x A0,82 kubikmeter/min, hvor V er normalrumfanget af den mængde luft, som ventilen kan afblæse ved  

 et tryk på højst 120 % af lettetrykket, og A er beholderens udvendige  

 overflade i kvadratmeter.
 Afblæsningen fra sikkerhedsventiler skal ske på farefri måde, og  

 sikkerhedsventiler og eventuelle afblæsningsrør skal være forsynet med  

 passende beskyttelse med vejrliget (regnhætte).
4.2.6 Mærkning af sikkerhedsventiler Sikkerhedsventiler skal være mærket således, at følgende kan fastslås:  

 Fabrikant type tryktrin størrelse eller kapacitet og åbningstryk.
 Afprøvning og justering af sikkerhedsventilers åbningstryk skal anføres  

 ved stempling af ventilen eller en på denne anbragt plombe ved angivelse af  

 måned og årstal for justeringen og den anerkendte sagkyndiges bomærke.
4.3 Afspærringsventiler 4.3.1 Håndbetjente afspærringsventiler Alle forbindelser til beholderen - med undtagelse af forbindelser til  

 sikkerhedsventiler og trykmålere - skal kunne afspærres ved hjælp af  

 håndbetjente afspærringsventiler, anbragt så tæt som muligt ved beholderen.
4.3.2 Kontraventiler Rørledninger, der udelukkende benyttes som fyldeledninger for flydende  

 ammoniak, skal være udstyret med kontraventil, der så vidt muligt skal være  

 anbragt inde i beholderen.
4.3.3 Maksimaludstrømningsventiler Alle rørforbindelser skal være udstyret med maksimaludstrømningsventil,  

 som så vidt muligt skal være anbragt inde i beholderen.
Undtaget herfra er  

 stutse til sikkerhedsventiler, fyldeledninger med kontraventil samt alle  

 rørledninger med lysning ikke over 1,5 mm og rørledninger, hvori der  

 umiddelbart ved beholderen er indskudt en blende med max. 1,5 mm lysning.
4.3.4 Fjernstyrede, hurtigtlukkende ventiler Maksimaludstrømningsventiler kan erstattes med egnede fjernstyrede,  

 hurtigtlukkende ventiler, der skal være således konstrueret, at styringssvigt  

 automatisk medfører fuldstændig lukning af ventilen.
4.4 Væskestandsmålere Beholdere skal være udstyret med mindst een fast anbragt væskestandsmåler  

 og med maksimalfyldeventil.
4.5 Trykmålere (manometre) Beholdere skal være udstyret med trykmåler, der mindst kan vise  

 beregningstrykket og højst 25 bar (1 bar = 0,1 MPa?1 Kp/kvadratcentimeter).
 Beregningstrykket for beholderen skal være tydeligt og holdbart markeret  

 på trykmålerskivens skalainddeling.
4.6 Rørledninger 4.6.1 Rørkvaliteter Rørforbindelser på højtrykssiden skal udføres af let svejsbare, normerede  

 stålrør, beregnet til mindst tryktrin 25.
4.6.2 Rørsamlinger Rørstykker skal samles fortrinsvis ved svejsning.
 De med svejsning beskæftigede personer skal have aflagt svejseprøve,  

 svarende til bestemmelserne i DS 320.5.
Tilsatsmaterialer skal med tilfredsstillende resultat være afprøvet, enten  

 efter DS 317 eller efter DS 318 eller tilsvarende norm.
De udførte  

 svejsesamllinger skal ved en radiografisk undersøgelse mindst kunne opnå  

 karakteren 3 efter IIws karakterskala for radiografiske undersøgelser.
 Hvor der er nødvendigt, tillades rør samlet med flanger, når samlingen  

 udføres i overensstemmelse med normer, der er anerkendt af direktoratet for  

 arbejdstilsynet (British Standard, ANSI m.fl.). Pakningsmaterialer skal være  

 modstandsdygtige over for ammoniak.
4.6.3 Trykprøvning Efter samlingen skal rørledningerne trykprøves med vand med et  

 prøvningstryk på 32,5 bar overtryk.
4.6.4 Sikkerhedsventil på rørledninger Afspærrelige rørledninger, der fører eller kan føre ammoniak i flydende  

 fase, skal være sikret med sikkerhedsventil, egnet til afblæsning af flydende  

 ammoniak.
Sikkerhedsventilerne skal være indstillet til at lette (afblæse) ved et  

 tryk på højst 25 bar.
Afblæsningen skal ske på farefri måde.
4.7 Slanger og slangeforbindelser 4.7.1 Konstruktion og beregning Højtryksslanger og tilhørende forbindelser skal være konstrueret og  

 beregnet for et tryk på mindst 25 bar med en sikkerhedsfaktor på 5 gange over  

 for brud.
Fabrikanten skal attestere, at den pågældende slangetype er  

 velegnet til anvendelse for flydende ammoniak, og at den stikprøvevis er  

 underkastet trykprøvninger ved 50 bar og sprængningsprøver ved 125 bar.
 Lavtryksslanger og tilhørende forbindelser skal være konstrueret og  

 beregnet for et tryk på mindst 5 bar.
4.7.2 Højtryksslanger Slangeforbindelser på højtrykssiden skal udføres som forskruninger med  

 clamps eller tilsvarende.
4.7.3 Lavtryksslanger På lavtrykssiden skal slangen være spændt til slangestutsen med spændebånd  

 eller på anden forsvarlig måde.
4.7.4 Mærkning af slanger Højtryksslanger med en lysning på 1/2" (13 mm) eller større skal med  

 1,5-2 meters afstand være mærket i tydelig og holdbar udførelse:
4.7.5 Slangeventiler Fyldeslanger skal være påmmonteret afspærringsventil, således konstrueret,  

 at den ikke kan åbnes ved utilsigtet påvirkning.
4.7.6 Sikkerhedsventil på slangeforbindelser Afspærrelige slangeforbindelser, der fører eller kan føre ammoniak i  

 flydende fase, skal være sikret mod farlig trykstigning.
 Sikkerhedsventilerne skal være egnet til afblæsning af flydende ammoniak  

 og være indstillet til at lette (afblæse) ved et tryk på højst 25 bar.  

 Afblæsningen skal ske på forsvarlig måde.
5 NEDFÆLDEAPPARATUR Nedfældeapparaturet skal være udstyret med en hurtigtlukkende  

 afspærringsventil, der kan betjenes fra køretøjets førerplads.
Ventilen skal  

 afspærre forbindelsen til nedfældeorganerne.
 Nedfældeanlægget skal være udstyret med en egnet reguleringsventil  

 (reduktionsventil) og et filter.
6 EFTERSYN OG AFPRØVNING 6.1 Beholdere 6.1.1 Vedligeholdelse Beholdere for ammoniak, herunder beholdernes overfladebeskyttelse  

 (maling), påskrift og mærkeskilt (jfr. pkt. 3.6), skal vedligeholdes  

 forsvarligt.
6.1.2 Eftersyn og trykprøvning af beholdere Samtlige beholdere besigtiges ud- og indvendig og trykprøves ved  

 arbejdstilsynet efter følgende terminer:
 Trykprøvning udføres med vand ved et prøvetryk 1,3 gange beholderens  

 beregningstryk.
 I forbindelse med besigtigelserne skal det kontrolleres, at beholderens  

 armatur og tilbehør er i forsvarlig stand.
 Ved de 12-årige indvendige besigtigelser skal alt armatur afmonteres og  

 dets funktionsduelighed kontrolleres.
 Det påhviler beholderens ejer eller bruger at klargøre beholderen for de  

 foreskrevne undersøgelser, samt at stille pumpe og eventuel medhjælp til  

 rådighed for undersøgelsens gennemførelse.
6.2 Armatur, tilbehør og montering 6.2.1 Vedligeholdelse Armatur og øvrigt tilbehør samt beholderens montering skal vedligeholdes  

 forsvarligt.
6.2.2 Eftersyn af armatur og tilbehør Alle beholderes armatur og tilbehør skal inden nedfældesæsonens begyndelse  

 underkastes et grundigt eftersynn af en af direktoratet for arbejdstilsynet  

 anerkendt sagkyndig.
Det skal ved eftersynet konstateres, at armatur,  

 tilbehør og befæstelser er i forsvarlig stand.
Endvidere skal det  

 kontrolleres, at sikkerhedsventiler er funktionsdygtige.
 Endvidere skal personligt beskytelsesudstyr (jfr. pkt. 7), kontrolleres af  

 anerkendt sagkyndig.
 Fornødne reparationer, justeringer eller udskiftninger skal udføres, inden  

 anlægget tages i brug.
6.2.3 Eftersyn af slanger Højtryksslanger udskiftes årligt, medmindre slangerne ved en besigtigelse  

 viser sig at være i forsvarlig stand og med tilfredsstillende resultat er  

 underkastet en fornyet trykprøvning ved 25 bar overtryk ved en af  

 arbejdstilsynet anerkendt sagkyndig.
 Efter trykprøvning skal slangerne forsynes med tydelig og holdbar  

 mærkning, der angiver den sagkyndiges mærke og årstallet for trykprøvningens  

 udførelse.
 Trykprøvning skal ske med påmonteret forskruning.
6.3 Fejl og mangler Dersom anlægget udsættes for skadelig påvirkning, eller såfremt der  

 konstateres revner, korrosion eller andre alvorlige skader og  

 uregelmæssigheder ved anlægget, skal anlægget tages ud af brug, og der skal  

 gives arbejdstilsynet meddelelse herom.
 Anlægget må først tages i brug igen, når arbejdstilsynets tilladelse  

 foreligger.
6.4 Tilsynsbog For hver beholder skal der findes en tilsynsbog, hvori arbejdstilsynet og  

 den anerkendte sagkyndige skal anføre resultatet af de eftersyn,  

 undersøgelser og prøvninger, der foretages.
Tilsynsbogen opbevares hos  

 brugeren og skal være tilgængelig for arbejdstilsynets personale,  

 betjeningspersonalet og den anerkendte sagkyndige.
7 PERSONLIG BESKYTTELSE I umiddelbar nærhed af førersædet på køretøjet med ammoniakbeholdere skal  

 findes en kasse eller lignende, indeholdende: Filtermaske med ammoniakfilter  

 tætsluttende beskyttelsesbriller handsker af gummi eller egnet plast og  

 flaske til brug for øjenskylning.
 Desuden skal der på køretøjet medføres en plastdunk med 10 liter vand.
 Ved ammoniakpåfyldnning skal beskyttelseshandsker og -briller altid  

 benyttes, og filtermasken og øjenskylleflasken med vand skal være umiddelbart  

 tilgængelig.
8 INSTRUKTION Alle personer, der beskæftiges med ammoniak, skal være nøje instrueret om  

 og fuldt fortrolige med de herhen hørende arbejder, herunder fyldning af  

 ammoniakbeholdere.
Ved fyldning af flere beholdere samtidig skal der drages  

 omsorg for, at ingen beholder kan blive overfyldt (jfr. pkt. 3.5.2).
Leverandører af lastvognstanke, marktanke og nedfældeaggregater skal  

 levere det for brugerne nødvendige antal instruktionsbøger på dansk.
Bøgerne  

 skal indeholde udførlig betjeningsvejledning med tydelige koblingsdiagrammer  

 og fuldstændig instruks for omfyldningsproceduren.
De skal endvidere  

 indeholde oplysninger om farerne ved ammonniak og fyldige regler for  

 førstehjælp til personer, der har pådraget sig skader, forårsaget af flydende  

 eller luftformig ammoniak.
 (* 1) Der henvises i øvrigt til bestemmelserne i justitsministeriets  

 bekendtgørelse nr. 305 af 30. september 1944 om opbevaring af transportable  

 beholdere med sammentrykkede, fordråbede eller under tryk opløste luftarter.
 (* 2) Opmærksomheden henledes på, at miljøstyrelsen har henstillet, at  

 beholdere, der opstilles stationært, placeres mindst 15 m fra  

 drikkevandsbrønde og -boringer samt andre åbne reservoirer for drikkevand.
 Der gøres endvidere opmærksom på, at afstandskravene i forskriften ikke er  

 til hinder for, at der i forbindelse med en godkendelse efter  

 miljøstyrelsesloven fastsættes strengere krav.
