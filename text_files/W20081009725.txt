Fristoverskridelse  påbud om autoriseret rådgiver (gentagne påbud)  principiel betydning Arbejdsmiljøklagenævnet har på møde den 30. september 2008 taget stilling til om XX Kommunes for sent indgivne klage af 27. februar 2008 skal behandles.
XX Kommune har klaget over Arbejdstilsynets afgørelser dels af 6. december 2007 dels af 21. januar 2008 over påbud om brug af autoriseret arbejdsmiljørådgiver.
 Klagenævnet har alene taget stilling til spørgsmålet om fristoverskridelse og om klagen har opsættende virkning.
Nævnet traf følgende A F G Ø R E L S E Arbejdsmiljøklagenævnet vil behandle kommunens klage over Arbejdstilsynets afgørelser af henholdsvis den 6. december 2007 og 21. januar 2008, selvom klagen er modtaget efter udløbet af klagefristen på 4 uger.
 Arbejdsmiljøklagenævnet har endvidere besluttet, at klagen har opsættende virkning.
B E G R U N D E L S E Det er lagt til grund for afgørelsen, at  Arbejdstilsynet henholdsvis den 6. december 2007 og 21. januar 2008 traf afgørelse om påbud om brug af autoriseret arbejdsmiljørådgiver, og  XX Kommunes klage er dateret den 27. februar 2008.
 Klage over en afgørelse truffet af Arbejdstilsynet kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.
 Sidste frist for rettidig klage var således henholdsvis den 7. januar 2008 og den 20. februar 2008.
 Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er modtaget inden udløb af 4 ugers fristen.
 Arbejdsmiljøklagenævnet har besluttet at behandle XX Kommunes klage, selv om klagen ikke er modtaget inden udløb af klagefristen.
 Arbejdsmiljøklagenævnet har lagt vægt på, at XX Kommunes særlige styreform i forhold til påbud om brug af autoriserede arbejdsmiljørådgivere truffet efter bekendtgørelsens § 4 (gentagne påbud) kan have principiel betydning.
 Arbejdsmiljøklagenævnet vil på et senere møde tage stilling til, om der er grundlag for at opretholde Arbejdstilsynets afgørelser om brug af autoriseret arbejdsmiljørådgiver.
 Arbejdsmiljøklagenævnet henviser til:
  § 81, stk. 1, og stk. 4 i lov om arbejdsmiljø, jf. lovbekendtgørelse nr. 268 af 18. marts 2005.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne ..
Kopi til ..
 De kan læse om afgørelsens retlige grundlag på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005 Kapitel 14 Klageadgang § 81. Klage over en afgørelse truffet af Arbejdstilsynet i henhold til denne lov, jf. dog stk. 6, kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.
Stk. 2. Klagen sendes til Arbejdstilsynet.
Hvis Arbejdstilsynet fastholder afgørelsen, videresendes klagen til behandling i Arbejdsmiljøklagenævnet.
Stk. 3. Rettidig klage har opsættende virkning, indtil Arbejdsmiljøklagenævnets afgørelse foreligger, eller nævnet bestemmer andet.
Klager over afgørelser om forhold efter § 77, stk. 1, som skal bringes i orden straks, samt afgørelser efter § 77, stk. 2 og 3, har ikke opsættende virkning.
 Stk. 4. Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.
 Stk. 5.
