 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Lovens anvendelsesområde § 1.  Ved havanlæg forstås i denne lov platforme og  

 andre anlæg til brug i forbindelse med efterforskning og indvinding af  

 råstoffer i undergrunden under havbunden samt rørledninger og andre anlæg til  

 transport af sådanne råstoffer.
 § 2.  Loven finder anvendelse på havanlæg, der  

 befinder sig på dansk søterritorium eller dansk kontinentalsokkelområde, samt  

 på danske havanlæg, der befinder sig uden for dansk eller anden  

 statskontinentalsokkelområde.
Stk. 2.  Energiministeren kan fastsætte regler om, at  

 loven helt eller delvis finder anvendelse på danske havanlæg, der befinder  

 sig på en anden stats søterritorium eller kontinentalsokkelområde.
Sådanne  

 regler skal være afpasset efter forholdene i det pågældende område.  

 Koordinationsudvalgets udtalelse, jfr. § 10, stk. 2, skal være tiltrådt af  

 repræsentanterne i udvalget for såvel arbejdstager- som  

 arbejdsgiverorganisationer.
 § 3.  Loven gælder ikke for havanlæg, der forsejles  

 eller bugseres.
 Stk. 2.  Loven gælder ikke for boreskibe og andre skibe.  

 Medens der fra disse udøves efterforsknings- eller indvindingsvirksomhed af  

 råstoffer i undergrunden under havbunden, finder bestemmelserne i §§ 4-23 dog  

 anvendelse.
 Sikkerhed og beredskab m. v.
 § 4.  Arbejdsgiveren skal sørge for, at  

 arbejdsforholdene på havanlæg er sikkerheds- og sundhedsmæssigt fuldt  

 forsvarlige, og for, at der føres effektivt tilsyn med, at arbejdet udføres  

 på forsvarlig måde.
 Stk. 2.  Arbejdsgiveren skal sørge for, at arbejdet på  

 havanlæg ikke frembyder unødvendig fare for eller unødigt hindrer skibsfart,  

 luftfart, fiskeri eller anden virksomhed eller unødigt skader havets dyre- og  

 planteliv.
 § 5.  Energiministeren kan til varetagelse af  

 sikkerheds-, sundheds- og miljømæssige hensyn ved efterforskning, indvinding  

 eller transport af råstoffer fastsætte nærmere regler for havanlæg, herunder  

 regler om:
 Stk. 2.  Ved fastsættelsen af regler efter stk. 1 skal  

 det, jfr. lov om arbejdsmiljø, tilstræbes at skabe et sikkert og sundt  

 arbejdsmiljø, der til enhver tid er i overensstemmelse med den tekniske og  

 sociale udvikling i samfundet.
 § 6.  På bemandede havanlæg skal ejeren eller brugeren  

 udpege en chef, der på anlægget har den øverste myndighed i alle forhold.
Stk. 2.  Ejeren eller brugeren af ethvert havanlæg skal  

 udarbejde en bemandings- og organisationsplan.
Planen skal angive chefen og  

 de ansvarlige for de enkelte hovedopgaver ved anlæggets sikkerhedsmæssige  

 drift samt retningslinier for samarbejdet mellem de ansvarlige.
 Stk. 3.  Bemandings- og organisationsplan skal godkendes  

 af energiministeren, forinden anlægget tages i brug.
 Stk. 4.  Energiministeren kan til betryggelse af  

 sikkerheden fastsætte nærmere regler om bemanding, herunder regler om  

 mandskabets uddannelse.
 § 7.  Afgørelser, der efter § 6, stk. 3, eller i  

 henhold til forskrifter fastsat i medfør af § 6, stk. 4, er truffet af  

 energiministeren eller den, der i medfør af § 9, stk. 2, er bemyndiget  

 dertil, kan af vedkommende ejer, bruger eller arbejdstagerorganisation  

 indbringes for et bemandingsnævn.
 Stk. 2.  Bemandingsnævnet består af en af ministeren  

 udnævnt formand, der skal opfylde de almindelige betingelser for udnævnelse  

 til landsdommer, samt 1 repræsentant for hver arbejdstager- og  

 arbejdsgiverorganisation med tilknytning til virksomhed omfattet af denne  

 lov.
 Stk. 3.  Repræsentanterne for arbejdstager- og  

 arbejdsgiverorganisationerne udnævnes af ministeren efter indstilling af de  

 pågældende organisationer.
 Stk. 4.  Til behandling af de enkelte sager indkalder  

 nævnets formand repræsentanterne for de arbejdstagerorganisationer, inden for  

 hvis tjenesteområde sagerne henhører, samt et tilsvarende antal  

 repræsentanter for arbejdsgivernes organisationer.
 Stk. 5.  Nævnets afgørelser kan ikke indbringes for  

 anden administrativ myndighed.
 Stk. 6.  Energiministeren fastsætter nærmere regler for  

 nævnets virksomhed.
 § 8.  Opstår der på havanlæg uheld eller situationer,  

 som er eller kan være farlige for personer eller ting, kan energiministeren  

 bestemme, hvilke rednings- eller bekæmpelsesforanstaltninger ejeren eller  

 brugeren af anlægget skal iværksætte.
 Stk. 2.  Energiministeren kan træffe bestemmelse om  

 eller fastsætte regler om beredskabet, herunder hvilket mandskab eller  

 materiel ejeren eller brugeren skal have til rådighed i tilfælde af uheld på  

 anlægget.
 Stk. 3.  Miljøministeren har de i stk. 1 og 2 nævnte  

 beføjelser for så vidt angår forurening af havet.
Stk. 4.  Energiministeren nedsætter en aktionskomite  

 vedrørende større uheld på havanlæg.
Aktionskomiteens medlemmer overvåger de  

 forholdsregler, som ejeren eller brugeren træffer, og samordner  

 myndighedernes rednings- og bekæmpelsesforanstaltninger.
 Tilsyn m. v.
 § 9.  Energiministeren fører tilsyn med, at denne lov  

 og de regler, der udfærdiges i henhold til loven, overholdes, jfr. dog stk.  

 5.
 Stk. 2.  Energiministeren kan bemyndige energistyrelsen  

 og andre statslige myndigheder til at udøve beføjelser, der ved loven er  

 tillagt energiministeren.
 Stk. 3.  Energiministeren kan fastsætte regler om  

 anerkendelse af prøvninger og anden dokumentation for, at forskrifter om  

 sikkerheds-, sundheds- og miljømæssige forhold er fulgt.
 Stk. 4.  Energiministeren kan fastsætte regler om  

 adgangen til at påklage afgørelser, der er truffet i henhold til bemyndigelse  

 efter stk. 2.
Stk. 5.  Miljøministeren fører tilsyn med, at  

 forskrifter, der er udstedt efter § 8, stk. 3, overholdes.
Miljøministeren  

 har tilsvarende beføjelser som energiministeren efter stk. 2 og 4 og kan  

 bestemme, at afgørelser ikke skal kunne indbringes for ministeren.
 § 10.  Energiministeren nedsætter et  

 koordinationsudvalg, der skal:
 Stk. 2.  Forinden der fastsættes regler efter § 2, stk.  

 2, § 5, § 6, stk. 4, § 8, stk. 2 og 3, og § 9, stk. 3, 4 og 5, skal der  

 indhentes en udtalelse fra koordinationsudvalget.
 Stk. 3.  Ved behandlingen af spørgsmål i henhold til  

 stk. 1, nr. 2 og 3, samt stk. 2 tiltrædes koordinationsudvalget af  

 repræsentanter for arbejdstager- og arbejdsgiverorganisationer.  

 Energiministeren fastsætter, hvilke organisationer der skal være  

 repræsenteret i udvalget.
 Stk. 4.  Energiministeren fastsætter en forretningsorden  

 for koordinationsudvalget.
 § 11.  Energiministeren fastsætter regler om, i  

 hvilket omfang der på havanlæg skal føres journaler, herunder  

 platformsdagbøger, maskindagbøger, tilsynsbøger og journaler for  

 efterforsknings- og indvindingsvirksomheden, samt regler om disses  

 autorisation, indretning og førelse.
 § 12.  Tilsynsmyndigheden kan påbyde, at forhold, der  

 strider mod loven eller mod regler eller afgørelser i medfør af loven,  

 bringes i orden straks eller inden en frist.
 Stk. 2.  Skønner tilsynsmyndigheden det nødvendigt for  

 at afværge en overhængende, betydelig fare for de ansattes eller andres  

 sikkerhed eller sundhed eller for forurening af det omgivende miljø, kan den  

 påbyde, at faren straks imødegås, herunder at arbejdet standses.
 § 13.  Ejeren eller brugeren af et havanlæg skal give  

 tilsynsmyndigheden de oplysninger, der er nødvendige for udøvelsen af  

 tilsynets virksomhed.
 Stk. 2.  Tilsynsmyndighedens medarbejdere og  

 aktionskomiteens medlemmer har til enhver tid uden retskendelse mod behørig  

 legitimation, i det omfang det er påkrævet for, at de kan varetage deres  

 hverv, adgang til alle dele af virksomheden.
 Stk. 3.  Det påhviler ejeren eller brugeren af et  

 havanlæg samt enhver, der handler på deres vegne, at yde tilsynsmyndighedens  

 medarbejdere al fornøden bistand ved deres undersøgelser.
 § 14.  Energiministeren kan pålægge ejeren eller  

 brugeren af et havanlæg at betale udgifterne ved tilsynet efter denne lov.
 Stk. 2.  Arbejdsgiveren skal betale udgifterne ved  

 hverv, der varetages af sikkerhedsrepræsentanter, der måtte være udnævnt  

 efter regler fastsat i medfør af § 5, stk. 1, nr. 4, herunder udgifter ved  

 disses uddannelse.
Havariopklaring § 15.  Energiministeren opretter en havarikommission,  

 der har til formål at undersøge de begivenheder, som er nævnt i stk. 2.
 Stk. 2.  Undersøgelse ved havarikommissionen skal finde  

 sted, når:
 Stk. 3.  Energiministeren kan pålægge havarikommissionen  

 at foretage undersøgelse af begivenheder, som må antages at have interesse i  

 forbindelse med anvendelsen af havanlæg.
 § 16.  Havarikommissionen har adgang til at foretage  

 undersøgelse af havanlægget eller dets rester.
 Stk. 2.  Havarikommissionen kan kræve fremlagt bøger og  

 andre dokumenter af betydning for undersøgelsen og kan foretage afhøring af  

 havanlæggets ejer eller bruger samt personale og enhver anden person, der må  

 formodes at kunne give oplysninger af betydning for undersøgelsen.
 Stk. 3.  Kommissionen kan forlange retsligt forhør efter  

 reglerne i retsplejelovens § 1018.
 § 17.  Når havarikommissionen har afsluttet sin  

 undersøgelse, udarbejder den til energiministeren en rapport om  

 undersøgelsens resultater og kommissionens vurderinger.
 § 18.  Kommissionens personale, tilkaldte sagkyndige  

 og andre, der medvirker i en undersøgelse, som foretages af kommissionen, er  

 under ansvar efter borgerlig straffelovs § 152 og § 264 b forpligtet til over  

 for uvedkommende at hemmeligholde, hvad de blev vidende om i forbindelse med  

 undersøgelsen.
 § 19.  Energiministeren kan fastsætte nærmere  

 bestemmelser om kommissionens virksomhed.
Privatretlige regler for havanlæg § 20.  Ved anvendelse af reglerne i sølovens kapitel  

 10 på flytbare havanlæg hæfter rederen, når ansvaret er begrænset, uanset  

 anlæggets størrelse med indtil 20 millioner særlige trækningsrettigheder  

 (SDR). For skade på person forhøjes dette beløb med 12 millioner SDR.
 Stk. 2.  Erstatning for forureningsskader som følge af  

 efterforsknings- eller indvindingsvirksomhed er ikke sikret ved søpanteret  

 efter sølovens kapitel 11.
 Stk. 3.  Såfremt rederen efter undergrundsloven har  

 bevilling til efterforskning og indvinding af råstoffer i undergrunden,  

 finder reglerne om begrænsning af rederens ansvar ikke anvendelse.
 Straf og ikrafttræden m. v.
 § 21.  Med bøde eller hæfte straffes den, der:
Stk. 2.  I forskrifter, der udstedes i henhold til  

 loven, kan der fastsættes straf af bøde eller hæfte for overtrædelse af  

 bestemmelser i forskrifterne og påbud eller forbud i henhold til  

 forskrifterne.
Det kan endvidere fastsættes, at en arbejdsgiver, der  

 overtræder bestemmelser, påbud eller forbud som anført, kan pålægges  

 bødeansvar, selv om overtrædelsen ikke kan tilregnes som forsætlig eller  

 uagtsom.
For bødeansvaret fastsættes ingen forvandlingsstraf.
 Stk. 3.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 § 22.  Loven træder i kraft den 1. januar 1982.
 Stk. 2.  Såfremt der ikke i medfør af § 2, stk. 2, er  

 fastsat bestemmelser om danske havanlæg, der befinder sig på en anden stats  

 søterritorium eller kontinentalsokkelområde, finder de regler, der i øvrigt  

 gælder for sådanne anlæg vedrørende forhold omfattet af denne lov,  

 anvendelse.
 § 23.  Lov nr. 681 af 23. december 1975 om  

 arbejdsmiljø med senere ændringer finder ikke anvendelse på anlæg omfattet af  

 denne lov.
Stk. 2.  Energiministeren kan dog bestemme, at  

 bestemmelser i arbejdsmiljøloven og andre love samt bestemmelser fastsat i  

 henhold hertil, som vedrører forhold omfattet af denne lov, indtil videre  

 skal finde anvendelse.
Han kan endvidere bestemme, at klager over afgørelser  

 truffet i henhold til disse love og bestemmelser skal indbringes for  

 energiministeren.
 § 24.  Loven gælder ikke for Grønland og Færøerne.
GIVET PÅ CHRISTIANSBORG SLOT, DEN 10.  

 JUNI 1981 Under Vor Kongelige Hånd og Segl MARGRETHE R.
