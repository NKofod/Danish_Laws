 1. Såfremt behørig selvangivelse af indkomst og formue  

 ikke foreligger, inden ansættelse foretages, skal ansættelsen foretages  

 skønsmæssigt (takseres) i henhold til skattekontrollovens § 1, stk. 2, § 2,  

 stk. 2, og selskabsskattelovens § 28, stk. 1.
 Foreligger der ikke behørigt årsregnskab på det tidspunkt, hvor  

 ansættelsen foretages, skal skatteansættelsen ligeledes foretages  

 skønsmæssigt, jfr. skattekontrollovens § 3, stk. 3, sammenholdt med § 2, stk.  

 2, og selskabsskattelovens § 28, stk. 1. Det berettiger ikke i sig selv til  

 en skønsmæssig ansættelse, at driftsregnskabet tilsidesættes, fordi det ikke  

 opfylder mindstekravsbekendtgørelsen, eller at selvangivelsen er mangelfuldt  

 udfyldt, når den selvangivne indkomst og formue efter ligningsmyndighedens  

 bedømmelse kan godkendes.
Taksationen skal altid omfatte almindelig indkomst og for selvstændig  

 skattepligtige personer tillige formuen.
Særlig indkomst takseres kun, hvis  

 der foreligger oplysninger, der giver grund til at antage, at særlig indkomst  

 foreligger, jfr. skattedepartementets cirkulære nr. 162 af 19. september 1975  

 om ændring af skattekontrolloven (ændringer vedrørende for sen indgivelse af  

 selvangivelsen).
2. Taksationen foretages efter de samme principper,  

 som gælder for almindelig skønsmæssig ansættelser.
Skønnet skal således  

 foretages ud fra en realistisk bedømmelse af, hvad der må antages at svare  

 til skatteyderens virkelige indkomst.
 Indgivelse af selvangivelsen må ikke søges fremtvunget gennem en  

 urealistisk høj ansættelse, idet selvangivelse alene kan fremtvinges ved  

 hjælp af daglige bøder i henhold til skattekontrollovens § 4, og  

 selskabsskattelovens § 28, stk. 3.
Ved taksationen skal der tages hensyn til de i sagen foreliggende  

 oplysninger, herunder foreliggende kontrolmateriale, og til tidligere års  

 ansættelser, selvangivelser og foretaget forskudsregistrering.
Endvidere bør  

 der tages hensyn til eventuelle oplysninger fra inkassoafdelingen og  

 socialforvaltningen om den skattepligtiges forhold.
 Ansættelsen skal sammensættes ved taksation af enkeltkomponenter, hvorved  

 opmærksomheden særligt henledes på følgende poster:
2.1. A-indkomst Hvor der foreligger oplysning på kontrolbilaget, R 75, om A-indkomst, kan  

 disse oplysninger i almindelighed uden videre lægges til grund ved  

 taksationen.
2.2. B-indkomst I tilfælde hvor eventuelle oplysninger om løn ikke omfatter hele  

 inkomstperioden, kan der være grundlag for ansættelse af B-indkomst.
Renteindtægter ifølge kontrolbilaget R 75 Overskud af ejendom 2.3. Fradrag Fast lønmodtagerfradrag/fradrag for faktiske udgifter Almindeligvis vil  

 der alene være grundlag for at indrømme det faste lønmodtagerfradrag af de på  

 kontrolbilaget R 75 anførte lønindtægter.
Underskud af ejendom Andre fradrag, herunder forsikringsudgifter, bidrag m.v.
 Normalt vil der ikke være grundlag for at indrømme sådanne fradrag,  

 bortset fra de på kontrolbilaget R 75 anførte bidrag.
Renteudgifter Hvor der foreligger oplysninger på kontrolbilaget R 75 om renteudgifter,  

 kan disse oplysninger umiddelbart lægges til grund ved taksationen, medmindre  

 det må antages, at renterne ikke er eller vil blive betalt, således at de  

 ikke er fradragsberettigede, jfr. ligningslovens § 5, stk. 1.
 Herudover bør i almindelighed kun indrømmes fradrag for stipulerende  

 renteudgifter på lån i fast ejendom, hvor renteudgifterne ikke er omfattet af  

 oplysningspligten, når det må antages, at renterne er eller vil blive betalt.
Overskud af selvstændig erhvervsvirksomhed, herunder  selskabsindkomst Taksationen skal ske på grundlag af en samlet bedømmelse af virksomhedens  

 økonomiske situation.
Som vejledning for skønnet kan anvendes oplysninger om  

 virksomhedens tidligere årsindtægter, de aktuelle konjukturer inden for  

 branchen m.v.
3. Særlige forhold Børn , der alene skal slutlignes, fordi de modtager bidrag, ansættes til  

 en B-indkomst lig med kontrolbilagets oplysninger om bidrag, subsidiært  

 normalbidraget, og formue 0 kr.
 Hvis et barns forældre i deres selvangivelser har medregnet et børnebidrag  

 eller andre af barnets indtægter, overføres disse til barnets  

 indkomstansættelse og anses for behørigt selvangivet.
4. Partshøring Der gøres opmærksom på, at der i forbindelse med foretagelse af en  

 takseret ansættelse er pligt til partshøring, jfr. forvaltningslovens § 19,  

 stk. 1. Dette indebærer, at hvis der i grundlaget for ansættelsen indgår  

 faktiske oplysninger af væsentlig betydning og til ugunst for skatteyderen,  

 skal der forinden ansættelsen foretages ske partshøring, såfremt det må  

 antages, at skatteyderen ikke er bekendt med, at de pågældende oplysninger er  

 i myndighedens besiddelse.
 Den sidstnævnte betingelse er ensbetydende med, at partshøring ikke skal  

 foretages, når der f.eks. er tale om indberettede oplysninger, som  

 skatteyderen gennem de indeholdelses- eller oplysningspligtiges  

 underretningspligt må antages at være bekendt med indgår i ligningen.  

 Tilsvarende gælder oplysninger fra en offentlig myndighed om, at skatteyderen  

 har fået udbetalt bestemt beløb fra det offentlige, uanset oplysningen ikke  

 er tilgået skattemyndigheden i henhold til en lovbestemt oplysningspligt.
5. Begrundelse En taksation skal begrundes ved angivelse af de foreliggende oplysninger  

 og hensyn, der er tillagt betydning, jfr. punkt II.
Herudover skal  

 begrundelsen indeholde en henvisning til den lovbestemmelse, der hjemler  

 taksation, jfr. skattekontrollovens § 1, stk. 2, § 2, stk. 2 og  

 selskabsskattelovens § 28, stk. 1.
6. Strafansvar I forbindelse med meddelelsen om en takseret ansættelse skal  

 ligningsmyndigheden underrette skatteyderen om eventuelt strafansvar efter  

 skattekontrollovens § 16.
 7. Cirkulæret erstatter SD-cirkulære 1980-4- af 21.  

 januar 1980.
