 I henhold til § 95 i lov om arbejdsløshedsforsikring m.v., jf.  

 lovbekendtgørelse nr. 16 af 11. januar 1994, fastsættes efter forhandling med  

 Landsarbejdsrådet:
 § 1.  Forsikrings- og beskæftigelsesperioder i andre  

 lande kan ikke medregnes i de perioder, som i medfør af  

 arbejdsløshedsforsikringslovens § 75 b, stk. 1, nr. 2 og 3, jf. stk. 2, er  

 betingelser for ret til efterløn, jf. dog §§ 2-7.
§ 2.  Et medlem, der ønsker at overgå til efterløn,  

 kan medregne forsikringsperioder i andre EØS-lande efter reglerne herom ved  

 opfyldelse af betingelsen i arbejdsløshedsforsikringslovens § 75 b, stk. 1,  

 nr. 2, om 20 års medlemskab af en anerkendt arbejdsløshedskasse inden for de  

 sidste 25 år, jf. overgangsbestemmelsen i § 75 b, stk. 2, hvis Stk. 2.  Bestemmelsen i stk. 1, finder tilsvarende  

 anvendelse i tilfælde, hvor medlemmet har bevaret sin bopæl i Danmark, men på  

 grund af arbejde i et andet EØS-land er blevet omfattet af dette lands  

 forsikringssystem.
Det tidspunkt, hvor medlemmet tager arbejde uden for  

 Danmark, sidestilles med udrejsetidspunktet .
§ 3.  Et medlem, der ønsker at overgå til efterløn  

 efter midlertidigt ophold i udlandet, bortset fra de tilfælde, der er nævnt i  

 § 2, kan medregne alle forsikringsperioder i en dansk anerkendt  

 arbejdsløshedskasse ved opfyldelse af betingelsen i  

 arbejdsløshedsforsikringslovens § 75 b, stk. 1, nr. 2, om 20 års medlemskab  

 af en anerkendt arbejdsløshedskasse inden for de sidste 25 år, jf.  

 overgangsbestemmelsen i § 75 b, stk. 2, hvis § 4.  Et medlem, der under midlertidigt ophold i  

 Grønland har været medlem af en dansk arbejdsløshedskasse efter reglerne  

 herom, kan medregne arbejdsperioder fra Grønland og forsikringsperioder i en  

 dansk kasse til opfyldelse af betingelserne i arbejdsløshedsforsikringslovens  

 § 75 b, stk. 1, nr. 2 og 3, jf. stk. 2, for ret til efterløn.
 § 5.  Et medlem, der under midlertidigt ophold på  

 Færøerne har været medlem af den færøske arbejdsløshedsforsikring eller har  

 bevaret sit medlemskab af en dansk arbejdsløshedskasse efter reglerne herom,  

 kan medregne forsikrings- og arbejdsperioder fra Færøerne og  

 forsikringsperioder i en dansk kasse til opfyldelse af  

 arbejdsløshedsforsikringslovens § 75 b, stk. 1, nr. 2 og 3, jf. stk. 2, for  

 ret til efterløn.
 § 6.  Arbejde ved EU's institutioner, diplomatiske  

 missioner, og konsulater i andre EØS-lande eller som udsendt arbejdstager i  

 et andet EØS-land sidestilles med arbejde i Danmark, hvis medlemmet efter  

 gældende regler har bevaret sit medlemskab af en dansk anerkendt  

 arbejdsløshedskasse.
 § 7.  Arbejde i udlandet for en dansk arbejdsgiver  

 eller arbejde på en dansk ambassade og arbejde som u-landsfrivillig  

 sidestilles med arbejde i Danmark i det omfang, det kan danne grundlag for  

 optagelse i en anerkendt arbejdsløshedskasse, hvis medlemmet har bevaret sit  

 medlemskab af en dansk anerkendt arbejdsløshedskasse.
 § 8.  Der udarbejdes en vejledning til  

 bekendtgørelsen.
 § 9.  Bekendtgørelsen træder i kraft den 10. marts  

 1994 og har virkning fra den 1. januar 1994.
 Stk. 2.  Samtidig ophæves:
