Afgiftsvejledning Februar 1988 Motorkøretøjer Registreringsafgift Indhold Forord Klagevejledning Hvilke køretøjer er afgiftspligtige? Hvornår bliver køretøjet afgiftspligtigt? Afgiftsfritagelse Kongehusets køretøjer Statens køretøjer Brandsluknings- og redningskøretøjer Ambulancer og rustvogne Rutebiler Last- og varebiler over 4 tons Mandskabsvogne Motorforvogne Arbejdsredskaber Påhængs- og sættevogne Påhængsvogne til beboelse El-drevne motorkøretøjer Biblioteksbusser tilhørende kommunen Handicapvenlige hyrevogne Diplomatkøretøjer mv Særlig afgiftslempelse og afgiftsfritagelse Udlændinges motorkøretøjer - Betaling af månedsafgift Motorkøretøjer, der genopbygges efter tæringsskade, slitage mm Motorkøretøjer, der genopbygges efter færdselsskade mm Afgiftssatser Fuld afgift (personbiler og motorcykler) Værdiafgift (varebiler) Stykafgift (varebiler) 20 pct afgift (busser og hyrevogne mv) Turistbusser Hyrevogne Busser til erhvervsmæssig befordring af handicappede Busser, dertil hører plejehjem o lign Sygetransportkøretøjer, bortset fra ambulancer Teater- og orkesterbusser Specielt indrettede busser Særlig afgift (udlejningsbiler til udlændinge) Efterberigtigelse af afgift for brugte køretøjer Afgiftspligtig værdi Nye køretøjer Standardpris Vurderingspris Brugte køretøjer Vurderingspris Nyvognspris Registrerede virksomheder Registrering Virksomhedens afgiftstilsvar mv Afregning af afgift Ikke-registrerede virksomheder mm Regnskabsbestemmelser Regnskab Købekontrakter mv Udstyr Kontrolbestemmelser Tolddokumenter Erstatningsattester Registreringsattester Vurderingsmyndigheden Andre bestemmelser Afgiftsnævnet Hæftelse for afgiften i særlige tilfælde Straffebestemmelser Stikordsregister Bilag Afgiftsloven Fortegnelse over blanketter mv Forord Vejledningen er til brug for forhandlere og udlejningsvirksomheder, der er  

 registreret hos toldvæsenet efter loven om registreringsafgift af  

 motorkøretøjer mv.
 Vejledningen kan også bruges af forhandlere og udlejningsfirmaer, som ikke  

 er registreret, og af andre virksomheder inden for autobranchen.
Vejledningen indeholder de vigtigste regler om registreringsafgiften.
Har  

 De brug for flere oplysninger, er De velkommen til at henvende Dem til  

 toldkamret.
Enhver henvendelse - skriftlig eller mundtlig - beder vi Dem rette til det  

 toldkammer, som Deres virksomhed hører til.
Adresse og telefonnummer på Deres  

 toldkammer står på bagsiden af vejledningen.
 I det daglige arbejde i virksomheden kan De også bruge toldvæsenets  

 standardprisfortegnelse med tilhørende forord, varevognsfortegnelse, tabel  

 til beregning af registreringsafgift og vejledning om »Last- og  

 varebiler«.
Klagevejledning Toldkamrets afgørelser kan indbringes for Direktoratet for Toldvæsenet,  

 som træffer endelig administrativ afgørelse, medmindre det drejer sig om en  

 sag, der kan indbringes for Nævnet vedrørende Registreringsafgift af  

 Motorkøretøjer, se side 43.
 Afgørelser, der er truffet af direktoratet i 1. instans, kan indbringes  

 for Skatteministeriet, Told- og Afgiftsdepartementet.
 Afgørelser, der er truffet af direktoratet i 2. instans i sager om  

 afgiftsfritagelse efter lovens § 3, stk 6, og i sager om tilladelse til  

 registrering af bestemte grupper af køretøjer uden fremlæggelse af det i  

 lovens § 22, stk 1, omhandlede bevis, jf lovens § 22, stk 3, kan også  

 indbringes for ministeriet.
 En eventuel klage bedes af praktiske grunde sendt gennem det lokale  

 toldkammer.
Hvilke køretøjer er afgiftspligtige? Afgiftspligten omfatter motorkøretøjer, som skal registreres efter  

 færdselsloven, samt påhængsvogne og sættevogne til sådanne motorkøretøjer.
 Det afgiftspligtige vareområde er derfor fastlagt på grundlag af  

 færdselslovens regler.
1. Motorkøretøjer Ved motorkøretøj forstås et motordrevet køretøj, der hovedsagelig er  

 indrettet til selvstændigt at benyttes til person- eller godsbefordring.
 Et motordrevet køretøj, der er indrettet til andet formål, men som er  

 konstrueret til eller uden væsentlig konstruktiv forandring kan ændres til en  

 hastighed af over 30 km i timen, anses også som motorkøretøj.
 Motorkøretøjer inddeles i biler og motorcykler således:
 - en bil er et motorkøretøj, der er forsynet med 4 eller flere hjul eller  

 med bælter, valser, meder eller lignende, eller et motorkøretøj på 3 hjul,  

 hvis egenvægt overstiger 400 kg.
 - en motorcykel er et motorkøretøj på 2 hjul med eller uden sidevogn eller  

 et motorkøretøj på 3 hjul, hvis egenvægt ikke overstiger 400 kg.
Ved et køretøjs egenvægt forstås vægten af køretøjet med det tilbehør, som  

 køretøjet normalt medfører.
Vægten af driftsmidler, herunder brændstof,  

 smøreolie og kølevand, samt fører medregnes ikke til egenvægten.
 Biler og motorcykler er omfattet af det afgiftspligtige vareområde, medens  

 andre motordrevne køretøjer (fx traktorer, motorredskaber og knallerter)  

 normalt ikke er afgiftspligtige.
2. Påhængsvogne og sættevogne En påhængsvogn er et påhængskøretøj, der hovedsagelig er indrettet til  

 befordring af personer eller gods.
 En sættevogn er et påhængskøretøj, der hovedsagelig er indrettet til  

 befordring af personer eller gods, og som kobles til det trækkende køretøj  

 således, at køretøjet eller dets last delvis hviler på det trækkende køretøj.
 Påhængsvogne og sættevogne er omfattet af det afgiftspligtige vareområde,  

 men kun når de benyttes i forbindelse med et registreringspligtigt køretøj.  

 Hvis de utvivlsomt er konstrueret og indrettet til godstransport og ikke  

 benyttes til personbefordring, er de dog fritaget for afgift.
3. Påhængsredskaber Et påhængsredskab er et andet påhængskøretøj end påhængsvogn og sættevogn.  

 Campingvogn anses som påhængsredskab.
 Køretøjer, der er registreret som påhængsredskaber, falder uden for det  

 afgiftspligtige vareområde.
4. Sidevogne En sidevogn er et et-hjulet køretøj, der kobles til siden af et to-hjulet  

 køretøj (motorcykel), og som skal bruges til befordring af personer eller  

 gods.
Sidevogne falder uden for det afgiftspligtige vareområde, men behandles  

 afgiftsmæssigt som udstyr til motorkøretøjer efter reglerne herom.
Der skal  

 ikke betales afgift af sidevogne, der leveres som udstyr, når sidevognen  

 utvivlsomt er konstrueret og indrettet til godstransport.
Hvornår bliver køretøjet afgiftspligtigt? Første registrering efter færdselsloven Afgiftspligten indtræder ved et køretøjs første registrering efter  

 færdselsloven her i landet.
Det vil sige, at der skal betales afgift i forbindelse med køretøjets  

 registrering hos politiet.
Afgiftsberigtigelse skal således ske, inden  

 køretøjet tages i brug, medmindre det kan fritages for afgift efter reglerne  

 herom.
 Det er registreringsmyndigheden (politiets motorkontor og  

 Centralregisteret for Motorkøretøjer), som træffer afgørelse om registrering  

 af køretøjer her i landet.
Afgiftsfritagelse/nedsættelse ikke længere opfyldt Et køretøj bliver afgiftspligtigt, når betingelserne for en  

 afgiftsfritagelse eller afgiftsnedsættelse, der er givet ved den seneste  

 registrering af køretøjet, ikke længere er opfyldt.
Det gælder fx, når en  

 varevogn på gule nummerplader omregistreres til hvide nummerplader.
 Ejeren af køretøjet har pligt til selv at anmelde over for toldvæsenet,  

 når køretøjets art eller anvendelse ændres, således at der indtræder  

 afgiftspligt.
Identitetsskifte Et brugt køretøj bliver afgiftspligtigt, når det efter reparation,  

 ombygning mv ikke kan betragtes som identisk med et tidligere  

 afgiftsberigtiget køretøj.
Køretøjer, der genopbygges efter tæringsskade, slitage mm eller efter  

 færdselsskade mm, kan dog fritages for afgift på særlige betingelser.
Se side  

 17 og 18.
Et køretøj, der repareres eller ombygges mv, skal efter  

 reparationen/ombygningen svare til det køretøj, der er beskrevet i  

 registreringsattesten.
Det vil sige, at der ikke må ske ændringer med hensyn  

 til fabrikat, model, type og årgang.
Hvis et køretøj ændres på en sådan måde, at det ikke længere svarer til  

 registreringsattesten, skal der betales registreringsafgift på ny.
Dette kan  

 fx være tilfældet ved montering af byggesæt, motorudskiftning og motortuning,  

 der er omtalt i det følgende.
Montering af byggesæt Ekstratilbehør og udstyrsgenstande kan uden afgiftsmæssige konsekvenser  

 monteres på et brugt køretøj, hvis monteringen kun medfører mindre afvigelser  

 i forhold til køretøjet før monteringen.
Byggesæt af glasfiber eller plast, som fastgøres på køretøjet ved klæbning  

 eller ved hjælp af skruer, bolte mm, kan også monteres frit.
Det er dog en  

 betingelse, at der ikke er tale om karosseridele, der kræver udskæringer for  

 at blive integreret i karosseriet, eller som monteres uden på karosseriet  

 eller i stedet for tilsvarende originale dele.
Motorudskiftning Der kan uden afgiftsmæssige konsekvenser foretages udskiftning af et brugt  

 køretøjs motor, herunder til en motor med anden drivkraft, hvis udskiftningen  

 kun medfører en effektforøgelse på højst 20 pct i forhold til den originale  

 motoreffekt.
 Hvis effektforøgelsen overstiger 20 pct, skal der betales ny  

 registreringsafgift.
Effektforøgelsen beregnes som forskellen mellem køretøjets originale  

 motoreffekt og den originale effekt af den ilagte motor.
Hvis den ilagte  

 motor tillige tunes, skal tuningseffekten medregnes.
 Ved beregning af effektforøgelsen bruges de DIN-HK, som bilfabrikanten har  

 angivet for begge motorer som nye, og for tuningssæt den effekt, som  

 fabrikanten har angivet.
Motortuning Tuningssæt, herunder turboaggregater, til standardmotorer betragtes som  

 ekstratilbehør, der uden afgiftsmæssige konsekvenser kan monteres på et brugt  

 køretøj.
Det er dog en betingelse, at monteringen sker på køretøjets  

 oprindelige motor eller på en helt tilsvarende motor, som er ilagt senere.
Hvis tuningen også omfatter udskiftning af væsentlige motordele, fx  

 udskiftning af et konventionelt topstykke med et indsprøjtningstopstykke,  

 betragtes det som en ombygning af standardmotoren.
En sådan ombygning  

 behandles efter reglerne om motorudskiftning, jf ovenfor (20 pct-reglen).
Anmeldelse til toldvæsenet Hvis der på et brugt køretøj foretages ændringer, som kan betyde, at der  

 skal betales ny registreringsafgift, skal der ske anmeldelse til toldvæsenet.  

 Der vil herefter blive truffet afgørelse om, hvorvidt ændringerne medfører  

 afgiftspligt.
 Den endelige administrative afgørelse af spørgsmålet henhører under  

 Motornævnet, jf side 43.
Ændring mv af stelnummer Et køretøjs stelnummer må ikke ændres eller fjernes uden anmeldelse til  

 toldvæsenet.
Forsikringsselskabernes taksatorer er dog bemyndiget til at  

 kontrollere genihugning af stelnummer i køretøjer, der genopbygges efter  

 færdselsskade.
Afgiftsfritagelse Der kan efter reglerne i dette afsnit gives afgiftsfritagelse for  

 køretøjer, som tilhører bestemte personer og institutioner mv, samt for  

 specielle typer af køretøjer.
Størsteparten af disse køretøjer kan anmeldes til registrering efter  

 færdselsloven uden ekspedition hos toldvæsenet.
Det drejer sig om køretøjer,  

 som er fritaget for afgift på grund af deres særlige konstruktion eller  

 anvendelse.
Andre køretøjer, som ønskes fritaget for afgift, skal ekspederes hos  

 toldvæsenet, inden registreringen kan finde sted.
Der skal for disse  

 køretøjer afgives en anmeldelse om afgiftsfritagelse på toldvæsenets  

 blanketter.
Til brug ved registreringen udleverer toldvæsenet en toldattest  

 om afgiftsfritagelse.
 Når betingelserne for en sådan afgiftsfritagelse ikke længere er opfyldt,  

 fx når køretøjet sælges eller tages i brug til andet formål, skal der på ny  

 rettes henvendelse til toldvæsenet - med henblik på afgiftsfritagelse for den  

 ny ejer eller betaling af afgift af køretøjet - før det kan omregistreres.
1. Kongehusets køretøjer Afgiftsfritagelsen omfatter køretøjer, der tilhører kongen og dennes  

 ægtefælle samt visse medlemmer af kongehuset.
Køretøjerne skal ekspederes hos toldvæsenet, inden registreringen kan  

 finde sted.
Der tildeles sort/hvide nummerplader.
2. Statens køretøjer Afgiftsfritagelsen omfatter personkøretøjer samt varevogne med tilladt  

 totalvægt ikke over 4 tons, der tilhører og udelukkende anvendes af danske  

 statsinstitutioner.
Køretøjer, der af statsvirksomheder anvendes  

 erhvervsmæssigt i konkurrence med private erhvervsdrivende, kan dog ikke  

 fritages for afgift.
Køretøjerne skal ekspederes hos toldvæsenet, inden registreringen kan  

 finde sted.
Der tildeles sort/hvide nummerplader.
Afgiftsfritagelsen vedrørende statens køretøjer omfatter kun de biler og  

 motorcykler, der tilhører og udelukkende anvendes af egentlige  

 statsinstitutioner.
Offentlige institutioner, der modtager statstilskud til  

 driften, vil normalt ikke blive betragtet som en »statsinstitution«  

 i forhold til reglerne om afgiftsfritagelsen.
Ved afgrænsningen af begrebet  

 »statsinstitution« lægges der afgørende vægt på, om institutionens  

 økonomi er et statsligt anliggende i sådan grad, at budgettet er optaget på  

 finansloven.
 Anmeldelsen om afgiftsfritagelse (blanket K 6) skal bl a indeholde  

 oplysning om, at køretøjet udelukkende skal anvendes af den pågældende  

 statsinstitution.
Hvis en statsinstitution anvender køretøjet i erhvervsmæssig konkurrence  

 med private erhvervsdrivende, behandles køretøjet afgiftsmæssigt efter lovens  

 almindelige regler.
Der kan eksempelvis være tale om turistbusser og  

 rutebiler til erhvervsmæssig personbefordring.
Turistbusserne skal i sådanne  

 tilfælde afgiftsberigtiges med 20 pct afgift, medens rutebilerne fritages for  

 afgift som andre rutebiler, jf punkt 5 i dette afsnit.
Last- og varebiler med tilladt totalvægt over 4 tons, mandskabsvogne,  

 motorforvogne samt påhængs- og sættevogne til godstransport er fritaget for  

 afgift efter de almindelige regler, jf punkterne 6, 7, 8 og 10 i dette  

 afsnit.
Det gælder normalt også for sådanne køretøjer, der tilhører staten.
3. Brandsluknings- og redningskøretøjer Afgiftsfritagelsen omfatter køretøjer, der er specielt indrettet og  

 udelukkende anvendes ved udrykning til brandsluknings- og redningsopgaver.
 Fritagelsen omfatter endvidere køretøjer, som tilhører og udelukkende  

 anvendes af civilforsvars- og beredskabskommissioner og ikke anvendes  

 erhvervsmæssigt i konkurrence med private erhvervsdrivende.
Egentlige brandslukningskøretøjer Det er køretøjer, som af politiet klassificeres som »brandbil til  

 udrykningskørsel«.
Køretøjerne kan anmeldes til registrering efter færdselsloven uden  

 ekspedition hos toldvæsenet.
Køretøjerne tildeles sort/hvide nummerplader  

 eller særlige nummerplader.
Andre udrykningskøretøjer til brug ved brandsluknings- og redningsopgaver Der er her tale om personbiler, busser, last- og varebiler (uanset  

 totalvægten) og andre køretøjer, der godkendes og registreres som  

 »udrykningskøretøj« i henhold til justitsministeriets regler, og  

 som udelukkende anvendes ved udrykning til brandsluknings- og  

 redningsopgaver.
Afgiftsfritagelsen omfatter ikke køretøjer, som foruden ved løsning af  

 redningsopgaver helt eller delvis skal bruges til anden tjenstlig kørsel end  

 udrykningskørsel.
Sådanne køretøjer skal afgiftsberigtiges efter de  

 almindelige regler.
Køretøjer, der ønskes fritages for afgift, skal ekspederes hos  

 toldvæsenet, inden registreringen kan finde sted.
Køretøjerne registreres med  

 sort/hvide nummerplader eller særlige nummerplader.
 Anmeldelsen om afgiftsfritagelse (blanket K 6) skal bl a indeholde  

 erklæring fra virksomheden om køretøjets indretning og benyttelse.
Civilforsvars- og beredskabskommissionernes køretøjer Afgiftsfritagelsen omfatter personbiler, busser, last- og varebiler  

 (uanset totalvægten) og andre køretøjer, som tilhører og udelukkende anvendes  

 af civilforsvars- og beredskabskommissioner og ikke anvendes erhvervsmæssigt  

 i konkurrence med private erhvervsdrivende.
Køretøjerne skal ekspederes hos toldvæsenet, inden registreringen kan  

 finde sted.
Køretøjerne registreres med sort/hvide nummerplader.
 Anmeldelsen om afgiftsfritagelse (blanket K 6) skal bl a indeholde  

 erklæring fra kommissionen om køretøjets benyttelse.
4. Ambulancer og rustvogne Afgiftsfritagelsen omfatter køretøjer, der er specielt indrettet og  

 udelukkende anvendes til ambulance- og rustvognskørsel.
 Det drejer sig om køretøjer, som af politiet klassificeres som  

 »ambulance til sygetransport« eller som »rustvogn«.
 Køretøjerne kan anmeldes til registrering efter færdselsloven uden  

 ekspedition hos toldvæsenet, og de registreres med sort/hvide nummerplader  

 eller med særlige nummerplader.
En ambulance er et køretøj, som er specielt indrettet til båretransport og  

 med andet for udrykningskørsel nødvendigt udstyr.
Fritagelsen omfatter  

 således ikke personbiler og busser, som skal bruges til befordring af  

 patienter og donorer.
Sådanne køretøjer klassificeres efter færdselsloven som  

 sygebil til erhvervsmæssig personbefordring, og de skal afgiftsberigtiges med  

 20 pct af den afgiftspligtige værdi efter særlige regler herom.
Bestemmelsen om afgiftsfrihed for rustvogne omfatter kun køretøjer af  

 særlig konstruktion med forhøjet tag og store glaspartier, og som er specielt  

 indrettet til båretransport.
Der kan således ikke gives afgiftsfritagelse for  

 biler med karrosseri af almindelig person- eller varebiludførelse, så som  

 stationcars, kassevogne eller køretøjer af pick up type (med aftagelig  

 rustvognskasse). Sådanne køretøjer skal afgiftsberigtiges efter lovens  

 almindelige regler.
 Et køretøj kan heller ikke godkendes som rustvogn, hvis det er forsynet  

 med indretninger eller udstyr, fx anhængertræk, med henblik på anvendelse til  

 godstransport.
5. Rutebiler Afgiftsfritagelsen omfatter personkøretøjer, der anvendes til rutekørsel i  

 henhold til tilladelse efter loven om buskørsel.
Rutebiler kan anmeldes til registrering efter færdselsloven uden  

 ekspedition hos toldvæsenet.
Tilladelse til rutekørsel efter loven om  

 buskørsel skal forevises registreringsmyndigheden ved køretøjets anmeldelse  

 til registrering.
Tilladelsen udstedes af kommunalbestyrelsen eller amtsrådet  

 og i København af Hovedstadsrådet.
Hvis der foreligger en såkaldt entreprenørkontrakt mellem en  

 tilladelsesindehaver og en vognmandsvirksomhed, kan der i stedet fremlægges  

 en særlig attest herom.
Attesten udstedes på toldvæsenets blanket K 15, som  

 fås udleveret ved henvendelse til toldkamret.
 Køretøjerne registreres med gule nummerplader.
 Køretøjerne kan i henhold til tilladelserne anvendes til almindelig  

 rutekørsel, dvs den kørsel, som alle har adgang til (den kollektive  

 transport), eller til speciel rutekørsel, fx kørsel med skoleelever,  

 arbejdstagere eller andre bestemte kategorier af personer.
 Bestemmelserne om almindelig rutekørsel gælder for motorkøretøjer uanset  

 størrelse.
 Bestemmelserne om speciel rutekørsel gælder kun for motorkøretøjer af  

 busstørrelse.
Køretøjerne kan herudover alene anvendes til kørsel, der må ligestilles  

 med almindelig rutekørsel, og som alene afviger herfra ved at opfylde et  

 kortvarigt trafikbehov.
Kørselen skal udføres efter de for det pågældende  

 område normalt gældende takstbestemmelser og i henhold til en forud  

 offentliggjort køreplan.
 Køretøjerne kan endvidere anvendes til befordring af passagerer for  

 jernbaner eller luftfartsselskaber, der er ramt af trafikforstyrrelser.
6. Last- og varebiler over 4 tons totalvægt Afgiftsfritagelsen omfatter motorkøretøjer med tilladt totalvægt over 4  

 tons, som utvivlsomt er konstrueret og indrettet til godstransport.
 Køretøjerne må ikke benyttes til feriekørsel eller anden privat  

 personbefordring.
 Lastbiler kan benyttes ved skolekørsel, når akselafstanden er mindst 4 m,  

 og den størst tilladte totalvægt er mindst 10 tons.
Køretøjerne kan anmeldes til registrering efter færdselsloven uden  

 ekspedition hos toldvæsenet.
Der tildeles gule nummerplader.
Ved et køretøjs totalvægt forstås efter færdselsloven den ved registrering  

 eller godkendelse tilladte største vægt af køretøjet med driftsmidler, fører  

 og last.
Totalvægten fremgår af køretøjets typeattest eller  

 godkendelseserklæring fra en bilinspektør.
For allerede registrerede  

 køretøjer fremgår totalvægten af registreringsattesten.
Der er udsendt en vejledning K 56 om almindelige last- og varebiler, i  

 hvilken betingelserne for afgiftsfritagelse er nærmere beskrevet.
Heri er  

 endvidere omtalt reglerne om disse køretøjers benyttelse.
Vejledningen kan  

 fås på toldkamret.
 Det er kun de køretøjer, som opfylder disse betingelser, og som også  

 oprindelig er konstrueret og indrettet til godstransport, der vil kunne  

 anmeldes til registrering hos politiet uden ekspedition hos toldvæsenet.
Biler, som oprindelig er konstrueret og indrettet til personbefordring med  

 sædearrangement bag førersædet, og som er ombygget med henblik på at opnå  

 afgiftsfritagelse, skal ekspederes hos toldvæsenet.
Der skal her træffes  

 afgørelse om, hvorvidt køretøjet kan fritages for afgift, eller om det  

 eventuelt skal afgiftsberigtiges efter lovens bestemmelser.
 Reglerne i den nævnte vejledning omfatter ikke køretøjer af særlig  

 konstruktion og specielle typer af køretøjer.
Det drejer sig bl a om motorkøretøjer, der er indrettet som  

 arbejdsredskab.
Endvidere køretøjer med særlige indretninger til specielle  

 formål, fx udstillings- og salgsvogne, værkstedsvogne, hestetransportvogne,  

 bank- og sparekassebusser og andre kontorvogne samt biblioteksbusser mv.
 For sådanne specielle køretøjer gælder der særlige betingelser for  

 afgiftsfritagelse eller afgiftsberigtigelse, og køretøjerne skal derfor  

 ekspederes hos toldvæsenet, inden registreringen hos politiet.
7. Mandskabsvogne Mandskabsvogne, der skal bruges af virksomheder til erhvervsudøvelse, kan  

 fritages for afgift på følgende betingelser:
En mandskabsvogn er et køretøj, der utvivlsomt er konstrueret og særligt  

 indrettet til befordring af mandskab og materiel.
Der skal således være tale  

 om et køretøj, som i egentlig forstand er forsynet med et ekstra rum til  

 befordring af mandskab.
Det vil normalt sige et køretøj af dobbeltkabinetype.
 Almindelige varebiler kan ikke anses som mandskabsvogne, medmindre de  

 ligesom dobbeltkabinetypen er indrettet med et rum med siddeplads bag  

 førersædet.
Personkabinen i en mandskabsvogn skal være indrettet til befordring af  

 mindst 4 personer og med mindst et sæde bag forsæderne.
Personkabinen skal  

 være adskilt fra vareladet eller varerummet.
Det vil for lukkede køretøjers  

 vedkommende sige, at der skal etableres en fuldstændig, fast adskillelse  

 mellem varerummet og personrummet.
Et vindue i adskillelsen kan tillades.
 Den del af køretøjet, der udelukkende anvendes til befordring af gods, dvs  

 vareladet eller det lukkede varerum, skal have større fladeareal end  

 personkabinen (dobbeltkabinen eller det udvidede førerrum).
 Afgiftsfritagelsen for mandskabsvogne gælder i øvrigt uanset køretøjets  

 totalvægt.
 Mandskabsvogne kan anvendes til personbefordring, når de pågældende  

 personer er ansat i ejerens eller brugerens virksomhed og befordres til eller  

 fra den arbejdsplads, hvor de skal anvende det medbragte materiel.
 Køretøjerne kan også anvendes til almindelig godskørsel, servicekørsel mv,  

 når det sker som led i erhvervsudøvelsen inden for det pågældende fagområde.  

 Der må i sådanne tilfælde ikke befordres andre personer med køretøjet end  

 føreren.
 Køretøjerne må ikke benyttes til privat personbefordring.
 Mandskabsvogne skal ekspederes hos toldvæsenet, inden registreringen efter  

 færdselsloven kan finde sted.
Køretøjet skal forevises toldvæsenet, og det skal være påmalet  

 virksomhedens navn på tydelig måde.
Anden holdbar og ikke aftagelig  

 afmærkning kan dog godkendes (»svejsebogstaver«).
 Der skal afgives anmeldelse om afgiftsfritagelse på toldvæsenets blanket K  

 6, som bl a skal indeholde erklæring fra virksomheden om, at den foreskrevne  

 påmaling ikke vil blive fjernet eller ændret.
Mandskabsvogne registreres med gule nummerplader.
Den udstedte toldattest  

 skal medbringes i køretøjet og skal på forlangende forevises for kompetent  

 myndighed.
8. Motorforvogne Afgiftsfritagelsen omfatter motorkøretøjer, som hovedsagelig er indrettet  

 til at trække andet køretøj eller arbejdsredskab og udelukkende benyttes som  

 trækkraft for køretøjer eller arbejdsredskaber, der ikke omfattes af  

 registreringsafgiftsloven, eller som er fritaget for registreringsafgift.
Køretøjerne kan anmeldes til registrering hos politiet efter færdselsloven  

 uden ekspedition hos toldvæsenet.
Der tildeles gule nummerplader.
 Køretøjerne må ikke benyttes til feriekørsel eller anden privat  

 personbefordring.
 Hvis en motorforvogn skal anvendes som trækkraft for et påhængskøretøj,  

 der er afgiftspligtigt, fx fordi det er indrettet til befordring af personer,  

 skal der betales afgift af hele vogntoget, forvognen indbefattet.
9. Arbejdsredskaber Afgiftsfritagelsen omfatter motorkøretøjer, som hovedsagelig er indrettet  

 som arbejdsredskab og udelukkende benyttes som sådant.
Det drejer sig om  

 motorkøretøjer af særlig konstruktion, fx tromler, fejemaskiner og  

 grusningsmaskiner, der er konstrueret til en hastighed af over 30 km i timen  

 (køretøjer, konstrueret til lavere hastighed er ikke omfattet af  

 afgiftsloven).
Køretøjerne skal inden anmeldelsen til registrering ekspederes hos  

 toldvæsenet.
De registreres med sort/hvide nummerplader.
 Almindelige last- og varebiler, som er påmonteret et arbejdsredskab (kran,  

 personlift, jordbor mv) på det åbne varelad, er ikke omfattet af denne  

 afgiftsfritagelse, men behandles efter reglerne for last- og varebiler.
10. Påhængs- og sættevogne Afgiftsfritagelsen omfatter påhængs- og sættevogne, som utvivlsomt er  

 konstrueret og indrettet til godstransport og ikke benyttes til  

 personbefordring.
Køretøjerne kan anmeldes til registrering efter færdselsloven uden  

 ekspedition hos toldvæsenet.
Der tildeles gule nummerplader.
 Påhængsvogne kan benyttes ved skolekørsel, når de er forsynet med to  

 aksler, og den tilladte totalvægt er mindst 8 tons.
 Hvis et påhængskøretøj er indrettet tll befordring af personer, skal der  

 betales afgift efter lovens almindelige regler.
11. Påhængsvogne til beboelse Afgiftsfritagelsen omfatter påhængsvogne, som er indrettet til beboelse,  

 og som ikke benyttes til personbefordring.
 Ifølge færdselslovens definitioner anses campingvogne som  

 påhængsredskaber, og disse køretøjer er ikke omfattet af  

 registreringsafgiftsloven.
Det kan imidlertid forekomme, at et påhængskøretøj til beboelse skal  

 registreres som påhængsvogn, og så vil køretøjet principielt være omfattet af  

 afgiftsloven.
Det drejer sig om visse påhængskøretøjer til brug for cirkus og  

 lignende.
 Køretøjerne skal anmeldes til ekspedition hos toldvæsenet, og der afgives  

 anmeldelse om afgiftsfritagelse på toldvæsenets blanket K 6.
 Køretøjerne tildeles af politiet sort/hvide nummerplader.
12. El-drevne motorkøretøjer Afgiftsfritagelsen omfatter el-drevne motorkøretøjer med tilladt totalvægt  

 ikke over 2 tons, som anmeldes til registrering efter færdselsloven inden  

 udgangen af 1989.
 Fritagelsesbestemmelsen omfatter kun egentlige el-drevne køretøjer med et  

 drivkraftsystem, som udelukkende består af el-motorer.
 Fritagelsen gælder både for varebiler (gule nummerplader) og for  

 personbiler og motorcykler (sort/hvide nummerplader).
El-drevne køretøjer skal ekspederes hos toldvæsenet inden registreringen  

 efter færdselsloven.
Køretøjet skal forevises toldvæsenet ved ekspeditionen,  

 og der afgives anmeldelse om afgiftsfritagelse på toldvæsenets blanket K 6.
 Hvis køretøjet ændres til at benytte anden drivkraft end elektricitet,  

 skal der ligeledes ske anmeldelse til toldvæsenet med henblik på  

 afgiftsberigtigelse af køretøjet.
13. Biblioteksbusser tilhørende kommunen Afgiftsfritagelsen omfatter køretøjer med tilladt totalvægt over 4 tons,  

 der er indrettet som bibliotek, og som tilhører en kommune.
 Det drejer sig om køretøjer, der er indrettet med biblioteksudstyr i form  

 af boghylder, borde og stole eller andet sædearrangement til benyttelse ved  

 bogudlån på holdepladser, hvor køretøjet er tilgængeligt for publikum.
 Køretøjerne må ikke benyttes til befordring af personer uden for  

 førerrummet.
Køretøjerne skal ekspederes hos toldvæsenet og forevises ved  

 afgiftsekspeditionen.
Anmeldelsen om afgiftsfritagelse (blanket K 6) skal bl  

 a indeholde en erklæring fra vedkommende kommune om køretøjets indretning og  

 benyttelse som biblioteksbus.
 Der tildeles gule nummerplader.
14. Handicapvenlige hyrevogne Afgiftsfritagelsen omfatter hyrevogne til erhvervsmæssig personbefordring,  

 som er særligt indrettet til befordring af mindst en person siddende i  

 kørestol.
Den særlige indretning skal være godkendt enten ved  

 standardtypegodkendelse eller af Statens Bilinspektion.
 For benyttelsen af sådanne hyrevogne gælder de samme regler som for  

 almindelige hyrevogne, der er afgiftsberigtiget med 20 pct afgift.
 Køretøjerne skal anmeldes til ekspedition hos toldvæsenet, og der afgives  

 anmeldelse om afgiftsfritagelse på toldvæsenets blanket K 16. Køretøjerne  

 registreres med gule nummerplader.
De afgiftsfritagne køretøjer er ikke omfattet af den frikørselsordning,  

 der gælder for afgiftsbelagte hyrevogne.
Køretøjerne kan ikke senere  

 afgiftsberigtiges med 20 pct afgift som almindelige hyrevogne, men skal  

 berigtiges med fuld afgift, når betingelserne for afgiftsfritagelse ikke  

 længere er opfyldt.
15. Diplomatkøretøjer mv Afgiftsfritagelsen omfatter køretøjer, som tilhører:
 1. Fremmede staters herværende diplomatiske og  

 konsulære repræsentationer.
 2. Fremmede staters herværende diplomatiske udsendinge  

 og udsendte lønnede konsuler (generalkonsuler, konsuler og vicekonsuler) samt  

 den pågældende families medlemmer, for så vidt de tilhører hans husstand.  

 Afgiftsfriheden er betinget af, at vedkommende ikke er dansk statsborger og  

 ikke her udøver privat erhvervsvirksomhed.
3. Medlemmer af fremmede staters herværende  

 diplomatiske og konsulære repræsentationers administrative og tekniske  

 personale.
Afgiftsfriheden er betinget af, at vedkommende ikke er dansk  

 statsborger og ikke her udøver privat erhvervsvirksomhed eller har fast bopæl  

 i Danmark.
 4. Forskellige internationale organisationer som FN's  

 informationskontor, UNICEF, WHO's regionalkontor, IAEA, ESRO, Det  

 internationale Havundersøgelsesråd, NATO, amerikanske officerer og andet  

 personel, amerikanske indkøbsofficerer og andet autoriseret indkøbspersonel,  

 Det Nordiske Ministerråds sekretariater (Sekretariatet for Nordisk kulturelt  

 Samarbejde) og EF-organer.
 Anmeldelse om afgiftsfritagelse (blanket K 6) skal indgives til  

 Distriktstoldkammer 2 (Indre by), Strandgade 100, Postboks 2164, 1016  

 København K.
 Anmeldelse fra personel tilknyttet det herværende NATO-hovedkvarter  

 indgives dog til Randers Distriktstoldkammer, Toldbodgade 3, Postboks 912,  

 8900 Randers.
Anmeldelsen skal indeholde oplysning (erklæring) om, at køretøjet  

 udelukkende skal anvendes af den pågældende repræsentation, diplomat,  

 organisation mv.
Anmeldelsen skal være forsynet med embedsstempel fra  

 repræsentationen mv eller være ledsaget af en særlig erklæring fra  

 repræsentationen mv om den pågældende persons tilknytning til  

 repræsentationen mv.
 Køretøjerne tildeles sædvanligvis blå nummerplader.
Særlig afgiftslempelse og afgiftsfritagelse Der kan for særlige grupper af køretøjer gives afgiftslempelse eller  

 afgiftsfritagelse.
Det drejer sig bl a om:
 - køretøjer, der tilhører udlændinge, og som disse skal benytte her i  

 landet under et tidsbegrænset ophold.
- køretøjer, der genopbygges efter tæringsskade, slitage mm, - køretøjer, der genopbygges efter færdselsskade mm.
Udlændinges motorkøretøjer Betaling af månedsafgift Udlændinge kan få tilladelse til at betale registreringsafgiften af deres  

 motorkøretøjer med 1 pct af afgiftsbeløbet pr påbegyndt måned, når deres  

 ophold her i landet er tidsbegrænset, men dog medfører, at deres motorkøretøj  

 skal registreres med danske nummerplader.
 Ved udlændinge forstås personer, der ikke har dansk statsborgerskab.
 Hvis et i øvrigt tidsbegrænset ophold her i landet må antages at ville  

 overstige 3 år, kan der ikke gives tilladelse til betaling af månedsafgift.
 Betalingsordningen omfatter køretøjer, som vedkommende udlænding har  

 medbragt fra udlandet, og køretøjer, som udlændingen har købt her i landet.  

 Køretøjet skal være til privat (ikke -erhvervsmæssig) brug.
Køretøjet skal være registreret i den pågældendes navn og må under  

 opholdet her i landet kun føres af ejeren eller af personer, der tilhører  

 hans husstand.
Personer, der er beskæftiget i automobilværksteder og  

 lignende, kan dog føre køretøjerne, når kørslen alene finder sted i  

 forbindelse med køretøjets reparation og vedligeholdelse.
 Ansøgning om tilladelse til ratevis betaling af registreringsafgiften  

 afgives til toldkamret på toldvæsenets blanket K 10.
Tilladelsen til ratevis betaling gives for en periode af indtil 12 måneder  

 fra og med den måned, hvori registreringspligten indtræder.
Tilladelsen kan  

 forlænges for perioder på indtil 12 måneder - dog ikke ud over det tidspunkt,  

 hvor den pågældende har opholdt sig her i landet i sammenlagt 3 år efter  

 indrejsen til Danmark.
 Registreringsafgiften afregnes kontant og kan altså ikke tilføres en  

 automobilforhandlers kreditkonto med denne afgift.
Motorkøretøjer, der genopbygges efter tæringsskade, slitage mm Der er fastsat særlige regler om afgiftsfri genopbygning af motorkøretøjer  

 efter tæringsskade, slitage mm.
Det drejer sig dels om køretøjer, som  

 genopbygges i salgsøjemed, dels om køretøjer, som tilhører private, og hvis  

 genopbygning ikke sker med henblik påsalg.
 Reglerne om genopbygning efter tæringsskade, slitage mm er fastsat i en  

 bekendtgørelse og nærmere beskrevet i en meddelelse af februar 1985, som kan  

 fås udleveret ved henvendelse til toldkamret.
 Reglerne omfatter køretøjer, der skal renoveres som følge af længere tids  

 manglende vedligeholdelse, særlig hårdt brug eller misligholdelse, ubenyttet  

 henståen gennem længere tid og lignende tilfælde, hvor der kan være tale om  

 en ophobning af skader på karosseri og mekaniske dele.
Reglerne omfatter ikke køretøjer, hvor reparation udføres løbende som  

 almindelig vedligeholdelse af køretøjerne.
Sådanne reparationer kan udføres  

 afgiftsfrit.
Reglerne omfatter heller ikke køretøjer, som genopbygges efter  

 færdselsskade og lignende skader.
Reglerne herom er omtalt i det følgende  

 afsnit.
Som nævnt er reglerne nærmere beskrevet i meddelelsen af februar 1985. Det  

 skal derfor kun bemærkes her, at et køretøj, der genopbygges efter  

 tæringsskade, slitage mm, efter reparationen nøje skal svare til det i  

 registreringsattesten omhandlede køretøj.
Der må således ikke ske nogen  

 ændring med hensyn til køretøjets fabrikat, model, type og årgang.  

 Reparationen skal endvidere holdes inden for bestemte værdigrænser.
Arbejdet skal udføres af en momsregistreret virksomhed.
Opfyldes  

 betingelserne for afgiftsfri genopbygning ikke, skal der betales  

 registreringsafgift af køretøjet.
Motorkøretøjer, der genopbygges efter færdselsskade mm Genopbygning af motorkøretøjer, som er blevet beskadiget efter  

 færdselsuheld, eksplosion, ildebrand mm, kan ske afgiftsfrit.
En af  

 betingelserne for afgiftsfri genopbygning er, at reparationen går ud på at  

 udbedre de ved færdselsuheldet mm skete skader fuldt ud, således at køretøjet  

 med hensyn til fabrikat, chassis- og karrosseritype efter genopbygningen nøje  

 svarer til køretøjet før uheldet.
 Reglerne om genopbygning efter færdselsskade mm er fastsat i en  

 bekendtgørelse, der vil kunne fås udleveret ved henvendelse til toldkamret.
Det er i princippet automobilforsikringsselskaberne, som administrerer  

 disse regler.
Reparationen af et køretøj efter færdselsuheld mm skal derfor  

 ske efter forsikringsselskabets (taksators) anvisninger og på grundlag en en  

 skadesopgørelse, som taksator har udarbejdet.
Skadesopgørelsen skal indeholde en specifikation over de dele, som skal  

 udskiftes, med anførsel af priserne på disse.
Opgørelsen skal foretages på  

 grundlag af bruttopriser på nye reservedele, herunder nyt karrosseri, og skal  

 indeholde samtlige udgifter til genopbygningen (bortset fra maling og  

 lakering) indbefattet moms.
 Der må ikke anvendes selvbærende karrosseri, chassis eller stel, som  

 stammer fra et andet køretøj.
Afgiftsfri genopbygning forudsætter, at reparationen kan holdes inden for  

 reparationsgrænsen, der er køretøjets handelsværdi tillagt 10 pct for hvert  

 hele år, køretøjets alder overstiger 5 år regnet fra køretøjets første  

 registrering.
Tillægget kan dog højst udgøre 50 pct.
Handelsværdien, der fastsættes af taksator, er køretøjets  

 genanskaffelsespris, inklusive afgift, umiddelbart før uheldet under hensyn  

 til køretøjets alder, kørt distance, vedligeholdelsesstand og slitage.
For  

 køretøjer, der er registreret som fabriksnyt inden for det sidste år før  

 uheldet, og som på skadestidspunktet højst har kørt 25 000 km, sættes  

 handelsværdien normalt til køretøjets værdi som nyt, inklusive afgift.
Hvis genopbygningen sker for forsikringsselskabets regning, kan dette  

 efter genopbygningen på grundlag af taksators erklæring på skadesopgørelsen  

 overlade køretøjets registreringsattest til køretøjets ejer.
Køretøjet skal  

 ikke forevises for toldvæsenet.
 I andre tilfælde, herunder når reparationsgrænsen overskrides, skal  

 køretøjet afmeldes af motorregisteret, og den originale registreringsattest  

 indsendes af forsikringsselskabet til toldvæsenet med dokumentation for  

 afmeldelsen.
 Hvis køretøjet genopbygges for ejerens regning, og dette kan ske  

 afgiftsfrit i henhold til taksatoropgørelsen, skal ejeren efter  

 genopbygningen indgive en anmeldelse (blanket K 33) til toldkamret og  

 vedlægge skadesopgørelsen forsynet med taksators erklæring om genopbygningen.
 Køretøjet skal fremstilles for toldvæsenet.
 Hvis betingelserne for afgiftsfri genopbygning efter færdselsskade mm ikke  

 er opfyldt, skal der betales registreringsafgift, hvis køretøjet genopbygges  

 med henblik på ny registrering efter færdselsloven.
 Hvis et køretøj, som ikke er omfattet af nogen skadesforsikring,  

 genopbygges efter færdselsuheld mm, skal der indgives ansøgning om  

 afgiftsfritagelse til toldvæsenet på blanket K 33, vedlagt taksators  

 skadesopgørelse.
 Køretøjet skal fremstilles for toldvæsenet.
Afgiftssatser Toldvæsenet har udsendt en TABEL til brug ved afgiftsberegningen.
Tabellen  

 kan fås ved henvendelse til toldkamret.
Fuld afgift (personbiler og motorcykler) Der beregnes fuld afgift af almindelige personbiler og motorcykler,  

 medmindre køretøjet på grund af sit særlige tilhørsforhold er fritaget for  

 afgift.
Personbiler og motorcykler registreres med sort/hvide nummerplader.
Der beregnes også fuld afgift af ethvert andet køretøj, som ikke ifølge  

 sin konstruktion, indretning eller benyttelse er fritaget for afgift eller  

 kan berigtiges med nedsat afgift.
Det drejer sig eksempelvis om motordrevne  

 campingvogne, herunder såvel egentlige »motorhomes« som mere enkelt  

 indrettede campingkøretøjer af kassevognstype.
 Varebiler af pick up type og lastbiler fx med veksellad, som permanent  

 eller blot lejlighedsvis får påmonteret en indretning til ophold og  

 overnatning på ladet, er også omfattet af afgiftssatserne for personbiler.
Personbiler For personbiler beregnes afgiften således:
 Afgiftspligtig værdi: Afgift:
 Ikke over 19 750 kr 105 pct af værdien.
 Over 19 750 kr 105 pct af 19 750 kr og 180 pct af resten.
Motorcykler For motorcykler beregnes afgiften således:
 Afgiftspligtig værdi: Afgift:
 Ikke over 12 500 kr 0 kr af de første 1 500 kr og 120 pct af resten.
 Over 12 500 kr 13 200 kr af 12 500 kr og 180 pct af resten.
For nye køretøjer forhøjes den beregnede fulde afgift med 300 kr for  

 personbiler og 100 kr for motorcykler, hvis der ikke findes en anmeldt pris  

 (standardpris) for køretøjet.
Se side 29.
 For nye personbiler med særligt trafiksikkerhedsfremmende udstyr gives der  

 fradrag i den beregnede fulde afgift, hvis der for køretøjet findes en  

 anmeldt pris (standardpris), der omfatter udstyret.
 Fradraget for det enkelte køretøj kan højst udgøre 10 200 kr for  

 personbiler med blokeringsfri bremser og højst 2 700 kr for andre  

 personbiler.
 Fradragsbeløbene fordeler sig således på de enkelte udstyrsdele:
 (Bremserne skal være »E« eller »e« godkendt).
 Ved »E«- eller »e«-mærkning forstås  

 godkendelsesmærkning efter et ECE-regulativ eller EF-direktiv.
Det samlede fradragsbeløb for hver enkelt bilmodel er oplyst i  

 standardprislisterne.
Se side 29.
 Værdiafgift (varebiler) Afgiften beregnes med 95pct af den afgiftspligtige  

 værdi for følgende varebiler, som utvivlsomt er konstrueret og indrettet til  

 godstransport:
 1. Køretøjer med tilladt totalvægt ikke over 2 tons.
 2. Køretøjer med tilladt totalvægt over 2 tons, men  

 ikke over 4 tons, hvor længden af varerummet er mindre end halvdelen af  

 køretøjets samlede længde.
 3. Køretøjer med tilladt totalvægt over 2 tons, men  

 ikke over 4 tons, hvis køretøjer af samme fabriksmærke markedsføres med  

 lignende karosseri i personvognsudførelse (stationcars o lign).
 Varebilerne optages på toldvæsenets fortegnelse over godkendte varebiler.  

 De registreres hos politiet med gule nummerplader.
 De nærmere regler om indretning og konstruktion mv af varebiler er  

 beskrevet i en særlig vejledning om »Last- og varebiler«.  

 Vejledningen kan fås på toldkamret.
Varebilerne må ikke bruges til befordring af personer uden for  

 førerrummet.
Det er dog tilladt at befordre personer uden for førerrummet,  

 hvis de pågældende personer er ansat i ejerens (brugerens) virksomhed og skal  

 befordres til eller fra den arbejdsplads, hvor de skal bruge det medbragte  

 materiel.
For nye varebiler forhøjes den beregnede afgift med 300 kr, hvis der ikke  

 findes en anmeldt pris (standardpris) for køretøjet.
Se side 29.
 For nye varebiler med særligt trafiksikkerhedsfremmende udstyr gives der  

 fradrag i den beregnede afgift, hvis der for køretøjet findes en anmeldt pris  

 (standardpris), der omfatter udstyret.
 Fradraget for det enkelte køretøj kan højst udgøre 5 000 kr for varebiler  

 med blokeringsfri bremser og højst 1 000 kr for andre varebiler.
 Fradragsbeløbene fordeler sig således på de enkelte udstyrsdele:
 (Bremserne skal være »E« eller »e« godkendt).
 Ved »E«- eller »e«-mærkning forstås  

 godkendelsesmærkning efter et ECE-regulativ eller EF-direktiv.
Det samlede fradragsbeløb for hver enkelt bilmodel er oplyst i  

 standardprislisterne.
Se side 29.
Stykafgift (varebiler) For varebiler med tilladt totalvægt over 2 tons, som utvivlsomt er  

 konstrueret og indrettet til godstransport, og som ikke er omfattet af  

 punkterne 2 eller 3 i det foregående afsnit, beregnes afgiften således:
 Varebilerne optages på toldvæsenets fortegnelse over godkendte varebiler.  

 De registreres hos politiet med gule nummerplader.
 De nærmere regler om indretning og konstruktion mv af varebiler er  

 beskrevet i en særlig vejledning om »Last- og varebiler«.  

 Vejledningen kan fås på toldkamret.
Varebilerne må ikke bruges til befordring af personer uden for  

 førerrummet.
Det er dog tilladt at befordre personer uden for førerrummet,  

 hvis de pågældende personer er ansat i ejerens (brugerens) virksomhed og skal  

 befordres til eller fra den arbejdsplads, hvor de skal bruge det medbragte  

 materiel.
20 pct afgift (busser og hyrevogne mv) Afgiften beregnes med 20 pct af den afgiftspligtige værdi for følgende  

 køretøjer:
1. Turistbusser Det er køretøjer, der utvivlsomt er konstrueret og indrettet til  

 befordring af mere end 10 personer, føreren indbefattet, og som har et til  

 køretøjet svarende antal passagersæder.
Køretøjet må ikke være indrettet til  

 andet formål end personbefordring.
Det er ikke en betingelse, at køretøjet anvendes til erhvervsmæssig  

 personbefordring.
Sådanne køretøjer kan derfor registreres efter  

 færdselsloven enten til privat brug eller til erhvervsmæssig personbefordring  

 med sort/hvide nummerplader.
Der må ikke foretages ændringer ved køretøjets indretning.
Køretøjerne  

 skal således være indrettet med det antal sæder, der er sædvanligt for  

 sådanne køretøjer.
De må heller ikke indrettes på en sådan måde, at de ikke  

 kan anses som et køretøj til personbefordring.
Der kan derfor ikke gives  

 tilladelse til, at en bus på 20 pct afgift indrettes til kombineret person-  

 og godsbefordring.
 Motorkøretøjer (minibusser mv), der er indrettet til beboelse, fx med  

 opholds- og spiseplads, køkkenfaciliteter, toilet og bad samt sofaer mv, skal  

 afgiftsberigtiges med fuld afgift som almindelige personbiler, uanset det  

 antal siddepladser, køretøjet er forsynet med.
 Ved henvendelse til toldvæsenet er der mulighed for at få tilladelse til i  

 større busser (over 20 passagerpladser) at foretage udskiftning af de  

 oprindelige sæder med såkaldte »flysæder«, når køretøjet efter  

 ændringen stadig fremtræder som fuldtbestolet.
 Der er også mulighed for at få toldvæsenets tilladelse til i større busser  

 lejlighedsvis at udtage eller sammenflytte de faste sæder ved køretøjets  

 indretning med borde til konferencebrug o lign, samt lejlighedsvis at  

 udskifte de faste sæder med siddebrikse til anvendelse som soveplads i  

 forbindelse med turistkørsel i udlandet.
 Anmeldelse af turistbusser til afgiftsberigtigelse med 20 pct afgift  

 afgives til toldkamret på blanket K 7.
For nye turistbusser, som er forsynet med blokeringsfri bremser, gives der  

 et fradrag i afgiften på 4 000 kr.
Bremserne skal være »E« eller  

 »e« godkendt.
2. Hyrevogne Det er køretøjer, som efter bevilling fra kommunalbestyrelsen (i  

 København: Storkøbenhavns Hyrevognsnævn) må anvendes til hyrekørsel, og som  

 benyttes til erhvervsmæssig personbefordring og herudover alene til  

 lejlighedsvis kørsel med hastende småforsendelser uden ledsager, men efter  

 taksten for passagertransport, samt til kørsel af hastende karakter for de  

 sociale myndigheder.
 Bevillingsordningen omfatter kun køretøjer, der er godkendt til  

 erhvervsmæssig befordring af mindst 5 og højst 9 personer, føreren medregnet.
Reglerne om hyrevognes benyttelse i henhold til registreringsafgiftsloven  

 fremgår af toldattesten for køretøjet.
Bevillingen er personlig, og  

 brugsretten til køretøjet må derfor ikke overføres til andre ved  

 bortforpagtning eller på anden måde.
 Anmeldelse af hyrevogne til afgiftsberigtigelse med 20 pct afgift afgives  

 til toldkamret på blanket K 8. Anmeldelsen skal være forsynet med attest af  

 den bevillingsudstedende myndighed (kommunalbestyrelsen eller  

 hyrevognsnævnet).
For nye hyrevogne forhøjes den beregnede afgift med 300 kr, hvis der ikke  

 findes en anmeldt pris (standardpris) for køretøjet.
Se side 29.
For nye hyrevogne, som er forsynet med blokeringsfri bremser, gives der et  

 fradrag i afgiften på 835 kr.
Det er en betingelse for fradraget, at der for  

 køretøjet findes en anmeldt pris (standardpris), der omfatter blokeringsfri  

 bremser.
Bremserne skal være »E« eller »e« godkendt.
Hyrevogne skal berigtiges med fuld afgift, når køretøjet ikke længere  

 udelukkende skal benyttes til erhvervsmæssig personbefordring.
Den beregnede  

 fulde afgift nedsættes med 20 pct af den afgiftspligtige værdi, som  

 fastsættes ved vurdering af køretøjet.
Hyrevogne kan dog fritages for yderligere afgift, når de omregistreres  

 efter at have kørt mindst 3 år og mindst 210 000 km eller mindst 2 år og  

 mindst 250 000 km som hyrevogn.
Anmeldelse om frigivelse af køretøjet  

 indgives til toldkamret på blanket K 9.
 Køretøjets registreringsattest og toldattest samt de for køretøjet førte  

 trafikbøger skal samtidig afleveres.
 Køretøjet skal efter frigivelsen omregistreres hos politiet til sort/hvide  

 nummerplader i almindelig nummerpladeserie.
Ved ejerskifte af en hyrevogn, der fortsat skal anvendes som hyrevogn, kan  

 toldattesten af toldkamret forsynes med oplysning om køretøjets tidligere  

 kørselsperiode (kilometerstand) på grundlag af foreviste trafikbøger.
Herved  

 opnås, at der kun skal foretages kontrol af kørselsperioden for den nye ejer,  

 når køretøjet til sin tid ønskes frigivet.
3. Busser til erhvervsmæssig befordring af  

 handicappede Busser, der tilhører private vognmænd, og som af disse skal bruges til  

 erhvervsmæssig befordring af handicappede i kørestole, kan afgiftsberigtiges  

 med 20 pct af værdien, selv om nogle af de originale bussæder lejlighedsvis  

 fjernes for at give plads til kørestolene.
Det er en betingelse for afgiftsberigtigelsen med 20 pct, at køretøjet  

 godkendes til nævnte formål af Statens Bilinspektion.
Hvis køretøjet kan  

 godkendes, udsteder Bilinspektionen en »Attest for køretøj i flere  

 udførelser« (blanket P 540), som skal følge køretøjets  

 registreringsattest.
 Det er endvidere en betingelse, at køretøjet er forsynet med det fulde  

 antal bussæder, når det bruges til almindelig buskørsel.
 Ansøgning om afgiftsberigtigelse med 20 pct afgift indgives på  

 toldvæsenets blanket K 7.
For nye busser forhøjes den beregnede afgift med 300 kr, hvis der ikke  

 findes en anmeldt pris (standardpris) for køretøjet.
Se side 29.
For nye busser, som er forsynet med blokeringsfri bremser, gives der et  

 fradrag i afgiften på 4 000 kr.
Bremserne skal være »E« eller  

 »e« godkendt.
4. Busser, der tilhører plejehjem o lign Busser, der tilhører plejehjem og lignende institutioner, og som af disse  

 skal bruges til kollektiv transport af egne patienter og handicappede i  

 kørestole, kan afgiftsberigtiges med 20 pct af værdien, uanset hvor mange  

 sæder, der er fjernet for at give plads til kørestolene.
 Det er en betingelse for afgiftsberigtigelsen, at køretøjet efter dets  

 konstruktion og indretning ville kunne godkendes som bus til befordring af  

 mere end 10 personer, føreren indbefattet.
 Ansøgning om afgiftsberigtigelse med 20 pct afgift indgives på blanket K 7  

 gennem den offentlige myndighed, der er ansvarlig for institutionen,  

 henholdsvis kommunalbestyrelsen, amtsrådet eller - for institutioner under  

 særforsorgen - Socialstyrelsen.
For nye busser forhøjes den beregnede afgift med 300 kr, hvis der ikke  

 findes en anmeldt pris (standardpris) for køretøjet.
Se side 29.
For nye busser, som er forsynet med blokeringsfri bremser, gives der et  

 fradrag i afgiften på 4 000 kr.
Bremserne skal være »E« eller  

 »e« godkendt.
 5. Sygetransportkøretøjer, bortset fra ambulancer Det  

 drejer sig om sygebiler, der tilhører private vognmænd, og som udelukkende  

 skal anvendes til erhvervsmæssig befordring af patienter og donorer.
 Det er en betingelse for afgiftsberigtigelsen med 20 pct, at  

 vognmandskørsel er den registrerede ejers og eventuelle brugers hovederhverv.
 Ordningen omfatter køretøjer, der i original skikkelse er indrettet til  

 befordring af mindst 5 og højst 9 personer, føreren indbefattet  

 (hyrevognsstørrelsen), eller til befordring af mere end 10 personer, føreren  

 indbefattet (busstørrelsen). Der er altså et minimumskrav til vognstørrelsen,  

 men det er uden betydning, hvor mange sæder, der findes i køretøjet efter  

 eventuel ændring til transport af liggende patienter.
 Køretøjet skal på begge de forreste eller begge de bageste sidedøre lige  

 under vinduet med mindst 5 cm høje bogstaver være påmalet ordet  

 »Sygetransport«.
 Køretøjet må kun bruges til erhvervsmæssig befordring af personer, der på  

 grund af sygdom eller handicap har særlige vanskeligheder ved at lade sig  

 befordre med almindellge transportmidler, samt til hastende persontransport i  

 forbindelse med sygdomstilfælde.
 Ansøgning om afgiftsberigtigelse med 20 pct afgift indgives på  

 toldvæsenets blanket K 7.
For nye sygebiler forhøjes den beregnede afgift med 300 kr, hvis der ikke  

 findes en anmeldt pris (standardpris) for køretøjet.
Se side 29.
For nye sygebiler, som er forsynet med blokeringsfri bremser, gives der et  

 fradrag i afgiften på 835 kr.
Det er en betingelse for fradraget, at der for  

 køretøjet findes en anmeldt pris (standardpris), der omfatter blokeringsfri  

 bremser.
Bremserne skal være »E« eller »e« godkendt.
6. Teater- og orkesterbusser Afgiftsberigtigelsen med 20 pct afgift omfatter busser med nedsat  

 bestoling, som tilhører teater- og orkestergrupper, der erhvervsmæssigt skal  

 bruge køretøjet til transport af gruppens medlemmer og udstyr.
 Det drejer sig om køretøjer, der ville kunne godkendes som bus til  

 befordring af mere end 10 personer, føreren indbefattet, og hvor nogle af de  

 originale bussæder er fjernet for at give plads til transport af  

 teaterrekvisitter eller instrumenter.
 Ansøgning om afgiftsberigtigelse med 20 pct afgift indgives til toldkamret  

 på blanket K 7 med erklæring fra teater- eller orkestergruppens ansvarlige  

 ledelse om køretøjets anvendelse.
For nye busser forhøjes den beregnede afgift med 300 kr, hvis der ikke  

 findes en anmeldt pris (standardpris) for køretøjet.
Se side 29.
7. Specielt indrettede busser Busser, der er specielt indrettet og udelukkende anvendes til  

 erhvervsmæssige formål, kan afgiftsberigtiges med 20 pct af værdien.
 Det drejer sig om køretøjer, der oprindeligt er beregnet til at kunne  

 godkendes som bus til befordring af mere end 10 personer, føreren  

 indbefattet, men hvor indretningen er ændret specielt med henblik på  

 køretøjets erhvervsmæssige formål.
 Som eksempler herpå kan nævnes køretøjer, der er indrettet som  

 tandklinikker, udstillings- eller salgsvogne, mobile kontorer, fx bank- eller  

 sparekassebusser, værkstedsvogne og lignende.
 Ansøgning om afgiftsberigtigelse med 20 pct afgift indgives til toldkamret  

 på blanket K 7 med erklæring fra virksomheden om køretøjets indretning og  

 anvendelse.
 For nye busser forhøjes den beregnede afgift med 300 kr, da der ikke for  

 sådanne køretøjer findes en anmeldt pris (standardpris). Se side 29.
Særlig afgift (udlejningsbiler til udlændinge) Motorkøretøjer, der udelukkende benyttes til udlejning til  

 valutaudlændinge, kan afgiftsberigtiges med nedsat afgift - 60 pct af satsen  

 for fuld afgift - efter særlig tilladelse fra toldvæsenet.
 Ordningen omfatter kun fabriksnye køretøjer.
 Tilladelsen er betinget af, at udlejningsvirksomheden kan dokumentere, at  

 den ved udlejning til valutaudlændinge af køretøjer, der er registreret her i  

 landet, har indtjent et lejebeløb svarende til 70 pct af den afgiftspligtige  

 værdi af det køretøj, som ønskes registreret med nedsat afgift.
Afgiften forhøjes med 300 kr, hvis der ikke findes en anmeldt pris  

 (standardpris) for køretøjet.
Se side 29.
 Et køretøj, der berigtiges med nedsat afgift, må kun bruges til udlejning  

 til valutaudlændinge.
 Salg af køretøjet eller overgang til anden anvendelse end udlejning skal  

 straks anmeldes til toldvæsenet.
 Der skal ikke betales yderligere afgift af køretøjet, når der enten er  

 indtjent et lejebeløb svarende til 70 pct af køretøjets afgiftspligtige værdi  

 som nyt, eller køretøjet i forbindelse med udlejningen har kørt mindst 12 000  

 km.
 Udlejningsvirksomheden skal for hvert køretøj føre kørselsregnskab og  

 regnskab over valutaindtjeningen.
Efterberigtigelse af afgift for brugte køretøjer Når betingelserne for afgiftsfritagelse eller for den skete  

 afgiftsberigtigelse af et køretøj ikke længere er opfyldt, skal der betales  

 afgift af køretøjet efter følgende regler:
1. Køretøjer, som er fritaget for afgift Køretøjerne afgiftsberigtiges med fuld afgift, medmindre betingelserne for  

 afgiftsberigtigelse med værdiafgift (95 pct), stykafgift (12 000 kr eller 7  

 200 kr) eller 20 pct afgift er til stede.
2. Køretøjer, som er berigtiget med værdiafgift (95  

 pct) Køretøjerne afgiftsberigtiges med fuld afgift, dog således at afgiften  

 nedsættes med 40 pct.
Det er således 60 pct af det beregnede fulde  

 afgiftsbeløb, som skal betales i afgift.
3. Køretøjer, som er berigtiget med stykafgift Køretøjerne afgiftsberigtiges med fuld afgift.
Disse køretøjer får intet  

 fradrag i den beregnede fulde afgift.
4. Køretøjer, som er berigtiget med 20 pct afgift Køretøjerne afgiftsberigtiges med fuld afgift, dog således at afgiften  

 nedsættes med 20 pct af den afgiftspligtige værdi.
Der skal dog ikke ske afgiftsberigtigelse af hyrevogne, som omregistreres  

 efter at have kørt mindst 3 år og mindst 210 000 km eller mindst 2 år og  

 mindst 250 000 km som hyrevogn.
Se side 23.
5. Køretøjer, som får nedsat totalvægten Der skal betales afgift af brugte last- og varebiler, som får nedsat  

 totalvægten, således at afgiftsgrænsen ved 4 tons, ved 3 tons eller ved 2  

 tons passeres.
Køretøjet skal berigtiges med den afgift, der gælder for et nyregistreret  

 køretøj med det pågældende køretøjs totalvægt.
Tidligere betalt afgift kan  

 ikke godtgøres.
 Køretøjer, som er berigtiget med værdiafgift, skal dog ikke  

 afgiftsberigtiges som følge af en nedsættelse af totalvægten.
Afgiftspligtig værdi Nye køretøjer Den afgiftspligtige værdi for et nyt køretøj er dets almindelige pris,  

 indbefattet moms, men uden registreringsafgift, ved salg til bruger her i  

 landet.
Importører af motorkøretøjer kan over for toldvæsenet anmelde faste priser  

 - standardpriser - på landsbasis.
Sådanne anmeldte priser anvendes da ved  

 beregningen af registreringsafgift, og de må ikke overskrides.
 Hvis der ikke er anmeldt en sådan fast pris på landsbasis, fastsættes den  

 afgiftspligtige værdi ved vurdering af køretøjet.
 Når en registreret automobilforhandler eller udlejningsvirksomhed anmelder  

 et køretøj til registrering efter færdselsloven uden ekspedition hos  

 toldvæsenet, er det prisen på registreringstidspunktet, som skal bruges ved  

 beregningen af afgiften.
 Hvis køretøjet skal ekspederes hos toldvæsenet, før registreringen kan  

 finde sted (ikke - registrerede virksomheder, hyrevogne, turistbusser mv), er  

 det prisen på ekspeditionstidspunktet, der skal anvendes.
 Afgiftspligten omfatter køretøjet i den skikkelse, hvori det skal leveres  

 til køberen, og afgiftspligten omfatter derfor enhver aftale om køretøjets  

 salg, som er indgået, før det er overdraget til køberen.
Der skal således beregnes afgift af både selve køretøjet og det udstyr mm,  

 som er monteret eller på anden måde medfølger ved leveringen.
Der skal også  

 beregnes afgift af det udstyr mm, som ifølge salgsaftalen skal monteres eller  

 leveres på et senere tidspunkt.
 Reglerne om den afgiftspligtige værdi for køretøjer med anmeldt  

 standardpris er nærmere beskrevet i forordet til standardprisfortegnelsen.  

 Der kan herefter ved fastsættelsen af den afgiftspligtige værdi ses bort fra  

 betalingen for:
- leveringsomkostninger, dog højst med 555 kr (uden moms) for motorcykler  

 og kabinescootere og 1 110 kr (uden moms) for personbiler mv, - de af justitsministeren fastsatte nummerpladegebyrer, - sædvanlige finansieringsomkostninger, - radioapparater, der indgår i handelen om nye biler, dog højst med et  

 beløb på 1 000 kr for hvert køretøj, - ekstraudstyrsgenstande (lokalt monteret) til en samlet værdi af ikke  

 over 1 500 kr, - sidevogne til godstransport og - visse andre leverancer, som ikke er omfattet af standardprisen, fx  

 anhængertræk og specielt udstyr til hyrevogne, skolevogne mv.
Der skal ikke betales afgift af ekstraudstyr, hvis aftale om leveringen  

 heraf er indgået, efter at køretøjet er leveret og fysisk overdraget til  

 køberen.
Toldvæsenet kan kræve dokumentation for, at aftalen om leveringen af  

 udstyret er indgået, efter at køretøjet er leveret og fysisk overdraget til  

 køberen.
1. Standardpris Anmeldelsen af standardpris foretages af bilimportøren til  

 Distriktstoldkammer 2 (Indre by), Strandgade 100, 1401 København K, på  

 toldvæsenets blanket K 35.
 Når standardprisen er godkendt af toldvæsenet, udsendes standardprisbladet  

 til forhandlere af det pågældende mærke.
 Standardprisbladet indeholder en beskrivelse af køretøjet (model, type  

 osv), udstedelsesdato, gyldighedsperiode og nummer, så forhandleren kan se,  

 at han får tilsendt prisbladene i ubrudt rækkefølge.
Prisbladene indeholder oplysning om den værdi, som skal bruges ved  

 afgiftsberegningen, afgiftsbeløb samt eventuelt fradrag for  

 trafiksikkerhedsfremmende udstyr.
Prisbladene indeholder endvidere oplysning  

 om værdier for ekstra udstyr, der er omfattet af standardprisen  

 (fabriksmonteret eller monteret af importøren).
 Standardprisen gælder kun for nye køretøjer i original skikkelse, og den  

 må ikke overskrides ved salg til bruger.
 Den afgiftspligtige værdi kan ikke nedsættes, selv om forhandleren  

 afmonterer noget af det udstyr, som den anmeldte pris omfatter, eller sælger  

 køretøjet til en lavere pris end standardprisen.
 Leveres køretøjet med udstyr, som ikke omfattes af standardprisen eller af  

 et eventuelt standardpristillæg, tillægges betalingen for ekstraudstyret,  

 inden registreringsafgiften beregnes.
Hvis et køretøj er blevet afgiftsberigtiget i forbindelse med  

 indregistrering i forhandlerens eller virksomhedens navn, vil det - ved  

 senere salg til bruger som nyt køretøj - være omfattet af lovens bestemmelser  

 om standardpris.
Køretøjet kan altså ikke sælges til en højere pris end den,  

 hvorefter køretøjet blev afgiftsberigtiget i forhandlerens eller  

 virksomhedens navn.
2. Vurderingspris Hvis der ikke er anmeldt en standardpris for et nyt køretøj, fastsættes  

 den afgiftspligtige værdi ved vurdering af køretøjet.
Anmeldelsen til vurdering indgives gennem toldkamret på toldvæsenets  

 blanket K 52 til vurderingsmyndigheden.
Den skriftlige kontrakt eller  

 erklæring, som skal udfærdiges ved ethvert salg af nye køretøjer, skal  

 vedlægges anmeldelsen til vurdering af køretøjet.
 Vurderingsprisen er indbefattet moms, men uden registreringsafgift.  

 Vurderingsmyndigheden kan kræve køretøjet fremstillet til besigtigelse i  

 forbindelse med værdifastsættelsen.
Afgiften, beregnet efter vurderingsprisen, forhøjes med 300 kr for nye  

 biler og 100 kr for nye motorcykler.
Der foretages dog ingen forhøjelse af  

 afgiften for motorkøretøjer, der er indrettet til befordring af mere end 10  

 personer, føreren indbefattet, og som afgiftsberigtiges med 20 pct afgift.
Brugte køretøjer 1. Vurderingspris Den afgiftspligtige værdi for brugte køretøjer fastsættes ved vurdering i  

 følgende tilfælde:
1. Demonstrationskøretøjer Ved første registrering af køretøjer, der er indført her til landet som  

 fabriksnye, men som fx har været benyttet til demonstrationskørsel på  

 prøveskilte.
2. Efterberigtigelse Ved efterberigtigelse af afgift af køretøjer, som ved første registrering  

 er fritaget for afgift eller berigtiget med nedsat afgift, medmindre  

 køretøjet er behæftet med klausul om nyvognspris.
3. Genopbyggede/ombyggede køretøjer Ved afgiftsberigtigelse af køretøjer, som efter foretagen reparation eller  

 ombygning ikke kan betragtes som identisk med et tidligere afgiftsberigtiget  

 køretøj.
 Den afgiftspligtige værdi sættes dog til nyvognsprisen, hvis der til  

 opbygningen af køretøjet er anvendt selvbærende karrosseri eller chassis  

 indført fra udlandet.
4. Danske grænsenummerplader Ved første registrering af køretøjer, som har været midlertidigt  

 registreret med danske grænsenummerplader.
5. Flyttegodskøretøjer Ved første registrering af flyttegodskøretøjer.
Det drejer sig om brugte  

 personmotorkøretøjer og brugte varemotorkøretøjer, der indføres af personer,  

 som tager bopæl her i landet.
Det er en betingelse, - at indføreren har haft bopæl i udlandet eller på Færøerne eller i  

 Grønland i mindst 1 år umiddelbart før flytningen til Danmark, - at det pågældende eller et tilsvarende køretøj i mindst 6 måneder har  

 været benyttet af og registreret i indførerens eller dennes ægtefælles navn i  

 udlandet henholdsvis Færøerne eller Grønland,og - at køretøjet ved første registrering her i landet registreres i  

 indførerens navn.
 Såfremt vurderingsprisen for et flyttegodskøretøj overstiger 90 pct af  

 køretøjets oprindelige pris som nyt, kan registreringsafgiften dog beregnes  

 af køretøjets nyvognspris efter fradrag af 10 pct af denne.
6. Arvegodskøretøjer Ved første registrering af køretøjer, som er indført toldfrit som  

 arvegods.
Det er en betingelse, at køretøjet ved første registrering i  

 Danmark registreres i arvingens navn.
7. Forsvarets køretøjer Ved første registrering af køretøjer, som bortsælges på forsvarets  

 auktioner.
Det er en betingelse, at anmelderen (ejeren) af disse køretøjer  

 fremlægger dokumentation for, at køretøjet hidrører fra forsvarets vognpark.
8. Veteranbiler Ved første registrering af veteranbiler, der er indført som brugte.
Dette  

 gælder kun for køretøjer, der er produceret i året 1939 eller tidligere,  

 hvilket skal dokumenteres ved fremlæggelse af registreringsattest eller  

 lignende dokumentation.
 Der skal endvidere fremlægges en udtalelse fra en sammenslutning eller  

 forening af ejere af veterankøretøjer om, at køretøjet er af  

 automobilhistorisk interesse.
 Ansøgeren skal tillige godtgøre, at han/hun har rådighed over et nyere  

 køretøj til opfyldelse af sit almindelige kørselsbehov.
 Ved anmeldelse til vurdering af et køretøj bruges toldvæsenets blanket K  

 52. Hvis køretøjet har været omsat her i landet, skal der samtidig fremlægges  

 en skriftlig kontrakt eller erklæring indeholdende nærmere oplysninger om  

 køretøjets pris mv.
 Vurderingsmyndigheden foretager en besigtigelse af brugte køretøjer i  

 forbindelse med værdifastsættelsen.
 Hvis køretøjet frembydes til vurdering uden at være i registreringsklar  

 stand, således at værdien af køretøjet i den foreiiggende skikkelse ikke kan  

 anvendes som afgiftspligtig værdi, henvises køretøjets ejer eventuelt til  

 forinden vurdering at bringe køretøjet i registreringsklar stand.
 Vurderingsprisen er indbefattet moms, men uden registreringsafgift.
2. Nyvognspris For køretøjer, der indføres som brugte, er den afgiftspligtige værdi, når  

 de afgiftsberigtiges ved første registrering her i landet, køretøjets  

 oprindelige pris som nyt.
 Hvis køretøjet har været registreret og benyttet i udlandet i mindst 6  

 måneder, er den afgiftspligtige værdi dog 90 pct af køretøjets oprindelige  

 pris som nyt.
 Hvis et køretøj, der er indført som brugt og fritaget for afgift som  

 rutebil eller berigtiget med 20 pct afgift som turistbus, hyrevogn mv, inden  

 3 år efter første registrering her i landet skal omregistreres til andet brug  

 mod efterbetaling af afgift, er den afgiftspligtige værdi stadig køretøjets  

 oprindelige pris som nyt eller 90 pct heraf.
 Der er altså for sådanne køretøjer tale om en 3 års klausulering for  

 værdifastsættelsen.
Registrerede virksomheder Registrering Virksomheder, der erhvervsmæssigt sælger afgiftspligtige køretøjer eller  

 anvender sådanne køretøjer til erhvervsmæssig udlejning, kan anmelde sig til  

 registrering hos toldvæsenet efter loven om registreringsafgift af  

 motorkøretøjer mv.
 Det er en betingelse, at virksomheden før registreringen stiller en  

 sikkerhed på mindst 50 000 kr for skyldig registreringsafgift.
 Anmeldelse til registrering afgives på blanket K 30. Virksomheden skal i  

 forbindelse med anmeldelsen give oplysning om hvilken art sikkerhed,  

 virksomheden ønsker at stille, samt om sikkerhedens størrelse.
 Registreringen, der er frivillig, indebærer, at virksomheden kan anmelde  

 fabriksnye køretøjer, der skal afgiftsberigtiges med fuld afgift (sort/hvide  

 nummerplader), værdiafgift eller stykafgift (gule nummerplader) til  

 registrering efter færdselsloven, uden at køretøjet først skal ekspederes hos  

 toldvæsenet.
 Registreringen betyder endvidere, at virksomheden kan afregne afgiften  

 periodevis over for toldvæsenet.
Fabriksnye køretøjer, som skal afgiftsberigtiges med fuld afgift,  

 værdiafgift eller med stykafgift, og som kan anmeldes til registrering efter  

 færdselsloven mod fremlæggelse af køretøjets certifikat hos politiet  

 (motorkontoret), kan ikke anmeldes til ekspedition hos toldvæsenet, medmindre  

 afgiften indbetales kontant.
Hvis virksomheden ønsker denne ekspedition, får  

 den altså ikke kredit eller henstand med afgiften.
Andre køretøjer, fx hyrevogne, turistbusser mv og brugte køretøjer, der  

 skal afgiftsberigtiges i forbindelse med første registrering hos politiet  

 eller i forbindelse med overgang til anden afgiftsstatus, skal ekspederes hos  

 toldvæsenet.
Der udstedes for disse køretøjer en toldattest eller  

 afgiftsattest som bevis for, at der af hensyn til afgiften intet er til  

 hinder for køretøjets registrering.
 Disse køretøjer er omfattet af ordningen, og virksomheden opnår altså den  

 samme kredit eller henstand som for de køretøjer, virksomheden anmelder til  

 registrering hos politiet uden ekspedition hos toldvæsenet.
 Når virksomheden har stillet sikkerhed for afgiften, udleverer toldkamret  

 et registreringsbevis og en tolddataplade til virksomheden.
 Tolddatapladen skal bruges som legitimation over for politiet, når  

 virksomheden anmelder køretøjer til registrering efter færdselsloven uden  

 forudgående ekspedition hos toldvæsenet.
 Tolddatapladen må kun anvendes af den registrerede virksomhed.  

 Tolddatapladen må således ikke overlades til andre virksomheder til brug ved  

 registrering af nye køretøjer, som den registrerede virksomhed ikke selv har  

 solgt til endelig bruger.
 I forbindelse med registreringen får virksomheden udleveret en  

 standardprisfortegnelse over de køretøjer, som virksomheden forhandler, samt  

 en varevognsfortegnelse og en tabel til brug ved beregning af  

 registreringsafgift.
Hvis der sker ændring i virksomhedens forhold, skal dette straks anmeldes  

 skriftligt til toldkamret.
Dette gælder således, hvis der sker ændring i  

 virksomhedens ejerforhold eller den ansvarlige ledelse, eller der sker  

 ændring vedrørende de bil- og/eller motorcykelmærker, som virksomheden  

 forhandler (fabriksnye mærker).
Hvis en virksomhed ophører, skal den skriftlig afmelde virksomheden fra  

 registreringen hos toldvæsenet, og registreringsbeviset samt tolddatapladen  

 skal samtidig afleveres til toldkamret.
Der skal endvidere straks afgives  

 afgiftsangivelse for tiden fra sidste afgiftsperiode indtil  

 afmeldelsestidspunktet.
 Registreringen af virksomheden kan tilbagekaldes, hvis den foreskrevne  

 afgiftsangivelse ikke afgives rettidigt, eller afgiften ikke betales senest  

 ved betalingsfristens udløb.
Virksomhedens afgiftstilsvar mv Virksomheden skal betale registreringsafgift af de afgiftspligtige  

 køretøjer, som den anmelder til registrering efter færdselsloven uden  

 forudgående ekspedition hos toldvæsenet, og af de køretøjer, der før  

 registreringen er ekspederet hos toldvæsenet, og for hvilke toldvæsenet har  

 udstedt en toldattest eller en afgiftsattest til brug ved registreringen.
 For de afgifter, som den registrerede virksomhed skal betale, hæfter den,  

 der som ejer, forpagter eller lignende driver virksomheden for egen regning.
 En registreret virksomhed kan ikke opnå henstand med betaling af  

 registreringsafgift for køretøjer, som er solgt af en anden virksomhed.
Ved anmeldelse til registrering af fabriksnye køretøjer direkte hos  

 politiet (fuld afgift, værdiafgift eller stykafgift) skal virksomheden  

 forsyne køretøjets certifikat og registreringsanmeldelsen (typeattesten) med  

 aftryk af tolddatapladen.
Certifikatets erklæring om, at køretøjet vil blive  

 berigtiget med fuld afgift, værdiafgift eller stykafgift, skal samtidig  

 underskrives af virksomheden.
Varebiler, der skal afgiftsberigtiges med værdiafgift eller stykafgift,  

 skal på registreringsdagen være optaget på varevognsfortegnelsen over  

 godkendte varebiler.
Fortegnelsen tilsendes virksomheden af toldkamret.
For de køretøjer, som registreres direkte hos politiet, gælder, at de i  

 henhold til registreringsafgiftsloven skal være klausulfrie.
I modsat fald  

 skal de før registreringen ekspederes hos toldvæsenet.
Efter registreringen hos politiet skal virksomheden udfylde certifikatets  

 side 2 med beregning af registreringsafgiften.
Certifikatet underskrives  

 herefter af virksomheden og vedlægges som bilag til afgiftsangivelsen, når  

 denne efter afgiftsperiodens udløb skal indsendes til toldkamret.
 Fabriksnye køretøjer, der skal registreres første gang mod betaling af 20  

 pct afgift (hyrevogne, turistbusser og lignende) eller særlig afgift  

 (udlejningskøretøjer for bevillingshavere), eller som i forbindelse med  

 betaling af værdiafgift eller stykafgift skal klausuleres i forhold til  

 registreringsafgiften, skal ekspederes hos toldvæsenet.
 Det samme gælder brugte køretøjer, der skal afgiftsberigtiges med fuld  

 afgift, værdiafgift, stykafgift eller 20 pct afgift i forbindelse med første  

 registrering eller i forbindelse med overgang til anden afgiftsstatus.
 Virksomheden skal udfylde en anmeldelse blanket K 1 om afgiftsberigtigelse  

 af køretøj til det toldkammer, hvor virksomheden er registreret.
 Anmeldelsen skal vedlægges køretøjets oprindelsesdokument, dvs certifikat  

 eller erklæring om opbygning her i landet af køretøj, fortoldningsbegæring,  

 tidligere toldattest eller tidligere registreringsattest samt eventuelle  

 ansøgninger, bevillinger mv.
 Last- og varemotorkøretøjer med karrosseriopbygning efter køberens  

 specielle ønsker (specialfremstillet åbent varelad eller lukket varekasse)  

 skal ekspederes hos toldvæsenet.
 Visse varevogne over 2 tons totalvægt, som efter reglerne herom skal  

 afgiftsberigtiges med værdiafgift, skal ligeledes ekspederes hos toldvæsenet.
 Det fremgår af varevognsfortegnelsen, i hvilket omfang last- og  

 varemotorkøretøjer skal ekspederes hos toldvæsenet.
 Endvidere skal varevogne med særlig indretning til specielle formål, for  

 hvilke der er meddelt dispensation fra de almindeligt gældende regler om  

 konstruktion og indretning af last- og varemotorkøretøjer, ekspederes hos  

 toldvæsenet.
 Hvis køretøjet skal afgiftsberigtiges med 20 pct afgift (hyrevogne,  

 turistbusser mv) eller med særlig afgift (udlejningskøretøjer), eller hvis  

 køretøjet skal klausuleres på anden måde, udsteder toldvæsenet ved  

 ekspeditionen en toldattest til brug ved registreringen hos politiet.  

 Toldattesten skal efter registreringen følge køretøjet til brug ved eventuel  

 senere henvendelse til myndighederne.
Hvis køretøjet skal berigtiges med fuld afgift, værdiafgift eller  

 stykafgift uden klausul i forhold til registreringsafgiften, udsteder  

 toldkamret en afgiftsattest for køretøjet til brug ved registreringen hos  

 politiet.
Afgiftsattesten inddrages af motorkontoret, og den er altså alene  

 et bevis for, at afgiftsforholdet vedrørende køretøjet er i orden ved  

 registreringen.
 Virksomheden får i begge tilfælde udleveret et attesteret eksemplar af  

 anmeldelsen om afgiftsberigtigelse til brug ved afregningen af  

 registreringsafgift efter afgiftsperiodens udløb.
Afregning af afgift Registrerede virksomheder skal opgøre afgiften af de køretøjer, hvoraf de  

 skal svare afgift for hver afgiftsperiode.
Afgiftsperioden er  

 kalendermåneden.
 Efter udløbet af afgiftsperioden og senest den 15. i den følgende måned  

 skal virksomheden indsende en afgiftsangivelse (blanket K 2) til toldkamret.
I afgiftsangivelsen anføres den beregnede afgift af hvert køretøj, der er  

 anmeldt til registrering direkte hos politiet i afgiftsperioden.
Disse  

 køretøjer optages i et særligt bilag til angivelsen, specifikation 1.
 Endvidere anføres i angivelsen den beregnede afgift af de køretøjer, som i  

 perioden er ekspederet hos toldvæsenet (hyrevogne, turistbusser mv). Disse  

 køretøjer optages i det særlige bilag, specifikation 2.
 Certifikater vedrørende køretøjer, der er optaget i specifikation 1, skal  

 vedlægges afgiftsangivelsen sammen med specifikationerne.
Udfyldelsen af afgiftsangivelse, specifikationer, certifikater mv  

 foretages i overensstemmelse med blanketternes rubricering.
Der gives således  

 bl a oplysning om til- og fraførsel vedrørende køretøjer, der er  

 afgiftsberigtiget efter vurdering på grundlag af de fra toldkamret modtagne  

 adviser om regulering af registreringsafgift.
Postering af til- og fraførsel  

 skal foretages, selv om beløbene eventuelt er af samme størrelse.
 Afgiftsangivelsen skal underskrives af virksomhedens ansvarlige ledelse.
 Den skyldige afgift for en afgiftsperiode (kalendermåneden) skal  

 indbetales til toldkamret senest den 20. i den følgende måned (ordinær  

 betalingsfrist), medmindre der er givet henstand med betaling af afgift  

 (forlænget betalingsfrist). I sådanne tilfælde er betalingsfristen fastsat  

 til den 20. i den fjerde måned, der følger efter afgiftsperioden.
 Når toldkamret har gennemgået virksomhedens afgiftsangivelse, får  

 virksomheden fra toldkamret tilsendt en meddelelse (advis). Som advis  

 benyttes et eksemplar af afgiftsangivelsen og et eksemplar af hver af  

 specifikationerne med toldkamrets eventuelle bemærkninger.
Hvis der er konstateret fejl eller mangler, som medfører regulering af den  

 samlede registreringsafgift for afgiftsperioden, foretages der korrektion i  

 toldregnskabet for den periode, korrektionen omfatter.
Hvis maksimumsbeløbet  

 for virksomhedens kreditordning overskrides ved korrektionen, får  

 virksomheden tilsendt et giroindbetalingskort på det overskydende beløb, der  

 straks skal indbetales til toldkamret.
 Afleveres afgiftsangivelsen for sent, eller betales skyldig afgift ikke  

 rettidigt, kan toldkamret inddrage virksomhedens registrering.
Hvis registreringen inddrages, må virksomheden herefter foretage kontant  

 afregning af ethvert afgiftsbeløb, inden et køretøj kan registreres efter  

 færdselsloven.
Toldkamret vil i disse tilfælde inddrage virksomhedens  

 tolddataplade.
 Hvis det konstateres, at en virksomhed har afgivet urigtig angivelse og  

 derved betalt for lidt i afgift, skal virksomheden betale det skyldige beløb  

 senest 14 dage efter, at toldvæsenet har fremsat kravet.
 Hvis skyldig afgift ikke betales i rette tid, skal virksomheden betale 1,3  

 pct i månedlig rente for hver påbegyndt måned fra den 1. i den måned, i  

 hvilken afgiften skal betales af virksomheden.
Ikke-registrerede virksomheder mm Ikke-registrerede virksomheder og privatpersoner m fl skal indbetale  

 registreringsafgiften til toldvæsenet inden registreringen af køretøjer efter  

 færdselsloven.
Afgiften skal afregnes kontant.
 Den, i hvis navn køretøjet registreres, hæfter for betaling af afgiften.
 Ved ekspeditionen hos toldvæsenet indgives anmeldelse om  

 afgiftsberigtigelse, blanket K 1. Anmeldelsen vedlægges køretøjets  

 oprindelsesdokument (certifikat, erklæring om opbygning her i landet af  

 køretøj, fortoldningsbegæring, tidligere registreringsattest eller tidligere  

 toldattest) samt eventuel ansøgning, bevilling mv.
Hvis køretøjet skal berigtiges med fuld afgift, værdiafgift eller  

 stykafgift uden klausul i forhold til registreringsafgiften, udsteder  

 toldkamret en afgiftsattest for køretøjet til brug ved registreringen hos  

 politiet.
Afgiftsattesten inddrages af motorkontoret.
Hvis køretøjet skal berigtiges med 20 pct afgift (hyrevogne, turistbusser  

 mv) eller med særlig afgift (udlejningskøretøjer), eller hvis køretøjet skal  

 klausuleres på anden måde, fx flyttegodskøretøjer, udsteder toldkamret en  

 toldattest for køretøjet til brug ved registrering hos politiet.
Toldattesten  

 skal følge køretøjet til brug ved eventuel senere henvendelse til  

 myndighederne.
Regnskabsbestemmelser Regnskab De registrerede virksomheder skal føre regnskab over indkøb og salg af  

 afgiftspligtige køretøjer.
 Regnskabet kan føres i virksomhedens almindelige forretningsregnskab, hvis  

 det er indrettet på en sådan måde, at det giver toldvæsenet mulighed for at  

 kontrollere, at registreringsafgiften bliver rigtig opkrævet og indbetalt.
 Regnskabet skal føres på ordentlig og overskuelig måde og efter  

 toldkamrets anvisninger.
 Regnskabet for filialer, afdelinger mv kan føres i hovedvirksomheden eller  

 i den pågældende filial mv.
 Regnskabet med tilhørende bilag skal opbevares i virksomheden i mindst 5  

 år, og det skal være tilgængeligt for toldvæsenet.
 Der er fastsat særlige regler om regnskabsførelse mv for virksomheder med  

 tilladelse fra toldvæsenet til afgiftslempelse for motorkøretøjer, der  

 udelukkende benyttes til udlejning til valutaudlændinge.
Købekontrakter mv Ved ethvert salg af nye køretøjer, som skal afgiftsberigtiges efter  

 registreringsafgiftsloven, skal der udfærdiges en skriftlig kontrakt.
 Hvis der ved kontant salg af et køretøj ikke oprettes skriftlig kontrakt  

 mellem sælger og køber, skal der afgives skriftlig erklæring om den indgåede  

 aftale mellem parterne i handelsforholdet.
 Kontrakten eller erklæringen skal omhandle køretøjet i den skikkelse,  

 hvori det skal leveres til køberen, og indeholde nærmere oplysninger til  

 identifikation af køretøjet, navn og adresse på sælger og køber, køretøjets  

 fulde pris og prisen uden registreringsafgift.
 Det skal altså specificeret fremgå af kontrakten eller erklæringen,  

 hvorledes forhandleren har opgjort den afgiftspligtige værdi for køretøjet.  

 Dette gælder, selv om noget af det leverede udstyr mm efter de gældende  

 regler kan holdes uden for afgiftsberegningen (bilradioer, mindre  

 udstyrsgenstande, leveringsomkostninger mv).
 Der skal også udfærdiges skriftlig kontrakt/erklæring ved handel med  

 brugte køretøjer, der sælges efter at være ombygget eller genopbygget på en  

 måde, som medfører afgiftspligt.
 Der må ikke oprettes andre kontrakter/erklæringer end de nævnte ved salg  

 af motorkøretøjer, og der må ikke ved salget af køretøjet træffes aftaler,  

 som ikke fremgår af denne kontrakt eller erklæring.
Udstyr Som nævnt i afsnittet Afgiftspligtig værdi skal der ikke betales  

 registreringsafgift af lokalt monteret eller leveret ekstraudstyr, såfremt  

 aftale om levering af det pågældende udstyr først er indgået, efter at  

 køretøjet er leveret og fysisk overdraget til køberen.
 Toldvæsenet kan kræve dokumentation for, at aftalen om leveringen af  

 ekstraudstyret er indgået efter, at køretøjet er leveret og fysisk overdraget  

 til køberen.
 Dokumentation for, at udstyrssalget er sket efter nyvognssalget, kan bestå  

 i en dateret erklæring fra sælger og køber om salget af udstyret.
Kontrakter og erklæringer eller genparter heraf samt erklæringer om  

 efterfølgende levering af ekstraudstyr skal opbevares hos sælgeren i mindst 5  

 år.
Materialet skal på toldvæsenets begæring stilles til rådighed for  

 kontrollen med, at de anmeldte standardpriser overholdes, og at alt udstyr,  

 som indgår i leverancen af et køretøj, medregnes til den afgiftspligtige  

 værdi efter reglerne herom.
Kontrolbestemmelser Toldvæsenet kan forlange ethvert køretøj fremstillet til eftersyn, hvis  

 det skønnes nødvendigt af afgiftsmæssige grunde.
 Enhver køber og sælger af køretøjet skal efter anmodning give toldvæsenet  

 de nødvendige oplysninger til brug ved beregningen af afgiften.
 Chassis- eller stelnummeret på et køretøj må ikke ændres eller fjernes  

 uden forudgående anmeldelse for toldvæsenet.
Tolddokumenter Efter registreringsafgiftsloven skal toldvæsenet kun i begrænset omfang  

 udstede et tolddokument om køretøjers afgiftsforhold.
Fabriksnye køretøjer, hvoraf en registreret virksomhed i forbindelse med  

 første registrering skal svare fuld afgift, værdiafgift eller stykafgift,  

 anmeldes således til registrering efter færdselsloven mod fremlæggelse af  

 køretøjets certifikat.
Den af Centralregisteret for Motorkøretøjer udstedte  

 registreringsattest er derefter bevis for, at køretøjets afgiftsforhold er i  

 orden.
 Endvidere kan visse grupper af afgiftsfri køretøjer anmeldes til  

 registrering efter færdselsloven helt uden ekspedition hos toldvæsenet.
 I de tilfælde, hvor der skal anvendes et tolddokument til brug ved  

 køretøjets registrering efter færdselsloven, anvendes 2 grundtyper  

 tolddokumenter, nemlig Afgiftsattest og Toldattest.
Afgiftsattest Afgiftsattest, toldvæsenets blanket K 11, anvendes, når køretøjets  

 afgiftsstatus er fuld afgift, værdiafgift eller stykafgift uden klausul.  

 Afgiftsattesten udstedes, når køretøjet afgiftsberigtiges af  

 ikke-registrerede forhandlere, private m fl, og ved afgiftsberigtigelse af  

 brugte køretøjer, som ændrer afgiftsstatus, genopbygges mv.
Afgiftsattesten inddrages af registreringsmyndigheden ved køretøjets  

 registrering efter færdselsloven.
Den udstedte registreringsattest er  

 herefter alene bevis for, at køretøjets afgiftsforhold er i orden.
Toldattest I alle andre tilfælde, hvor der skal udstedes et tolddokument til brug for  

 registreringen, udstedes en toldattest, som findes i 3 udgaver og bruges  

 således:
Afgiftsstatus Toldattestens art Afgiftsfri Toldattest om afgiftsfri- tagelse (K 12) 20 pct afgift eller særlig Toldattest om afgifts- afgift (evt fuld afgift, berigtigelse (K 13) værdiafgift eller stykafgift med klausul) Fuld afgift (evt værdiaf- Toldattest om afgifts- gift, stykafgift eller berigtigelse af køretøj 20 pct afgift), som beta- ved betaling af må- les med 1 pct af afgifts- nedsafgift (K 14).
beløbet pr påbegyndt måned Toldattesten forevises registreringsmyndigheden i forbindelse med  

 køretøjets registrering efter færdselsloven og tilbageleveres.
Toldattesten  

 skal således følge køretøjet til brug ved eventuel senere henvendelse til  

 myndighederne.
 På bagsiden af toldattesten er optrykt de mere almindeligt forekommende  

 klausuler, som gælder for den pågældende afgiftsberigtigelse af køretøjet.
Attestens forside indeholder oplysning om de klausuler, der gælder for det  

 pågældende køretøj.
Her kan endvidere være påført særlige klausuler for det  

 aktuelle køretøj samt i visse tilfælde oplysning om, at toldattesten skal  

 opbevares i køretøjet og på forlangende forevises for kompetent myndighed.
Erstatningsattester Hvis en afgiftsattest eller en toldattest er bortkommet, og der er behov  

 for at få udstedt en erstatningsattest, indgives ansøgning herom til  

 toldkamret på toldvæsenets blanket K 34.
 Erstatningsattester kan udstedes til følgende:
- til den, der i registreringsattesten er anført både som ejer og bruger  

 af køretøjet, når vedkommende afgiver skriftlig erklæring om, at den  

 originale attest er bortkommet.
Er brugeren ikke registreret som ejer af  

 køretøjet, skal erklæringen afgives af den registrerede ejer, - til den, der i registreringsattesten er anført som ejer og bruger af  

 køretøjet, når vedkommende i anmeldelsen oplyser, at attesten skal bruges som  

 dokumentation over for en offentlig myndighed, - til den, der ifølge udskrift af fogedbog, dombog eller lignende er ejer  

 af køretøjet, uden at dette fremgår af registreringsattesten, når vedkommende  

 sandsynliggør, at den originale attest ikke kan fremskaffes, - til den, der ifølge skriftlig erklæring fra den registrerede ejer nu er  

 blevet ejer af køretøjet, når vedkommende sandsynliggør, at den originale  

 attest er bortkommet, - til offentlig brug.
Registreringsattester Politiets motorkontorer bruger tolddokumenterne som grundlag for kodning  

 af de oplysninger om registreringsafgiften, som skal fremgå af  

 registreringsattesten.
Registreringsattesten er derfor som oftest det eneste  

 dokument, som viser køretøjets afgiftsstatus.
 Registreringsattesterne er bl a forsynet med rubrikker med ledeteksterne  

 »Nummerpladefarve«, »Toldsted« og  

 »Tolddokument«.
 Endvidere er registreringsattesterne påført oplysning om, hvorvidt  

 tolddokument skal forevises eller ikke ved omregistrering af køretøjet.
 Et køretøjs afgiftsstatus kan udledes ved registreringsattestens  

 oplysninger på følgende måde:
Nummerplade farve Tolddokument Afgiftsstatus Sort/hvid CERTIFIKAT Fuld afgift Sort/hvid AFGATT/ Fuld afgift måned og år Sort/hvid TOLDAT/ Fremgår af måned og år toldattesten Sort/hvid INTET Afgiftsfri Gul CERTIFIKAT Værdiafgift eller stykafgift efter totalvægten Gul AFGAT/ Værdiafgift måned og år eller stykafgift efter totalvægten Gul TOLDAT/ Fremgår af måned og år toldattesten Gul INTET Afgiftsfri Gul-sort-hvid AFGAT/ Halv afgift måned og år ligestillet med fuld afgift Farve ikke TOLDAT/ Afgiftsfri oplyst (regi- måned og år diplomater m fl) strerings- ifølge toldatnummer test.
76 000 - 77 Vurderingsmyndigheden Vurdering af motorkøretøjer foretages af vurderingsmænd, der er beskikket  

 af skatteministeren.
 Der er følgende vurderingsdistrikter:
Vurderingsmyndigheden vedrørende Motorkøretøjer, København, Strandgade 100 Postboks 2164 1016 København K omfattende toldkamrene i København samt Helsingør Distriktstoldkammer.
Vurderingsmyndigheden vedrørende Motorkøretøjer, Sjælland mv, Strandgade  

 100 Postboks 2164 1016 København K omfattende toldkamrene i Køge, Næstved, Nykøbing F, Korsør, Kalundborg og  

 Rønne.
Vurderingsmyndigheden vedrørende Motorkøretøjer, Odense mv, Lerchesgade 35 Postboks 915 5100 Odense C omfattende toldkamrene i Odense, Fredericia og Svendborg.
Vurderingsmyndigheden vedrørende Motorkøretøjer, Sydjylland, Lerchesgade  

 35 Postboks 915 5100 Odense C omfattende toldkamrene i Esbjerg, Haderslev, Kolding og Sønderborg.
Vurderingsmyndigheden vedrørende Motorkøretøjer, Aalborg, Østerågade 29 9000 Aalborg omfattende toldkamrene i Aalborg, Frederikshavn, Thisted, Holstebro og  

 Skive.
Vurderingsmyndigheden vedrørende Motorkøretøjer, Århus, Havnen 8000 Århus C omfattende toldkamrene i Århus, Randers, Herning, Horsens og Vejle.
Fremstilling til vurdering af anmeldte køretøjer sker normalt ved  

 toldkamret.
Tidspunktet for fremstillingen fastsættes af den pågældende  

 vurderingsmyndighed, og nærmere oplysning herom kan fås ved det toldkammer,  

 hvor køretøjet er anmeldt til afgiftsberigtigelse efter vurdering.
 Ved henvendelse til det lokale toldkammer kan det oplyses, hvor stort et  

 depositum for afgiften, der skal stilles for et køretøj, som påtænkes anmeldt  

 til afgiftsberigtigelse ved vurdering.
Det understreges, at et depositum kun er en sikkerhedsstillelse for det  

 afgiftsbeløb, som endeligt skal betales af et køretøj.
Et depositum eller en  

 forhåndsoplysning om beløbet er derfor ikke bindende.
Det endelige  

 afgiftsbeløb, som beregnes på grundlag af vurderingsprisen, når vurderingen  

 af køretøjet har fundet sted, kan derfor afvige fra det stillede depositum,  

 således at der skal ske efterbetaling, eventuelt tilbagebetaling.
 Eventuelle klager over vurderingsforretninger skal indsendes skriftligt  

 gennem toldkamret.
Andre bestemmelser Afgiftsnævnet Skatteministeren har nedsat et afgiftsnævn, Nævnet vedrørende  

 Registreringsafgift af Motorkøretøjer, som har den endelige administrative  

 afgørelse af:
1. spørgsmål om, hvorvidt betingelserne for  

 afgiftsfritagelse efter de regler, som skatteministeren fastsætter i medfør  

 af lovens § 3, stk 3, er opfyldt, samt om, hvorvidt køretøjet efter  

 genopbygningen eller ombygning kan betragtes som identisk med et tidligere  

 afgiftsberigtiget køretøj, eller om køretøjet skal afgiftsberigtiges efter  

 registreringsafgiftsloven, 2. spørgsmål om, hvorvidt der kan tilstås  

 afgiftsfritagelse eller -nedsættelse efter § 2, stk 1, § 5, stk 1-2 og § 6,  

 stk 1, nr 1 og 3-7, 3. spørgsmål om, hvorvidt der for et køretøj  

 foreligger en anmeldt standardpris, jf lovens § 9, stk 1.
Hæftelse for afgiften i særlige tilfælde Efter lovens § 30, stk 1-2, kan krav om betaling af registreringsafgift i  

 nedennævnte tilfælde gøres gældende mod en anden end den, der efter lovens  

 almindelige bestemmelser hæfter for afgiften.
 Er et køretøj, der efter foretagen reparation eller ombygning ikke kan  

 betragtes som identisk med et tidligere afgiftsberigtiget køretøj, blevet  

 registreret eller omregistreret til ny ejer, uden at afgiften er betalt, kan  

 krav om betaling af det afgiftsbeløb, som skulle have været betalt ved første  

 registrering eller første registrering af ejerskifte efter reparationen eller  

 ombygningen, gøres gældende mod den, der har foretaget reparationen eller  

 ombygningen.
 Er et køretøj, der er indført som brugt, blevet registreret, uden at  

 afgiften er betalt, kan krav om betaling af afgiftsbeløbet gøres gældende mod  

 den, som med henblik på køretøjets registrering har afsat køretøjet til den,  

 i hvis navn det første gang er registreret.
Straffebestemmelser Med bøde straffes den, der forsætligt eller groft uagtsomt afgiver  

 urigtige eller vildledende oplysninger eller fortier oplysninger til brug for  

 afgiftskontrollen, eller som overtræder visse udtrykkeligt nævnte  

 lovbestemmelser og forskrifter, der er udstedt i medfør af loven om  

 registreringsafgift af motorkøretøjer mv.
 Straffen kan stige til hæfte eller fængsel indtil 2 år, hvis overtrædelsen  

 er begået med forsæt til afgiftsunddragelse.
 For overtrædelser, som begås af aktieselskaber, andelsselskaber eller  

 lignende, kan der pålægges selskabet som sådant bødeansvar.
Bilag 2 Fortegnelse over blanketter mv Anvendelse Blanketnavn Blanket nr Registrering Registreringsanmeldelse om afgiftsberigti- af virksom- gelse af køretøjer K 30 heder Registreringsbevis for registrering efter lov om registreringsafgift  

 af motorkøre- tøjer mv K 31 Afregning Afgiftsangivelse om afgiftsberigtigelse K 2 af afgift Specifikation 1 til afgiftsangivelse K 3 Specifikation 2 til  

 afgiftsangivelse K 4 Meddelelse om regulering af registrerings- afgift K 5  

 Tabel til beregning af afgift af køretøjer K 57 Anmeldelse Afgiftsberigtigelse K 1 Tillæg til anmeldelse om  

 afgiftsberigti- gelse K 53 Turistbusser m fl med 20% afgift K 7 Hyrevogne med  

 20% afgift K 8 Frigivelse af hyrevogne med 20% afgift K 9 Entreprenørattest  

 om afgiftsfritagelse for rutebiler, der uden ekspedition hos told- væsenet  

 kan registreres ved motorkontorerne/ Centralregistreret med gule nummerplader  

 K 15 Væsentlige ændringer ved motorkøretøj Reparation/ombygning af køretøj K  

 33 Standardpris for motorkøretøj K 35 Vurdering af køretøj K 52 Ansøgning Afgiftsfritagelse K 6 Afgiftsfritagelse af hyrevogn K 16  

 Betaling af afgift med 1 % om måneden (dansk tekst) K 10 Betaling af afgift  

 med 1 % om måneden (engelsk tekst) K 10 E Bortkommet tolddokument  

 (Erstatningattest) K 34 Oprindelses- Certifikat om afgiftsberigtigelse- dokument afgiftsfritagelse (fabriksnyt køretøj) K 20 Certifikat om  

 afgiftsberigtigelse - afgiftsfritagelse (fabriksnyt chassis) K 21 Erklæring  

 om opbygning her i landet af køretøj K 22 Attest Afgiftsattest om afgiftsberigtigelse K 11 Erstatnings-afgiftsattest  

 K 11 e Toldattest om afgiftsfritagelse K 12 Erstatnings-toldattest K 12 e  

 Toldattest om afgiftsberigtigelse K 13 Erstatnings-toldattest K 13 e  

 Tilladelse/Toldattest om udlændinges berig- tigelse af registreringsafgift  

 ved betaling af månedsafgift K 14 Forespørgs- Forespørgsel om registreringsafgift af ler motorkøretøj (nypris) K 51 Orienterin- Midlertidig indførsel og benyttelse af ger mv personmotorkøretøjer Ø 192 Indførsel af brugte personmotorkøretøjer  

 som flyttegods fra andre lande end EF-lande Ø 196 Bestemmelserne for  

 indførsel af person- motorkøretøjer, undtagen som flyttegods Ø 197 Indførsel  

 af brugte personmotorkøretøjer som flyttegods fra andre EF-lande Ø 198  

 Meddelelse af marts 1982, F 2331/82, til ejere af hyrevogne, om  

 registreringsafgift af hyrevogne, der overgår til anden an- vendelse  

 Meddelelse af februr 1985, F 847/85, til autoreparatører m fl om genopbygning  

 af motorkøretøjer efter tæringsskade, slitage mm Afgiftsvejledning om last-  

 og varebiler til godsbefordring, K 56 Forord-Standardpriser  

 Forord-Fortegnelse Forord-Fortegnelse, last- og varemotorkøretøjer. -O- De  

 nævnte blanketter mv udleveres gratis til publikum.
Anmeldelse, K 1, skal dog  

 købes i boghandelen (Barfod & I Chr Petersen A/S, blanket nr 576).
De i parentes anførte numre henviser til Barfod & I Chr  

 Petersen-blanketter, der af virksomheden skal købes i boghandelen.
De øvrige  

 blanketter udleveres til virksomheden af toldvæsenet.
