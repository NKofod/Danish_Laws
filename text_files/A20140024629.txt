Bekendtgørelse af lov om provision af visse lån optaget med statsgaranti Herved bekendtgøres lov nr. 1080 af 22. december 1993 om provision af visse lån optaget med statsgaranti med de ændringer, der følger af § 33 i lov nr. 485 af 1. juli 1998.
§ 1. Af lån, der af helt eller delvis statsejede aktieselskaber, offentlige erhvervsdrivende fonde og selvstændige offentlige virksomheder er eller vil blive optaget med statsgaranti, betales til statskassen en årlig garantiprovision.
Provisionen udgør 0,15 pct. af de pågældende låns restgæld ultimo året før og opkræves for eksisterende låns vedkommende første gang i 1994 beregnet af ultimorestgæld 1993.
 Stk. 2. Finansministeren kan fritage lånearrangementer fra forpligtelsen til at betale garantiprovision.
 § 2. Loven træder i kraft den 1. januar 1994.
 Lov nr. 485 af 1. juli 1998 om den selvstændige offentlige virksomhed DSB og om DSB S-tog A/S1) indeholder følgende ikrafttrædelsesbestemmelse:
§ 23. Loven træder i kraft dagen efter bekendtgørelsen i Lovtidende, jf. dog stk. 2.2) Stk. 2. (Udelades).
 Stk. 3. (Udelades).
Finansministeriet, den 10. marts 2014 Bjarne Corydon / Nikolaj Stenfalk 1) Lovændringen vedrører § 1, stk. 1, 1. pkt.
 2) Bekendtgjort i Lovtidende den 2. juli 1998.
