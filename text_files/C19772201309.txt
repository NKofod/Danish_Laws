(Tompladscirkulære) På baggrund af ønsket om at give videregående uddannelsestilbud af  

 forskellig art til så mange interesserede som muligt ved udnyttelse af  

 tilstedeværende ressourcer, har undervisningsministeriet besluttet, at der  

 ved de videregående uddannelsesinstitutioner kan gives tilbud om deltagelse i  

 enkeltkurser.
Disse kurser skal i princippet stå åbne for hele  befolkningen.
I.
Betingelsen for at tilbyde enkeltkurser er :
 Enkeltkursusordningen kan således ikke begrunde oprettelse af nye eller  

 flere hold.
 Enkeltkursusstuderende optages uden for de maksimale optagelsestal , der  

 fastsættes i henhold til lov om adgangsregulering ved de videregående  

 uddannelser.
 Hvis en institution ikke kan optage samtlige ansøgere til et enkelt  

 kursus, optages ansøgerne i tilmeldingsrækkefølge.
II.
Hvem kan optages som enkeltkursusstuderende.
 Enkeltkurser står i princippet åbne for hele befolkningen.
 De enkeltkursusstuderende behøver ikke at opfylde de betingelser for  

 adgang til uddannelserne ved de videregående uddannelsesinstitutioner, der er  

 angivet i bekendtgørelserne for de enkelte uddannelser, men den studerende  

 skal være fyldt 18 år inden den 1. i den måned, hvor undervisningen begynder.
 Uddannelsesinstitutionen beskriver for det enkelte kursus de  

 forudsætninger, der er lagt til grund ved undervisningens tilrettelæggelse.
III.
Eksamen eller anden form for faglig vurdering .
 De enkeltkursusstuderende har ret - men ikke pligt - til at deltage i  

 prøver eller anden faglig vurdering, der hører til det kursus, de deltager i.  

 Prøven eller den faglige vurdering kan kun finde sted på de tidspunkter, der  

 er fastsat for de øvrige deltagere i kurset.
 Den enkeltkursusstuderende har krav på bevis for bestået prøve eller anden  

 faglig vurdering, ligesom den enkeltkursusstuderende, hvis der er mødepligt  

 på et kursus, har krav på bevis for tilstrækkelig tilstedeværelse.
 Uddannelsesinstitutionerne anmodes i øvrigt om at overveje mulighederne  

 for udstedelse af tilstedeværelsesbeviser for deltagelse i kurser, hvortil  

 der ikke er mødepligt.
 Der gælder de samme begrænsninger for enkeltkursusstuderende som for  

 ordinære studerende med hensyn til det antal gange man kan få undervisning,  

 gå til prøve eller deltage i anden form for faglig vurdering.
IV.
Omfanget af de kurser den enkeltkursusstuderende kan deltage i.
 En enkeltkursusstuderende kan i det enkelte semester ikke deltage i kurser  

 i et omfang, der er så stort, at der bliver tale om en reel omgåelse af  

 begrænsningen i adgangen til de sammenhængende uddannelser.
V.
Enkeltkursusstuderende er ikke stemmeberettigede eller valgbare  til  

 de styrende organer ved institutionen.
VI.
Det påhviler den enkelte institution selv at formidle information om  

 de kurser, institutionen tilbyder som enkeltkurser.
Efter hvert semesters/undervisningsårs begyndelse indsendes indberetning  

 om antallet af ansøgere til og optagne på de tilbudte enkeltkurser.
Endelig  

 afgives efter semesterets/undervisningsårets afslutning indberetning om  

 forløbet af enkeltkursusordningen i det pågældende semester/undervisningsår.
