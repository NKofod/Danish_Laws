Bekendtgørelse om ændring af bekendtgørelse om mulighed for midlertidig fravigelse af regler om møder i menighedsråd, provsti- og budgetudvalg m.v. samt møder i forbindelse med valg til menighedsråd som led i håndtering af Coronavirussygdom (COVID-19) § 1 I bekendtgørelse nr. 373 af 5. april 2020 om mulighed for midlertidig fravigelse af regler om møder i menighedsråd, provsti- og budgetudvalg m.v. samt møder i forbindelse med valg til menighedsråd som led i håndtering af Coronavirussygdom (COVID-19), foretages følgende ændringer:
 1. § 10, 1. pkt., affattes således:
»Under henvisning til de i § 2 nævnte tilfælde fraviges bestemmelsen i lov om valg til menighedsråd § 5 a, stk. 1, 1. pkt., sådan at menighedsrådet afholder et offentligt orienteringsmøde senest fredag den 21. august 2020.« 2. I § 10 indsættes som stk. 2:
»Stk. 2. Under henvisning til de i § 2 nævnte tilfælde fraviges bestemmelsen i lov om valg til menighedsråd § 5 a, stk. 2, 1. pkt., sådan at menighedsrådet senest 2 uger inden orienteringsmødet skal bekendtgøre tid og sted for mødet ved de faste gudstjenester, på sognets hjemmeside og i de stedlige dagblade eller lokalaviser.« 3. § 11, stk. 2, affattes således:
»Stk. 2. Bekendtgørelsen ophæves den 1. juli 2020. Bekendtgørelsens §§ 1, 2, 10 og 11 finder dog fortsat anvendelse til og med den 24. august 2020.« § 2 Bekendtgørelsen træder i kraft ved bekendtgørelse i Lovtidende.
