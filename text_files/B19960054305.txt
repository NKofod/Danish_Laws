 I medfør af til § 59, stk. 5, og § 73, stk. 5, i lov om arbejdsformidling  

 og arbejdsløshedsforsikring m.v., jf. lovbekendtgørelse nr. 29 af 23. januar  

 1996, fastsættes efter forhandling med Landsarbejdsrådet:
§ 1.  Når et fuldtidsforsikret medlem i de forudgående  

 12 uger/3 måneder før tidspunktet for tilmeldingen til Arbejdsformidlingen og  

 anmodningen om dagpenge (opgørelsestidspunktet) sammenlagt har haft lønnet  

 arbejdet af større omfang end svarende til fagets normale arbejdstid, skal  

 alle overskydende timer overføres. 12 uger/3 månedersperioden forlænges kun  

 med perioder, hvor medlemmet har været i konflikt.
Medlemmet vil ikke være  

 dagpengeberettiget, før de overskydende timer er opbrugt eller bortfaldet,  

 jf. § 7.
Stk. 2.  For et medlem, der umiddelbart før opgørelsen  

 af overskydende timer har haft mindst 3 hele sammenhængende  

 månedslønsperioder eller mindst 12/6 hele sammenhængende lønperioder for  

 henholdsvis uge- og 14-dages lønnede, er opgørelsestidspunktet udgangen af  

 den sidste lønperiode, hvis medlemmet tilmelder sig Arbejdsformidlingen og  

 anmoder om dagpenge i den uge, hvor lønperioden slutter, eller tilmelder sig  

 i den følgende uge, og den senere tilmelding alene skyldes, Opgørelsesperioden er i dette tilfælde for månedslønnede de seneste 3  

 lønperioder og for uge- henholdsvis 14-dages lønnede de seneste 12  

 henholdsvis 6 lønperioder.
 Stk. 3.  Såfremt betingelserne i § 1, stk. 2, ikke er  

 opfyldt, er opgørelsestidspunktet udgangen af den uge, der ligger umiddelbart  

 før medlemmets tilmelding til Arbejdsformidlingen og anmodning om dagpenge.  

 Opgørelsesperioden er i dette tilfælde højst 12 hele kalenderuger.
Stk. 4.  I tilfælde, hvor medlemmet i opgørelsesperioden  

 samtidig eller i forlængelse af hinanden har modtaget både månedsløn og  

 uge-/14 dages løn, er opgørelsestidspunktet udgangen af den uge, der ligger  

 umiddelbart før medlemmets tilmelding til Arbejdsformidlingen og anmodning om  

 dagpenge.
Opgørelsesperioden er i dette tilfælde højst 12 hele kalenderuger.
 Stk. 5.  Har medlemmet i opgørelsesperioden fået kontant  

 dækning for et antal timer uden at have haft arbejde, medregnes disse timer i  

 opgørelsen ved beregningen af beskæftigelsens omfang.
§ 2.  Hvis der inden for 12 uger/3 måneder fra  

 opgørelsestidspunktet skal foretages en ny opgørelse, jf. § 1, opgøres kun  

 overskydende timer efter det sidste opgørelsestidspunkt.
Medlemmet vil  

 herefter ikke være dagpengeberettiget, før samtlige overskydende timer er  

 opbrugt eller bortfaldet.
 § 3.  Når overskydende timer i en uge kan henføres til  

 tidligere uger, hvor medlemmets arbejdstid som led i en turnusordning har  

 været mindre end fagets normale arbejdstid eller den i øvrigt aftalte  

 arbejdstid for medlemmet, skal der ikke ske overførsel af overskydende timer.
 § 4.  Reglerne om overførsel af overskydende timer  

 finder tilsvarende anvendelse for et deltidsforsikret medlem, der har haft  

 lønnet arbejde af større omfang end svarende til en ugentlig arbejdstid på 30  

 timer i de forudgående 12 uger/3 måneder før opgørelsestidspunktet.
 § 5.  Hvis et medlems arbejdstid ikke eller kun  

 vanskeligt kan kontrolleres, skal nettoindtægten fra arbejdet ved opgørelsen  

 af overskydende timer omregnes til timer med den til enhver tid gældende  

 omregningssats.
Stk. 2.  For medlemmer, der skal have opgjort  

 overskydende timer på grundlag af Stk. 3.  Omregnede timer, der i den i stk. 2, litra a,  

 omhandlede periode overstiger 780 timer, i den i stk. 2, litra b, omhandlede  

 periode overstiger 720 timer, eller i den i stk. 2, litra c, omhandlede  

 periode overstiger 60 timer gange antallet af uger i opgørelsesprioden,  

 medtages ikke i opgørelsen af overskydende timer.
 Stk. 4.  Ved nettoindtægt forstås medlemmets indtægt  

 efter fradrag for dokumenterede nødvendige udgifter, der i henhold til  

 gældende skatteregler kan fradrages indtægten før skatteberegning.
 Stk. 5.  Den af skattemyndighederne fastsatte  

 skattepligtige værdi af fri kost, logi, bil, telefon m.v., medtages i  

 opgørelsen af nettoindtægten.
Stk. 6.  Hvis indtægten ikke er kendt på tidspunktet for  

 arbejdets udførelse, foretages en foreløbig opgørelse på baggrund af  

 medlemmets oplysninger om tidsforbruget ved arbejdets udførelse.
Når  

 indtægten kendes, skal der foretages omregning efter stk. 1-5. Det omregnede  

 timetal indgår i den endelige opgørelse af overskydende timer.
 § 6.  Har et medlem drevet selvstændig virksomhed i  

 væsentligt omfang og samtidig haft lønnet arbejde, skal løntimerne fra de  

 forudgående 12 uger/3 måneder før ophøret med den selvstændige virksomhed  

 overføres, medmindre lønarbejdet har en sådan tilknytning til den  

 selvstændige virksomhed, at lønindtægten efter de gældende regler vil kunne  

 medregnes i beregningsgrundlaget for den selvstændige virksomhed.
 § 7.  Overskydende timer kan opbruges i uger, hvor et  

 medlem helt eller delvist er uden beskæftigelse, holder fri for egen regning  

 eller afspadserer.
Stk. 2.  Et fuldtidsforsikret medlem vil i en uge kunne  

 opbruge overskydende timer op til fagets normale ugentlige arbejdstid.
Selv  

 om fagets normale ugentlige arbejdstid har været under 37 timer, vil  

 medlemmet efter dette ansættelsesforholds ophør kunne opbruge 37 timer om  

 ugen.
 Stk. 3.  Et deltidsforsikret medlem vil i en uge alene  

 kunne opbruge overskydende timer op til medlemmets gennemsnitlige ugentlige  

 arbejdstid.
Stk. 4.  Overskydende timer kan ikke opbruges i  

 perioder, hvor medlemmets dagpengekort er belagt som følge af, at medlemmet  

 har modtaget kontant dækning eller har været i konflikt.
Overskydende timer  

 kan endvidere ikke opbruges i perioder, hvor medlemmet i henhold til  

 arbejdsløshedsforsikringslovens § 63 og/eller § 87 er udelukket fra at  

 modtage arbejdsløshedsdagpenge.
 Stk. 5.  Overskydende timer bortfalder, hvis de ikke er  

 opbrugt inden 9 måneder fra opgørelsestidspunktet.
 § 8.  Der udarbejdes en vejledning til  

 bekendtgørelsen.
 § 9.  Bekendtgørelsen træder i kraft den 1. juli 1996.
 Stk. 2.  Samtidig ophæves følgende retsforskrifter:
