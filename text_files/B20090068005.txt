Bekendtgørelse om ændring af bekendtgørelse om beskæftigelseskrav og dagpengeperiode § 1 I bekendtgørelse nr. 1616 af 13. december 2006 om beskæftigelseskrav og dagpengeperiode, som ændret ved bekendtgørelse nr. 751 af 22. juni 2007, foretages efter forhandling med Beskæftigelsesrådet følgende ændringer:
 1. Indledningen affattes således:
»I medfør af § 53, stk. 9, § 55, stk. 5, § 74 d, stk. 2, og § 95 i lov om arbejdsløshedsforsikring m.v., jf. lovbekendtgørelse nr. 975 af 26. september 2008, fastsættes efter forhandling med Beskæftigelsesrådet:« 2. § 5, stk. 3, nr. 3 og 4, affattes således:
»3) der til uddannelsen, jf. stk. 1, er modtaget voksenuddannelsesstøtte efter lov om statens voksenuddannelsesstøtte eller uddannelsesydelse efter lovens kapitel 9 b, 4) praktikken, jf. stk. 2, indgår i en uddannelse, hvortil der er modtaget voksenuddannelsesstøtte efter lov om statens voksenuddannelsesstøtte eller uddannelsesydelse efter lovens kapitel 9 b, eller« 3. § 7, stk. 1, nr. 3-5, ophæves og i stedet indsættes:
»3) får udbetalt uddannelsesydelse efter lovens kapitel 9 b, 4) som ledig og dagpengeberettiget får voksenuddannelsesstøtte efter den før 1. august 2009 gældende lov om statens voksenuddannelsesstøtte, 5) som ledig og dagpengeberettiget får udbetalt godtgørelse for tab af arbejdsmulighed efter den før 1. august 2009 gældende lov om godtgørelse ved deltagelse i erhvervsrettet voksen- og efteruddannelse, eller 6) deltager i tilbud efter kapitel 10-12 i lov om en aktiv beskæftigelsesindsats.« 4. § 9, stk. 1, nr. 16-18, ophæves og i stedet indsættes:
»16) perioder, hvor medlemmet får udbetalt uddannelsesydelse efter lovens kapitel 9 b, 17) perioder, hvor medlemmet får voksenuddannelsesstøtte efter reglerne for ledige i henhold til den før 1. august 2009 gældende lov om statens voksenuddannelsesstøtte, 18) perioder, hvor medlemmet får godtgørelse for tab af arbejdsmulighed efter reglerne for ledige i henhold til den før 1. august 2009 gældende lov om godtgørelse ved deltagelse i erhvervsrettet voksen- og efteruddannelse, og 19) perioder, hvor medlemmet modtager ydelser, der træder i stedet for dagpenge, jf. lovens § 55, stk. 3.« 5. I § 11, stk. 2, indsættes efter nr. 6 som nye numre:
 »7) Perioder, hvor et medlem efter eget valg deltager i studie- eller kompetencegivende uddannelse på ordinære vilkår, og som ligger forud for, at medlemmet fylder 25 år, jf. dog stk. 4.
8) Perioder, hvor et medlem på baggrund af et udannelsespålæg deltager i studie- eller kompetencegivende uddannelse på ordinære vilkår, og som ligger forud for, at medlemmet fylder 30 år, jf. dog stk. 4.« 6. I § 11 indsættes efter stk. 3 som nyt stykke:
»Stk. 4. Det er en betingelse for at forlænge referenceperioden i henhold til stk. 2, nr. 7 og 8, at medlemmet har været studieaktiv under uddannelsen.
Perioder af uddannelsen, hvor medlemmet har modtaget dagpenge, uddannelsesydelse eller andre forsørgelsesydelser fra a-kassen, eller som er givet som tilbud efter lov om en aktiv beskæftigelsesindsats, kan ikke forlænge referenceperioden.« 7. I § 13, stk. 2, ændres »xx af yy 2006« til: »1540 af 20. december 2006«.
§ 2 Bekendtgørelsen træder i kraft den 1. august 2009.
