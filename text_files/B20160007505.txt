Bekendtgørelse om ændring af bekendtgørelse om håndtering af udvindingsaffald (Ophævelse af krav til landskabshensyn ved retablering) § 1 I bekendtgørelse nr. 1150 af 28. november 2012 om håndtering af udvindingsaffald, foretages følgende ændring:
 1. Indledningen affattes således:
»I medfør af § 7, stk. 1, nr. 3, § 7 a, stk. 1, § 19, stk. 5, § 35, stk. 2, § 37 b, stk. 2 og 3, § 37 c, § 39, stk. 3 og 4, § 39 b, stk. 2, § 41 a, stk. 3-5, § 41 b, stk. 4, § 44, stk. 1, § 46 a, § 73, stk. 1, § 74, stk. 2, § 79, stk. 1 og 3, § 79 c, stk. 1, nr. 2, og § 110, stk. 3, i lov om miljøbeskyttelse, jf. lovbekendtgørelse nr. 1317 af 19. november 2015, fastsættes:« 2. § 3, nr. 19, affattes således:
»Retablering: Behandling af det landområde, der påvirkes af et affaldsanlæg på en sådan måde, at det bringes tilbage til en tilfredsstillende tilstand med hensyn til bl.a. jordbundskvalitet, dyre- og planteliv, habitatområder, ferskvandssystemer og anvendelsesmuligheder.« § 2 Bekendtgørelsen træder i kraft den 30. januar 2016.
