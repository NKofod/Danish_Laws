 Kommentarer m.v.:
 Fortolkning af arbejdsløshedsforsikringslovens § 116, stk. 3, hvorefter  

 efterlevende ægtefæller og andre arveberettigede til efterlønsmodtagere, der  

 er afgået ved døden efter 1. januar 1986, kan søge om efterregulering af  

 efterlønnen.
--------------------------------------------------------------------- Meddelelse om afgørelsen:
 Arbejdsministeriets departement har meddelt direktoratet, at  

 arbejdsløshedsforsikringslovens § 116, stk. 3, hvorefter »efterbetaling  

 sker efter personlig ansøgning fra medlemmet«, er indsat i loven for at  

 afskære efterladte til efterlønsmodtagere, som var afgået ved døden i  

 perioden 1. januar 1983 til 1. januar 1986, fra at kunne søge.
 I en konkret sag har direktoratet derfor tilkendegivet, at en efterlevende  

 ægtefælle til en efterlønsmodtager, der er afgået ved døden i 1986, kan få  

 efterreguleret efterlønnen, hvis lovens øvrige betingelser er opfyldt.
 P.D.V.
Vibeke Dalbro kontorchef /Ole Poul Pedersen fm.
