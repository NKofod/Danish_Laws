Fremsat den 6. oktober 2005 af familie‑ og forbrugerminister  

 (Lars Barfoed) Forslag til lov  

 om markedsføring Kapitel 1 Lovens formål og anvendelsesområde God markedsføringsskik § 1.  

  

 Erhvervsdrivende  

 omfattet af denne lov skal udvise god markedsføringsskik under hensyntagen  

 til  

 forbrugerne, erhvervsdrivende og almene samfundsinteresser.
Anvendelsesområde § 2. Loven  

 finder anvendelse på privat erhvervsvirksomhed, samt på offentlig virksomhed  

 i  

 det omfang, der udbydes varer og tjenesteydelser på markedet.
 Stk. 2.  

  

 §§ 1, 3 og § 11,  

 stk. 3 og 5, nr. 1, finder ikke anvendelse på virksomheder omfattet af lov om  

 finansiel virksomhed, i det omfang økonomi- og erhvervsministeren har udstedt  

 regler på de pågældende områder.
 Stk. 3. § 11, stk. 2 og 4, og §§ 13-14 finder ikke anvendelse på  

 virksomheder omfattet af lov om finansiel virksomhed.
Kapitel 2 Generelle regler om adfærd på markedet Vildledning, nedsættende omtale mv.
 § 3.  

  

 Der  

 må ikke anvendes urigtige, vildledende eller urimeligt mangelfulde  

 angivelser,  

 som er egnet til at påvirke efterspørgsel eller udbud af varer, fast ejendom  

 og  

 andre formuegoder samt arbejds- og tjenesteydelser.
 Stk. 2.  

  

 Bestemmelsen i  

 stk. 1 gælder også angivelser, der på grund af deres form, eller fordi de  

 angår  

 uvedkommende forhold, er utilbørlige over for andre erhvervsdrivende eller  

 forbrugere.
 Stk. 3.  

  

 Der må ikke  

 anvendes vildledende fremgangsmåder af lignende betydning for efterspørgsel  

 og  

 udbud som angivet i stk. 1 eller fremgangsmåder af tilsvarende betydning,  

 såfremt  

 de på grund af deres særlige form, eller fordi de inddrager uvedkommende  

 forhold, er utilbørlige over for andre erhvervsdrivende eller forbrugere.
 Stk. 4.  

  

 Rigtigheden af  

 angivelser om faktiske forhold skal kunne dokumenteres.
Reklameidentifikation § 4.  

  

 En  

 reklame skal fremstå således, at den klart vil blive opfattet som en reklame  

 uanset dens form og uanset i hvilket medium, den bringes.
Sammenlignende reklame § 5.  

  

 Sammenlignende reklame omfatter enhver reklame, som direkte eller indirekte  

 henviser til en konkurrent eller til varer eller tjenesteydelser, som udbydes  

 af en konkurrent.
Stk. 2.  

  

 Sammenlignende  

 reklame, jf. stk. 1, er tilladt efter denne lov, når sammenligningen 1)  

 	  

 ikke er vildledende, 2)  

 	  

 angår varer eller  

 tjenesteydelser, der opfylder samme behov eller tjener samme formål, 3)  

 	  

 er objektiv og  

 sammenligner en eller flere konkrete og relevante egenskaber, der kan  

 dokumenteres,  

 og som er repræsentative for disse varer eller tjenesteydelser, herunder  

 prisen, 4)  

 	  

 ikke skaber  

 forveksling på markedet mellem annoncøren og en konkurrent eller mellem  

 annoncørens  

 og en konkurrents varemærker, firmanavne, andre karakteristiske kendetegn,  

 varer eller tjenesteydelser, 5)  

 	  

 ikke miskrediterer  

 eller nedvurderer en konkurrents varemærker, firmanavne, andre  

 karakteristiske  

 kendetegn, varer, tjenesteydelser, aktiviteter eller øvrige forhold, 6)  

 	  

 for produkter med  

 oprindelsesbetegnelse i hvert enkelt tilfælde vedrører produkter med samme  

 betegnelse, 7)  

 	  

 ikke drager  

 utilbørlig fordel af den anseelse, der er knyttet til en konkurrents  

 varemærke,  

 firmanavn eller andre karakteristiske kendetegn, eller af konkurrerende  

 produkters oprindelsesbetegnelser og 8)  

 	  

 ikke fremstiller en  

 vare eller tjenesteydelse som en imitation eller en kopi af en vare eller  

 tjenesteydelse,  

 der er dækket af et beskyttet varemærke eller firmanavn.
Stk. 3.  

  

 I enhver  

 sammenlignende reklame, som indeholder særtilbud, skal det klart fremgå,  

 hvornår  

 tilbudet ophører eller efter omstændighederne, at tilbudet kun gælder, så  

 længe  

 de pågældende varer og tjenesteydelser er til rådighed.
Gælder særtilbudet  

 endnu ikke, skal det tillige oplyses, hvornår perioden for den særlige pris  

 eller for andre særlige betingelser begynder.
Uanmodet henvendelse til bestemte aftagere § 6.  

  

 En  

 erhvervsdrivende må ikke rette henvendelse til nogen ved brug af elektronisk  

 post, et automatisk opkaldssystem eller telefax med henblik på afsætning af  

 varer, fast ejendom og andre formuegoder samt arbejds- og tjenesteydelser,  

 medmindre den pågældende forudgående har anmodet om det.
Stk. 2.  

  

 Uanset stk. 1  

 kan en erhvervsdrivende, der fra en kunde har modtaget dennes elektroniske  

 adresse i forbindelse med salg af en vare eller en tjenesteydelse,  

 markedsføre  

 egne tilsvarende produkter eller tjenesteydelser til kunden ved elektronisk  

 post.
Dette forudsætter dog, at kunden har mulighed for let og gebyrfrit at  

 frabede sig dette både i forbindelse med afgivelsen af adressen til den  

 erhvervsdrivende og ved efterfølgende henvendelser.
Stk. 3.  

  

 En  

 erhvervsdrivende må ikke rette henvendelse til en bestemt fysisk person ved  

 brug af andre midler til fjernkommunikation med henblik på afsætning som  

 nævnt  

 i stk. 1, hvis den pågældende over for den erhvervsdrivende har frabedt sig  

 dette, hvis det fremgår af en fortegnelse, som udarbejdes af Det Centrale  

 Personregister (CPR) hvert kvartal, at den pågældende har frabedt sig  

 henvendelser, der sker i sådant markedsføringsøjemed, eller hvis den  

 erhvervsdrivende ved undersøgelse i CPR er blevet bekendt med, at den  

 pågældende har frabedt sig sådanne henvendelser.
Ved telefonisk henvendelse  

 til  

 forbrugere gælder endvidere reglerne om uanmodet henvendelse i lov om visse  

 forbrugeraftaler.
 Stk. 4.  

  

 Stk. 3 gælder  

 ikke, hvis den pågældende person forudgående har anmodet om henvendelsen fra  

 den erhvervsdrivende.
Stk. 5.  

  

 Første gang en  

 erhvervsdrivende retter henvendelse som nævnt i stk. 3 til en bestemt fysisk  

 person, der ikke er anført i fortegnelsen fra CPR, skal den erhvervsdrivende  

 tydeligt og på en forståelig måde oplyse om retten til at frabede sig  

 henvendelser som nævnt i stk. 3 fra den erhvervsdrivende.
Den pågældende skal  

 samtidig gives adgang til på en nem måde at frabede sig sådanne henvendelser.
 Stk. 6.  

  

 Der må ikke  

 kræves betaling for at modtage eller notere meddelelser om, at en anmodning  

 efter stk. 1 tilbagekaldes, eller at henvendelser som nævnt i stk. 3  

 frabedes.
 Stk. 7.  

  

 Ministeren for  

 familie- og forbrugeranliggender kan fastsætte nærmere regler om den  

 erhvervsdrivendes  

 informationspligt efter stk. 5 og om pligten til at give adgang til at  

 frabede  

 sig henvendelser som nævnt i stk. 3.
Vejledning § 7.  

  

 Ved  

 tilbuds afgivelse, ved indgåelse af aftale eller efter omstændighederne på  

 leveringstidspunktet skal der gives en efter formuegodets eller ydelsens art  

 forsvarlig vejledning, når denne er af betydning for bedømmelsen af godets  

 eller ydelsens karakter eller egenskaber, herunder især brugsegenskaber,  

 holdbarhed, farlighed og vedligeholdelsesmulighed.
Kapitel 3 Forbrugerbeskyttelse Markedsføring rettet mod børn og unge § 8.  

  

 Markedsføring  

 rettet mod børn og unge skal være udformet med særlig hensyntagen til børn og  

 unges naturlige godtroenhed, manglende erfaring og kritisk sans, som  

 bevirker,  

 at de er lette at påvirke og nemme at præge.
 Stk. 2.  

  

 Markedsføring  

 rettet mod børn og unge må ikke direkte eller indirekte opfordre til vold,  

 anvendelse af rusmidler eller anden farlig eller hensynsløs adfærd eller på  

 utilbørlig måde benytte sig af vold,  

 frygt eller overtro som virkemidler.
Salgsfremmende foranstaltninger § 9.  

  

 En salgsfremmende foranstaltning skal markedsføres således, at  

 tilbudsbetingelserne er klare og let tilgængelige for forbrugeren, og værdien  

 af eventuelle tillægsydelser klart er oplyst.
Garanti § 10.  

  

 Overfor forbrugere må erklæring om ydelse af garanti eller lignende kun  

 anvendes, såfremt erklæringen giver modtageren en væsentlig bedre  

 retsstilling end den, modtageren har efter lovgivningen.
Stk. 2.  

  

 Ydes der garanti, skal den erhvervsdrivende på klar og tydelig måde informere  

 forbrugeren om dens indhold og give de oplysninger, der er nødvendige for at  

 gøre garantien gældende.
Endvidere skal den erhvervsdrivende på en klar og  

 tydelig måde oplyse, at forbrugerens ufravigelige rettigheder efter  

 lovgivningen ikke berøres af garantien.
Efter anmodning skal den  

 erhvervsdrivende udlevere garantien skriftligt.
Skriftlige garantier skal  

 være affattet på dansk.
Prisoplysninger § 11.  

  

 Ved erhvervsmæssigt udbud af varer til  

 forbrugerne, dog ikke salg af varer ved auktionssalg, skal der ved mærkning,  

 skiltning eller på anden måde tydeligt oplyses om  

 den samlede pris for varen  

 inklusive gebyrer, omkostninger, moms og alle andre afgifter.
Afgifter eller  

 omkostninger, som den erhvervsdrivende ikke er forpligtet til at opkræve  

 direkte hos forbrugerne, er ikke omfattet af 1. pkt., men skal oplyses  

 særskilt.
Hvor varer udbydes  

 elektronisk til forbrugerne med mulighed for bestilling, finder 1. og 2.  

 pkt. tilsvarende anvendelse.
Stk. 2.  

  

 Stk. 1, 1. og 2. pkt. finder tilsvarende  

 anvendelse ved erhvervsmæssigt udbud af tjenesteydelser til forbrugerne fra  

 fast forretningssted, samt når tjenesteydelsen udbydes elektronisk til  

 forbrugerne med mulighed for bestilling.
Hvor det  

 ikke er muligt at oplyse den samlede pris for tjenesteydelsen, skal  

 grundlaget  

 for beregningen af prisen oplyses, såfremt dette vil gøre det muligt for  

 forbrugerne selv at beregne den endelige pris.  

 Er det på grund af mængden af udbudte tjenesteydelser ikke muligt  

 at angive prisen eller beregningsgrundlaget for dem alle, skal prisen eller  

 beregningsgrundlaget anføres for et relevant og repræsentativt udvalg.
Stk. 3.  

  

 Når der ved annoncering eller på anden måde i  

 markedsføringsmateriale oplyses om prisen for varer eller tjenesteydelser,  

 skal  

 oplysningerne opfylde kravene i stk. 1 eller 2, § 12 samt de i medfør af stk.  

 5  

 fastsatte regler.  

 Såfremt en fabrikant, importør eller grossist i  

 annoncer, i reklamer eller på anden måde foreslår en pris for videresalg til  

 forbrugerne, skal det udtrykkeligt angives, at prisen er vejledende.  

 1. pkt. finder tilsvarende anvendelse for  

 mundtlige prisoplysninger Stk. 4.  

  

 Når en tjenesteydelse er udført efter regning,  

 skal der på forbrugerens begæring tilstilles denne en specificeret regning,  

 der  

 sætter forbrugeren i stand til at kontrollere prisen for de varer og  

 tjenesteydelser, der indgår i ydelsen.
Stk. 5.  

  

 Ministeren for familie- og forbrugeranliggender  

 kan efter forhandling med vedkommende minister samt repræsentanter for  

 forbrugerne  

 og relevante erhvervsorganisationer fastsætte regler om 1)  

 	  

 særregler om og  

 undtagelser fra stk. 1-4, herunder regler om oplysninger i forbindelse med  

 ydelse af kredit, 2)  

 	  

 fremgangsmåden ved  

 meddelelse af prisoplysninger og om begrænsning i mængden af oplysninger, der  

 gives, 3)  

 	  

 at der på samme måde  

 som efter stk. 1, skal oplyses om varens pris pr. måleenhed og om anvendelse  

 af  

 måleenhed for de enkelte varegrupper  

 og 4)  

 	  

 at  

 færdigpakkede detailsalgsvarer skal forsynes med  

 oplysning om pakningens nettomængde.
Kreditkøb § 12.  

  

 Såfremt varerne udbydes erhvervsmæssigt til forbrugerne med oplysning om  

 omkostninger ved at erhverve dem ved kreditkøb, skal der på samme måde som  

 anført i § 11, stk. 1, gives oplysning om:
1)  

 	  

 Kontantprisen, 2)  

 	  

 kreditomkostningerne  

 angivet som et beløb og 3)  

 	  

 de årlige  

 omkostninger i procent for kreditten.
De årlige omkostninger i procent skal  

 gives på en lige så fremtrædende måde som de øvrige kreditoplysninger.
 Stk. 2.  

  

 Ved beregning af  

 kreditomkostningerne efter stk. 1, nr. 2, og de årlige omkostninger i procent  

 efter stk. 1, nr. 3, finder kapitel 2 i lov om kreditaftaler anvendelse.
 Stk. 3.  

  

 Oplysninger  

 efter stk. 1, kan gives i form af et repræsentativt eksempel, hvis dette er  

 den  

 eneste hensigtsmæssige fremgangsmåde.
Gebyrer § 13.  

  

 Såfremt størrelsen eller opkrævningen af et gebyr,  

 der ikke er reguleret ved lov, i et løbende kontraktforhold kan ændres til  

 ugunst for forbrugeren, skal betingelserne herfor være klart fremhævet i  

 kontrakten.
 Stk. 2.  

  

 Ændring af gebyrer eller opkrævning af nye  

 gebyrer i et løbende kontraktforhold skal altid varsles med en rimelig frist,  

 inden de får virkning over for forbrugeren.
Stk. 3.  

  

 Er gebyrændringen væsentlig, eller opkræves et  

 nyt gebyr, skal varslingen ske til forbrugeren ved individuel kommunikation,  

 inden ændringen får virkning.
Såfremt forbrugeren har ret til at opsige  

 aftalen, skal dette fremgå af varslingen, samt under hvilke betingelser  

 forbrugeren kan opsige aftalen.
Organiseret rabat § 14.  

  

 Erhvervsdrivende, som yder organiseret rabat i form af rabat eller anden  

 særlig  

 fordel til medlemmer af foreninger, organisationer eller til bestemte  

 persongrupper vedrørende varer eller tjenesteydelser omfattet af § 11, stk.  

 2,  

 skal ved tydelig skiltning ved samtlige indgangsdøre til forretningslokalet  

 oplyse, hvilke grupper der modtager organiseret rabat, samt størrelsen heraf.
 Stk. 2.  

  

 Den  

 erhvervsdrivende skal efter anmodning forevise en liste over de varer og  

 tjenesteydelser, der er omfattet af den organiserede rabat samt over  

 rabattens  

 størrelse.
 Stk. 3.  

  

 Ved fjernsalg  

 skal de i stk. 1 nævnte oplysninger gives i forbindelse med prisoplysning,  

 mens  

 de i stk. 2 nævnte oplysninger skal gives efter anmodning.
 Stk. 4.  

  

 Bestemmelserne i  

 stk. 1-3 gælder ikke for organiseret rabat, der gives som led i et  

 ansættelsesforhold  

 til rabatgiveren.
 Stk. 5.  

  

 Ministeren for  

 familie- og forbrugeranliggender kan efter forhandling med vedkommende  

 minister  

 samt repræsentanter for forbrugerne og relevante erhvervsorganisationer  

 fastsætte regler om skiltningens udformning og indhold samt om, at en  

 tjenesteyder, som ikke er omfattet af § 11, stk. 2, skal give oplysning om,  

 at  

 han yder organiseret rabat.
Mærkning og emballering § 15.  

  

 Ministeren  

 for familie- og forbrugeranliggender kan efter forhandling med repræsentanter  

 for forbrugerne og relevante erhvervsorganisationer fastsætte bestemmelser  

 om,  

 at bestemte varer, som udbydes erhvervsmæssigt til forbrugerne, kun må sælges  

 eller udbydes til salg med angivelse af, om varen er dansk eller udenlandsk,  

 eller dens frembringelses- eller oprindelsessted.
Ministeren kan nærmere  

 fastsætte, på hvilken måde de pågældende angivelser skal anbringes, samt hvad  

 der i hvert tilfælde skal forstås ved varens frembringelses- eller  

 oprindelsessted.
Stk. 2.  

  

 Ministeren for  

 familie- og forbrugeranliggender kan efter forhandling med repræsentanter for  

 forbrugerne og relevante erhvervsorganisationer fastsætte bestemmelser om, 1)  

 	  

 at bestemte  

 varebetegnelser eller symboler er forbeholdt eller skal benyttes for varer,  

 der  

 opfylder visse nærmere angivne betingelser, og 2)  

 	  

 at bestemte varer kun  

 må sælges eller udbydes til salg, såfremt varerne eller deres indpakning på  

 nærmere af ministeren foreskreven måde er forsynet med oplysning om varernes  

 indhold og sammensætning, holdbarhed, behandlingsmåde og egenskaber i øvrigt.
Kapitel 4 Regler vedrørende erhvervsdrivende Forretningskendetegn § 16.  

  

 Erhvervsdrivende må ikke benytte forretningskendetegn og lignende, der ikke  

 tilkommer dem, eller benytte egne kendetegn på en måde, der er egnet til at  

 fremkalde forveksling med andres.
Erhvervshemmeligheder og tekniske tegninger § 17.  

  

 Den,  

 der er i tjeneste- eller samarbejdsforhold til en virksomhed eller udfører et  

 hverv for denne, må ikke på utilbørlig måde skaffe sig eller forsøge at  

 skaffe  

 sig kendskab til eller rådighed over virksomhedens erhvervshemmeligheder.
Stk. 2.  

  

 Har den  

 pågældende fået kendskab til  eller fået rådighed over   

 virksomhedens erhvervshemmeligheder  

 på retmæssig måde, må den pågældende ikke ubeføjet viderebringe eller benytte  

 sådanne hemmeligheder.
Forbudet vedvarer i 3 år efter tjenesteforholdets,  

 samarbejdsforholdets eller hvervets ophør.
 Stk. 3.  

  

 Reglerne i stk.  

 1 og 2 finder tilsvarende anvendelse på andre personer, der har lovlig adgang  

 til virksomheden.
 Stk. 4.  

  

 Den, der i  

 anledning af udførelsen af arbejde eller i øvrigt i erhvervsøjemed er blevet  

 betroet tekniske tegninger, beskrivelser, opskrifter, modeller eller  

 lignende,  

 må ikke ubeføjet benytte sådant materiale eller sætte andre i stand hertil.
 Stk. 5.  

  

 Erhvervsdrivende  

 må ikke benytte en erhvervshemmelighed, såfremt kendskab til eller rådighed  

 over den er opnået i strid med de ovenfor nævnte bestemmelser.
Kapitel 5 Retsmidler og værneting Retsmidler § 18.  

  

 Handlinger  

 i strid med loven kan forbydes ved dom.
I forbindelse hermed eller senere kan  

 der ved dom gives sådanne påbud, som må anses for nødvendige for at sikre 1)  

 	  

 forbudets  

 overholdelse, herunder ved bestemmelse om, at aftaler, som indgås i strid med  

 et forbud, er ugyldige, 2)  

 	  

 genoprettelse af den  

 forud for den ulovlige handling eksisterende tilstand, herunder om  

 tilintetgørelse  

 eller tilbagekaldelse af produkter og om udsendelse af oplysninger eller  

 berigtigelse af angivelser.
 Stk. 2.  

  

 Handlinger i  

 strid med loven pådrager erstatningsansvar i overensstemmelse med dansk rets  

 almindelige regler.
 Stk. 3.  

  

 Den, der krænker  

 eller uberettiget udnytter en andens ret i strid med denne lov, skal betale  

 et  

 rimeligt vederlag herfor.
 Stk. 4.  

  

 Foreligger der  

 hverken forsæt eller uagtsomhed, skal den, der har krænket eller udnyttet en  

 ret i strid med denne lov, betale et vederlag efter stk. 3, i det omfang, det  

 skønnes rimeligt.
Sø- og Handelsretten § 19.  

  

 Borgerlige sager, hvor anvendelsen af denne lov er af væsentlig betydning for  

 sagens udfald, anlægges ved Sø- og Handelsretten i København, medmindre  

 parterne vedtager andet.
 Stk. 2.  

  

 Offentlige  

 straffesager om overtrædelse af denne lov behandles ved Sø- og Handelsretten  

 i  

 København, medmindre nærmere kendskab til markedsføringsforhold skønnes at  

 være  

 af uvæsentlig betydning for sagens afgørelse.
Kapitel 6 Forbrugerombudsmandens virksomhed Forbrugerombudsmanden § 20.  

  

 Forbrugerombudsmanden  

 fører tilsyn med, at loven overholdes, navnlig ud fra hensynet til  

 forbrugerne.
Stk. 2.  

  

 Forbrugerombudsmanden  

 kan kræve meddelt alle oplysninger, som skønnes nødvendige for dennes  

 virksomhed, herunder til afgørelse af, om et forhold falder ind under lovens  

 bestemmelser.
Oplysningerne kan kræves meddelt inden for en kort frist, når  

 det  

 gælder sammenlignende reklame, eller når det efter omstændighederne skønnes  

 påkrævet.
Stk. 3.  

  

 Forbrugerombudsmanden  

 udnævnes af ministeren for et tidsrum af 6 år og kan kun afskediges uden  

 ansøgning, såfremt afskeden er begrundet i helbredsmæssige årsager, eller  

 såfremt den pågældende som følge af strafbart forhold, tjenesteforseelse  

 eller  

 mislighed er uskikket til at forblive i stillingen.
Ansættelsen ophører  

 automatisk ved udgangen af den måned, hvori den pågældende fylder 70 år.  

 Forlængelse eller genansættelse kan ikke finde sted.
Forbrugerombudsmanden  

 skal  

 opfylde de almindelige betingelser for at blive dommer.
 Stk. 4.  

  

 Forbrugerombudsmandens  

 afgørelser efter denne lov kan ikke indbringes for anden administrativ  

 myndighed.
 Stk. 5.  

  

 Ministeren for  

 familie- og forbrugeranliggender fastsætter nærmere regler om  

 Forbrugerombudsmandens  

 virksomhed.
Forhandlingsprincippet § 21.  

  

 Forbrugerombudsmanden skal ved forhandling søge at påvirke de  

 erhvervsdrivende  

 til at handle i overensstemmelse med principperne for god markedsføringsskik  

 og  

 til at overholde loven i øvrigt.
 Stk. 2.  

  

 Tilsidesætter en  

 erhvervsdrivende et tilsagn, der er afgivet over for Forbrugerombudsmanden  

 efter forhandling i henhold til stk. 1, kan Forbrugerombudsmanden meddele den  

 erhvervsdrivende sådanne påbud, som må anses nødvendige for at sikre  

 tilsagnets  

 overholdelse.
Retningslinjer § 22.  

  

 Forbrugerombudsmanden  

 søger efter forhandling med repræsentanter for forbrugerne og de relevante  

 erhvervsorganisationer at påvirke de erhvervsdrivendes adfærd gennem  

 udarbejdelse og offentliggørelse af retningslinjer for markedsføring på  

 nærmere  

 angivne områder, der må anses for væsentlige, navnlig ud fra hensynet til  

 forbrugerne.
 Stk. 2.  

  

 Forbrugerombudsmanden  

 kan uanset stk. 1, ikke udstede retningslinjer, der alene retter sig mod  

 virksomheder omfattet af lov om finansiel virksomhed.
Forhåndsbesked § 23.  

  

 Forbrugerombudsmanden  

 afgiver på begæring udtalelse om sit syn på lovligheden af påtænkte  

 markedsføringsforanstaltninger, medmindre en stillingtagen giver anledning  

 til  

 særlig tvivl, eller der i øvrigt foreligger særlige omstændigheder.
En  

 forhåndsbesked indebærer ikke en egentlig stillingtagen til lovligheden af  

 vedkommende foranstaltning.
 Stk. 2.  

  

 Når  

 Forbrugerombudsmanden har afgivet en forhåndsbesked til en erhvervsdrivende  

 om,  

 at en påtænkt foranstaltning efter Forbrugerombudsmandens opfattelse vil være  

 lovlig, kan Forbrugerombudsmanden ikke på eget initiativ over for den  

 erhvervsdrivende gribe ind i anledning af en foranstaltning, som er dækket af  

 forhåndsbeskeden og iværksat inden rimelig tid efter dennes afgivelse.
 Stk. 3.  

  

 Ministeren for  

 familie- og forbrugeranliggender kan fastsætte nærmere regler om gebyr for  

 forhåndsbesked.
Kapitel 7 Henlæggelsesbeføjelser § 24.  

  

 Ministeren  

 for familie- og forbrugeranliggender kan henlægge sine beføjelser efter loven  

 til en myndighed under ministeriet.
Dette gælder ikke for beføjelser i  

 henhold  

 til § 20, stk. 5. Henlægger ministeren sine beføjelser til en myndighed under  

 ministeriet, kan ministeren fastsætte regler om klageadgangen, herunder at  

 klager ikke kan indbringes for anden administrativ myndighed.
Kapitel 8 Retsforfølgning, forbud, påbud og erstatning Retsforfølgning mv.
 § 25.  

  

 Enhver med en retlig interesse deri kan anlægge sag om forbud, påbud,  

 erstatning og vederlag efter § 18. Forbrugerombudsmanden kan anlægge sag om  

 forbud og påbud efter § 18, stk. 1.
 Stk. 2.  

  

 Forbrugerombudsmanden kan meddele påbud, hvis en handling klart er i strid  

 med  

 loven og ikke kan ændres ved forhandling.
Stk. 3.  

  

 Et påbud kan af  

 den, påbudet retter sig mod, forlanges indbragt for domstolene.
Anmodning  

 herom  

 skal fremsættes skriftligt over for Forbrugerombudsmanden inden 4 uger efter,  

 at påbudet er meddelt den pågældende.
Forbrugerombudsmanden skal inden 1 uge  

 efter modtagelse af anmodningen indbringe sagen for retten i den borgerlige  

 retsplejes  

 former.
 Stk. 4.  

  

 Anmodning efter  

 stk. 3 har ikke opsættende virkning, men retten kan ved kendelse bestemme, at  

 den pågældende under sagens behandling kan fortsætte den handling, påbudet  

 angår.
 Stk. 5.  

  

 Ankes en dom,  

 hvorved et påbud ikke findes lovligt, kan den ret, der har afsagt dommen,  

 eller  

 den ret, hvortil sagen er indbragt, bestemme, at den pågældende ikke under  

 ankesagen må udøve den handling, påbudet angår.
 Stk. 6.  

  

 Rejses tiltale  

 for overtrædelse af loven, overlades udførelsen af tiltalen til  

 Forbrugerombudsmanden,  

 såfremt denne begærer dette.
Erstatningssøgsmål § 26.  

  

 Dersom  

 en flerhed af forbrugere i forbindelse med overtrædelse af bestemmelserne i  

 denne lov har ensartede krav på erstatning, kan Forbrugerombudsmanden på  

 begæring indtale kravene under ét.
Foreløbigt forbud § 27.  

  

 Forbrugerombudsmanden  

 kan, når der er øjensynlig fare for, at formålet med et forbud som nævnt i §  

 18, stk. 1, vil forspildes, hvis rettens afgørelse skal afventes, nedlægge  

 foreløbigt forbud.
Sag til stadfæstelse af forbudet skal anlægges senest  

 næste  

 hverdag.
Reglerne i retsplejelovens §§ 642, nr. 2, 643, 645, stk. 1-3, og 651  

 finder tilsvarende anvendelse, og reglerne i §§ 636, 638 og 648, stk. 2,  

 finder  

 anvendelse med de fornødne lempelser.
Stk. 2.  

  

 Såfremt sag til stadfæstelse  

 af et forbud efter stk. 1 ikke kan afgøres ved dom senest 5 hverdage efter  

 sagens anlæg, kan retten under sagens forberedelse inden udløbet af den  

 nævnte  

 frist ved kendelse bestemme, at forbudet fortsat skal stå ved magt.
Retten  

 giver, forinden sådan afgørelse træffes, så vidt muligt parterne adgang til  

 at  

 udtale sig.
Stadfæstes forbudet ikke inden fristens udløb, er det bortfaldet.
Straf og påtale § 28.  

  

 Tilsidesættelse  

 af et af retten nedlagt forbud eller påbud eller et af Forbrugerombudsmanden  

 i  

 henhold til § 21, stk. 2, eller § 25, stk. 2, meddelt påbud straffes med bøde  

 eller fængsel i op til fire måneder.
Tilsidesættelse af et påbud om at  

 tilbagebetale en modtaget pengeydelse straffes dog ikke.
 Stk. 2.  

  

 Den, som  

 undlader at meddele oplysninger, der afkræves efter § 20, stk. 2, eller som i  

 forhold, der omfattes af loven, meddeler Forbrugerombudsmanden urigtige eller  

 vildledende oplysninger, straffes med bøde, medmindre højere straf er  

 forskyldt  

 efter anden lovgivning.
 Stk. 3.  

  

 Overtrædelse af  

 bestemmelserne i § 3, stk. 1-3, §§ 4-6, § 8, stk. 2, § 9, § 11, stk. 1-4, §  

 12,  

 § 13, stk. 3, § 14, stk. 1 - 4, og forsætlig overtrædelse af § 16 straffes  

 med  

 bøde, medmindre højere straf er forskyldt efter anden lovgivning.  

 Overtrædelser  

 af § 3, stk. 2 og 3, der består i skadelig omtale af en anden  

 erhvervsdrivende  

 eller af forhold, der særligt angår den pågældende, er undergivet privat  

 påtale.
Stk. 4.  

  

 Overtrædelse af  

 § 17 straffes med bøde eller fængsel i indtil 1 år og 6 måneder, medmindre  

 højere straf er forskyldt efter straffelovens §  

 299 a.
Påtale finder kun sted efter den  

 forurettedes begæring.
 Stk. 5.  

  

 I regler, der  

 udstedes i medfør af loven kan der fastsættes straf af bøde for overtrædelse  

 af  

 bestemmelser i reglerne.
 Stk. 6.  

  

 Der kan pålægges  

 selskaber mv. (juridiske personer) strafansvar efter reglerne i straffelovens  

 5. kapitel.
 § 29.  

  

 I  

 straffeloven, jf. lovbekendtgørelse nr. 960 af 21. september 2004, som senest  

 ændret ved lov nr. 559 af 24. juni 2005, foretages følgende ændring:
 I § 299a ændres markedsføringslovens §  

 10  

 til: markedsføringslovens §  

 17.
Kapitel 9 Ikrafttrædelse mv.
Ikrafttrædelse § 30.  

  

 Loven  

 træder i kraft den 1. juli 2006. Dog træder § 9 først i kraft den 1. januar  

 2007.
 Stk. 2.  

  

 Den 1. juli 2006  

 ophæves med de i stk. 3 nævnte undtagelser lov om markedsføring, jf.  

 lovbekendtgørelse nr. 699 af 17. juli 2000 samt lov om mærkning og skiltning  

 med pris mv. jf. lovbekendtgørelse nr. 209 af 28. marts 2000.
 Stk. 3.  

  

 I lov om  

 markedsføring, jf. lovbekendtgørelse nr. 699 af 1. juli 2000 forbliver § 6 og  

 §§ 7-9 samt § 22, stk. 3 og 6, for så vidt angår overtrædelser af § 6 og §§  

 7-9  

 i kraft indtil den 1. januar 2007. Endvidere opretholdes § 23 i lov om  

 markedsføring, jf. lovbekendtgørelse nr. 699 af 17. juli 2000, som ophævet i  

 §  

 9 i lov nr. 554 af 24. juni 2005, indtil den 1. juli 2007.
Stk. 4.  

  

 Regler udstedt  

 eller opretholdt i medfør af lov om markedsføring, jf. lovbekendtgørelse nr.  

 699 af 1. juli 2000 og lov om mærkning og skiltning med pris mv., jf.  

 lovbekendtgørelse nr. 209 af 28. marts 2000, indtil de ophæves eller afløses  

 af  

 bestemmelser udstedt i medfør af denne lov.
Overtrædelser af reglerne  

 straffes  

 med bøde efter de hidtidige regler.
Færøerne og Grønland § 31.  

  

 Loven  

 gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Lovforslaget har til formål at gennemføre regeringens Ny  

 forbrugerpolitik og er et led i regeringens arbejde med  

 regelforenkling.  

 Lovforslaget indebærer en modernisering af den nuværende markedsføringslov og  

 en sammenlægning af denne lov og prismærkningsloven.
Markedsføringsloven fastsætter minimumstandarderne for  

 virksomheders markedsadfærd.
Lovens overordnede formål er at sikre, at  

 erhvervsvirksomhed drives tilbørligt og rimeligt under hensyn til såvel  

 konkurrenter  

 og andre erhvervsdrivende som til forbrugerne og almene samfundsinteresser.  

 Strukturen og de væsentligste bestemmelser i den nuværende markedsføringslov  

 stammer tilbage fra den første markedsføringslov fra 1974, som blev til på  

 baggrund af Forbrugerkommissionens delbetænkning om markedsføring,  

 forbrugerombudsmand  

 og forbrugerklagenævn (betænkning II, nr. 681-1973).
 Loven er efterfølgende løbende blevet ændret herunder i  

 forbindelse med gennemførelsen af en række EU-direktiver.
Loven har endvidere i 1992 været genstand for et  

 udvalgsarbejde.
Industriministeriets udvalg vedrørende markedsføringsloven  

 afgav i juni 1992 betænkning nr. 1236 med titlen Ny  

 markedsføringslov.
Med udgangspunkt  

 heri fremsattes et forslag til en ny lov om markedsføring, som blev vedtaget  

 som lov nr. 428 af 1. juni 1994. Loven er siden 1994 løbende blevet ændret,  

 bl.a. ved lov nr. 342 af 2. juni 1999, hvori bl.a. reglerne for  

 Forbrugerombudsmandens ansættelse blev ændret, og Forbrugerombudsmandens  

 indgrebsbeføjelser blevet styrket.
Prismærkningsloven fastsætter de grundlæggende regler for  

 meddelelse af prisoplysninger i form at et krav om prisoplysninger ved  

 mærkning,  

 skiltning eller anden tydelig oplysning.
Formålet med prismærkningsloven er  

 at  

 sikre forbrugerne korrekte prisoplysninger  

 i  

 en form, der er forståelig, klar, relevant og gennemsigtig.
Prisinformationen  

 skal gøre det muligt for forbrugerne at sammenligne forskellige produkter  

 inden  

 for samme produktgruppe og hos forskellige erhvervsdrivende og dermed  

 medvirke  

 til en effektiv priskonkurrence.
Prismærkningsloven blev vedtaget i 1977 og er siden da blevet  

 ændret løbende.
Ved lov nr. 395 af 13. juni 1990 blev administrationen af  

 loven  

 overført til Forbrugerstyrelsen samtidig med, at bestemmelserne om  

 Monopoltilsynets og Finanstilsynets administrative tilsyn med lovens  

 overholdelse  

 blev ophævet.
2. Markedsføringsudvalget Den 22. september 2003 nedsatte økonomi- og erhvervsministeren,  

 under hvis ressort markedsføringsloven og prismærkningsloven på daværende  

 tidspunkt henhørte, et udvalg vedrørende modernisering af markedsføringsloven  

 og prismærkningsloven.
Udvalget blev nedsat som et led i regeringens nye  

 forbrugerpolitik og fik til opgave at foretage en gennemgribende  

 modernisering  

 af markedsføringsloven og prismærkningsloven for at medvirke til at skabe  

 velfungerende markeder med klare rettigheder, effektiv information og  

 konkurrence.
Dette skulle bl.a. ske ved regelforenkling og  

 afbureaukratisering  

 - herunder gennem en undersøgelse af, om det ville være hensigtsmæssigt at  

 overføre  

 prismærkningsreglerne til markedsføringsloven og indføre et fælles tilsyn.
 Udvalget fik efter kommissoriet til opgave at behandle en række  

 emner.
 Det blev således anmodet om at fremkomme med et forslag til en  

 formålsbestemmelse, ligesom det fik til opgave at vurdere behovet for en  

 udvidelse af lovens anvendelsesområde for at fremme en udvikling i retning af  

 øget valgfrihed for forbrugere og borgere.
Udvalget blev også anmodet om at undersøge, om der fortsat er  

 behov for detailregler om salgsfremmende foranstaltninger som tilgift,  

 rabatter, mængdebegrænsning og købsbetingede konkurrencer.
I forhold til  

 prismærkningsloven  

 blev udvalget anmodet om at overveje en modernisering af de nuværende regler,  

 herunder regler for oplysning af gebyrer, og om de generelle  

 prismærkningsregler ville kunne indgå i markedsføringsloven og underlægges et  

 offentligt tilsyn af samme karakter som tilsynet med markedsføringsloven.
 Udvalget skulle endvidere undersøge, om lovens indgrebs- og  

 sanktionsmuligheder er tilstrækkelige samt behovet for eventuelt at skærpe  

 bødeniveauet for at sikre en tilstrækkelig præventiv effekt, så  

 virksomhederne  

 ikke opnår en gevinst ved en klart ulovlig markedsføring.
3. Markedsføringsudvalgets anbefalinger Markedsføringsudvalget har i sin betænkning Markedsføring og  

 Prisoplysning, betænkning nr. 1457, 2005, foreslået, at  

 prismærkningsloven  

 indarbejdes i markedsføringsloven, således at prisoplysning fremover bliver  

 reguleret i markedsføringsloven og underlægges det tilsyn, som  

 Forbrugerombudsmanden fører med overholdelsen af denne lov.
Endvidere indeholder betænkningen udvalgets overvejelser om de  

 temaer, som fremgår af kommissoriet samt et lovforslag og en række  

 alternative  

 forslag, som hele udvalget eller dele heraf støtter.
Udvalgets overvejelser  

 er i  

 hovedtræk følgende:
Lovens formål og anvendelse Markedsføringsloven bør efter udvalgets opfattelse bevares som  

 den lov, der fastlægger de generelle adfærdsnormer på markedet, og fortsat  

 varetage hensynet til forbrugere og erhvervsdrivende samt til almene  

 samfundshensyn.
Afvejning mellem de tre hensyn bør som hidtil foretages  

 konkret  

 i den enkelte sag.
Selv om udvalget ønsker at bevare den nuværende retsanvendelse  

 og  praksis i forbindelse med generalklausulen uændret, foreslår det,  

 at  

 lovens generalklausul moderniseres sprogligt, således at udtrykket god  

 markedsføringsskik erstattes med god markedsadfærd.
Desuden  

 bør  

 generalklausulen udformes som en egentlig formålsbestemmelse.
 En række medlemmer af udvalget foreslår, at der indsættes en  

 strafbelagt bestemmelse om reklameidentifikation i loven.
 Ligeledes foreslår en gruppe af udvalgets medlemmer, at der  

 indføres særlige regler til regulering af markedsføring rettet mod børn og  

 unge.
Understøttelse af friere valg Markedsføringsudvalget finder, at markedsføringslovens  

 generelle og overordnede principper for, hvordan man skal agere på markedet,  

 bør udstrækkes til at gælde alle, som udbyder ydelser på et marked, og  

 foreslår, at lovens anvendelsesområde præciseres, så det klart fremgår, at  

 loven finder anvendelse på offentlig virksomhed i det omfang, de udbyder  

 varer  

 eller tjenesteydelser på markedet.
Generel regulering ctr. specialregulering af  

 markedsføring Udvalget finder som udgangspunkt, at centrale  

 adfærdsregulerende regler rettet til virksomhederne så vidt muligt bør samles  

 i  

 den generelle erhvervsregulering og ikke i speciallovgivningen.
Dette  

 udgangspunkt bør dog modificeres for sektorer, der i øvrigt er underlagt en  

 vidtgående regulering.
Det kan her være mest hensigtsmæssigt at samle al  

 regulering ét sted og sikre virksomhederne én indgang til det statslige  

 tilsyn.  

 Udvalget foreslår ingen ændringer i den nuværende lovgivning.
Regelforenkling og afbureaukratisering Udvalget har vurderet markedsføringslovens forbud mod særlige  

 markedsføringsmetoder i lyset af EU-Kommissionens forslag til en forordning  

 om  

 salgsfremmende foranstaltninger  

 . Da det ved afgivelsen  

 af betænkningen var uafklaret, om dette forslag bliver vedtaget, og i givet  

 fald med hvilket indhold, anbefaler størstedelen af udvalget, at der ikke  

 foretages ændringer i de nuværende specialforbud i markedsføringslovens §§ 6  

 og  

 7-9 om tilgift, rabatkuponer og mærker, mængdebegrænsning og  

 konkurrencer, før  

 der foreligger en afklaring i EU.
 Ved vurderingen af om specialforbudene principielt bør opretholdes,  

 deler udvalget sig.
En gruppe finder, at forbudene bør ophæves, så erhvervslivet  

 bliver stillet frit i valget af reklamemidler.
Disse medlemmer finder  

 samtidig,  

 at markedsføringslovens generelle bestemmelser om god markedsføringsskik og  

 vildledning yder forbrugerne en tilstrækkelig beskyttelse mod urimelig brug  

 af  

 salgsfremmende foranstaltninger.
En anden gruppe finder, at specialforbudene bør opretholdes,  

 idet de sikrer prisgennemsigtighed og beskytter forbrugerne mod vildledning  

 og andre  

 former for fokusforskydning.
Disse medlemmer finder endvidere ikke, at  

 markedsføringslovens generelle bestemmelser efter en ophævelse kan give en  

 tilstrækkelig beskyttelse.
 Udvalgets stillingtagen til de enkelte forbud afspejler i vidt  

 omfang den samme deling.
 Nogle medlemmer af udvalget foreslår, at der indføres et nyt  

 specialforbud i loven mod afholdelse af ophørsudsalg i mere end tre måneder.  

 Resten af udvalget afviser dette forslag.
 Udvalget er enig om, at lovens regler om uanmodet henvendelse  

 skal opretholdes uændret, og hovedparten af udvalget finder, at bestemmelsen  

 skal bevares i markedsføringsloven.
Hvad angår de bestemmelser, som primært retter sig mod erhvervsdrivende,  

 er udvalget enig om, at bevare de eksisterende bestemmelser om  

 erhvervskendetegn  

 og mærkning i uændret form.
Udvalget er ligeledes enig om at foreslå den  

 gældende § 12 om emballage ophævet.
 Udvalget finder også, at § 10 om erhvervshemmeligheder bør  

 bevares i loven, men udvalgets erhvervsrepræsentanter har peget på, at man  

 bør  

 overveje en modernisering af bestemmelsen.
Selv- og samregulering Selv- og samregulering bør efter udvalgets opfattelse understøttes  

 i videst muligt omfang.
Udvalget finder, at de eksisterende regler om  

 retningslinjer skaber det nødvendige lovgivningsmæssige fundament, og at de  

 bør  

 bevares.
Udvalget foreslår dog, at § 17, stk. 2, om bindende retningslinjer,  

 og  

 den tilhørende påbudsbestemmelse i § 19, stk. 2., 2. pkt., ophæves.  

 Baggrunden  

 herfor er, at bestemmelsen harmonerer dårligt med markedsføringslovens  

 generelle  

 forhandlingsprincip, og at ingen brancheorganisationer har vist interesse for  

 at benytte muligheden for at tiltræde retningslinjer.
Indgrebs- og sanktionsmuligheder Lovens indgrebsmuligheder er efter udvalgets opfattelse  

 generelt tilstrækkelige til at sikre en effektiv håndhævelse af lovens  

 regler.  

 Nogle medlemmer mener dog at betingelserne for, hvornår der kan meddeles  

 administrative påbud bør ændres således, at det ikke længere er en  

 betingelse,  

 at overtrædelsen vedrører et område, hvor retstilstanden er klar.
Udvalget har drøftet, hvorvidt det bør være muligt at straffe  

 manglende efterlevelse af et af retten meddelt påbud om tilbagebetaling af et  

 uretmæssigt opkrævet beløb, såfremt grunden til at påbudet ikke er  

 efterkommet,  

 er manglende betalingsvilje.
Hovedparten af udvalget kan ikke anbefale en  

 sådan  

 ændring.
 Udvalget konstaterer på baggrund af en af Forbrugerombudsmanden  

 udarbejdet redegørelse, at det nuværende strafniveau for overtrædelser af  

 loven  

 er tilfredsstillende, og at der derfor ikke er behov for yderligere tiltag  

 her.
Der er enighed i udvalget om, at de nuværende erstatningsregler  

 ikke altid sikrer, at tab som følge af overtrædelser af loven dækkes fuldt  

 ud.  

 Udvalget foreslår derfor, at der udover erstatning også indføres mulighed for  

 at tilkende et vederlag.
Udvalget har endvidere drøftet, om den nuværende  

 lovgivning yder et tilstrækkeligt værn for små erhvervsdrivende mod  

 aggressive  

 salgsmetoder.
Hovedparten af udvalget har imidlertid fundet, at de  

 eksisterende  

 regler er tilstrækkelige, men at der er behov for at fokusere håndhævelsen  

 bedre.
 Udvalget har endelig behandlet forslag om henholdsvis  

 indførelse af regler om gruppesøgsmål, reklamers bindende virkning og  

 slagtilbud, men hovedparten af udvalget har afvist at indsætte bestemmelser  

 herom i markedsføringsloven.
Prisoplysning Udvalget foreslår, at  

 reglerne gøres teknologineutrale, således at reglerne om prisoplysninger for  

 varer gælder, uanset om fo  

 rbrugerne handler på internettet eller i  

 fysiske forretninger.
Udvalget foreslår, at der indføres en generel forpligtelse til  

 at oplyse priser ved udbud af tjenesteydelser.
Et flertal i udvalget finder,  

 at  

 denne forpligtelse kun skal gælde, når tjenesteydelserne udbydes fra et fast  

 forretningssted, herunder på internettet, når der er mulighed for umiddelbar  

 bestilling, og kun når det er muligt at oplyse en samlet pris for  

 tjenesteydelsen eller give forbrugeren mulighed for selv at beregne  

 tjenesteydelsens  

 endelige pris.
Udvalget kan ikke på det foreliggende grundlag tage stilling  

 til et forslag om yderligere regulering af brugen af gebyrer, som blev  

 fremsat  

 umiddelbart inden udvalgets arbejde blev afsluttet.
Hovedparten af udvalget  

 opfordrer derfor til, at dette område undersøges nærmere.
 Den gældende annonceringsregel, hvorefter prisoplysningsreglerne  

 kun finder anvendelse, hvis den erhvervsdrivende vælger at give  

 prisoplysninger, bør efter udvalgets opfattelse opretholdes, ligesom der bør  

 indføres en generel faktureringsregel for regningsarbejder, fordi forbrugerne  

 herved sikres et grundlag for at vurdere, om den pris, som kræves for det  

 udførte  

 arbejde, er korrekt.
 De gældende regler om oplysning om organiseret rabat bør efter  

 en række medlemmers opfattelse opretholdes, mens andre vil have dem ophævet.
4. Lovforslagets indhold i hovedtræk Lovforslaget indeholder et forslag til en ny samlet lov om  

 markedsføring og prisoplysning, hvori prismærkningsloven er indarbejdet og er  

 baseret på anbefalingerne i markedsføringsudvalgets betænkning og  

 regeringsgrundlaget, hvoraf det fremgår, at revisionen af lovene skal  

 tilvejebringe klarere regler om bl.a. prisoplysning på tjenesteydelser,  

 reklameidentifikation, begrænsninger for reklamer rettet mod børn og unge  

 samt  

 fjernelse af unødvendige forbud.
 Lovforslaget fastholder i en vis udstrækning hovedstrukturen i  

 den nuværende markedsføringslov, ligesom væsentlige dele af denne lovs  

 bestemmelser videreføres uændret i lovforslaget.
Lovens systematik foreslås dog ændret, således at kap. 2  

 indeholder de generelle regler om markedsadfærd, som både gælder for  

 virksomhederne  

 indbyrdes og i forholdet mellem virksomhederne og forbrugerne.
Lovens  

 forbrugerrettede bestemmelser, herunder de regler om prisoplysning, som  

 foreslås overført fra prismærkningsloven, er samlet i kap. 3, mens lovregler,  

 som alene vedrører erhvervsforhold, er indeholdt i kap. 4. Herefter er den  

 nugældende  

 lovs systematik bevaret.
I lovforslaget er fastholdt en generalklausul om, at  

 virksomheder skal overholde god markedsføringsskik.
Men den foreslås  

 suppleret  

 med en angivelse af de hensyn, som loven skal sikre varetaget.
Ligeledes er  

 lovens  

 anvendelsesområde præciseret i forhold til udbud af service- og  

 velfærdsydelser  

 fra offentlige virksomheder.
Lovforslaget indeholder som et nyt element en regel om  

 reklameidentifikation i form af en strafbelagt bestemmelse om, at reklamer  

 umiddelbart skal kunne identificeres som sådan.
Bestemmelsen skal sikre  

 Forbrugerombudsmanden  

 bedre muligheder for effektivt at gribe ind over for skjult reklame, primært  

 i  

 form af reklame, der fremtræder som redaktionelt stof i medierne.
Den gældende lovs generelle bestemmelser om vildledning,  

 sammenlignende reklame, uanmodet henvendelse, vejledning og garanti foreslås  

 videreført uændret i lovforslaget.
Det samme er tilfældet for så vidt angår  

 de  

 erhvervsrelaterede bestemmelser om forretningskendetegn og  

 erhvervshemmeligheder.
Lovforslaget indeholder i kap. 3 de bestemmelser, som særligt  

 har til formål at beskytte forbrugerne.
Der foreslås indsat en ny bestemmelse  

 om markedsføring rettet mod børn og unge.
Bestemmelsen fastsætter en særlig  

 norm for markedsføring rettet mod denne målgruppe, som foreskriver, at man  

 skal  

 udvise særlig hensyntagen til børn og unges manglende erfaring og større  

 godtroenhed.
Bestemmelsen indeholder tillige et strafbelagt forbud mod brug  

 af  

 særlige virkemidler i reklamer rettet mod børn og unge.
 Som en konsekvens af at de nugældende forbud mod særlige  

 markedsføringsformer i §§ 6, 7, 8 og 9 foreslås ophævet, foreslås indsat en  

 ny  

 bestemmelse som indeholder generelle oplysningskrav til markedsføringen af  

 salgsfremmende  

 foranstaltninger.
Med lovforslaget overføres den gældende prismærkningslovs  

 regler til markedsføringsloven, idet der er en række lighedspunkter mellem de  

 to love.
Begge love er generelle love, der på hver sit område regulerer  

 prismarkedsføring.
Ved en sammenlægning af de to love vil der kunne opnås en  

 forenkling og regelsanering ved, at alle regler vedrørende prisoplysninger og  

 prismarkedsføring findes i samme lov.
En sådan sammenskrivning vil lette  

 overskueligheden, og sætte virksomhederne i stand til lettere og hurtigere at  

 danne sig et overblik over retstilstanden.
Den gældende prismærkningslovs regler overtrædes jævnligt.
Med  

 lovforslaget indføres et tilsyn med prismærkningslovens regler.
Det sker ved,  

 at reglerne om prismærkning overføres til markedsføringsloven og underlægges  

 denne lovs håndhævelsessystem.
Forbrugerombudsmanden får herved i sager om  

 prisoplysning mulighed for at forhandle, udarbejde vejledninger, forhandle  

 retningslinjer og give forhåndsbeskeder samt mulighed for at anlægge  

 retssager  

 mv. på samme måde, som Forbrugerombudsmanden udøver sit tilsyn med  

 markedsføringslovens øvrige regler.
Forbrugerombudsmandens tilsyn med  

 reglerne  

 om skiltning med varers pris forventes dog som følge af reglernes præcise  

 karakter primært at bestå i politianmeldelse, hvis den erhvervsdrivende ikke  

 ændrer sin prisskiltning.
Tilsynet med finansielle virksomheders prisoplysninger er ved  

 lov nr. 1383 af 20. december 2004 om ændring af lov om finansiel virksomhed  

 mv.  

 blevet henlagt til Finanstilsynet og berøres ikke af denne lovændring.
Det  

 forudsættes, at Forbrugerombudsmanden og Finanstilsynet sikrer den fornødne  

 koordination af håndhævelsen af reglerne fx for långivere, der henholdsvis er  

 og ikke er omfattet af lov om finansiel virksomhed.
Tilsvarende forudsættes  

 der  

 koordinering mellem Økonomi- og Erhvervsministeriet og Ministeriet for  

 Familie-  

 og Forbrugeranliggender ved fastsættelse af regler om skiltning i forbindelse  

 med långivning.
De overførte regler om prisoplysning svarer med visse undtagelser  

 til de nugældende regler i prismærkningsloven.
De væsentligste ændringer er  

 følgende:
   

 	  

 Der indføres en  

 generel regel om skiltning med prisen på tjenesteydelser, hvor det er muligt  

 at  

 oplyse en samlet pris eller oplyse grundlaget for beregningen af prisen,  

 såfremt dette vil gøre det muligt for forbrugeren at beregne den endelige  

 pris.  

 Herved adskiller lovforslaget sig fra den gældende prismærkningslov,  

 hvorefter  

 der kun skal skiltes med prisen på en tjenesteydelse, når der er udstedt  

 særlige regler herom.
   

 	  

 Reglerne om skiltning  

 med pris udvides til også at finde anvendelse ved udbud af varer og  

 tjenesteydelser  

 i internetbutikker.
   

 	  

 Der indføres en  

 generel regel om, at den erhvervsdrivende på forbrugerens begæring skal  

 tilstile denne en faktura for tjenesteydelser, der er udført efter regning.  

 Herved sikres forbrugeren mulighed for at kontrollere hvilke priser, der er  

 beregnet for de varer og tjenesteydelser, der er leveret.
  

 	  

 Det foreslås at  

 udvide anvendelsesområdet for reglerne om skiltning med organiseret rabat til  

 de situationer, hvor der skal skiltes med prisen på en tjenesteydelse.
Hermed  

 skabes der størst mulig parallelitet til reglerne om skiltning med pris og  

 organiseret rabat for varer.
Med lovforslaget indsættes endvidere regler om adgangen til at  

 ændre eksisterende gebyrer og indføre nye gebyrer.
Herved sikres forbrugerne  

 oplysning om gebyrændringer.
Ved indførelse af nye gebyrer i løbende  

 kontraktforhold sikres forbrugerne endvidere oplysning om mulighed for at  

 træde  

 tilbage fra aftalen.
Den gældende bemyndigelse til at fastsætte nærmere regler om  

 mærkning foreslås opretholdt, idet den hjemmel er anvendt til at gennemføre  

 en  

 række EU-direktiver om mærkning.
Derimod er den nugældende bemyndigelse til  

 at  

 fastsætte regler om emballage ikke medtaget.
Det skyldes, at de sundheds- og  

 miljømæssige hensyn, som de to bekendtgørelser, der i dag er udstedt med  

 hjemmel i bestemmelsen, varetager, fremover kan varetages under  

 Miljøministeriets lovgivning.
Dette sker i overensstemmelse med  

 markedsføringsudvalgets  

 anbefaling.
De gældende regler vedrørende retsmidler, Sø- og Handelsretten  

 som værneting og Forbrugerombudsmanden og de håndhævelsesmidler, som  

 Forbrugerombudsmanden har til rådighed, bevares uændret i lovforslaget.
Dog  

 foreslås det, at muligheden for at tiltræde retningslinjer med den  

 konsekvens,  

 at overtrædelser vil kunne sanktioneres med et administrativt påbud meddelt  

 uden forudgående forhandling, ophæves, således som markedsføringsudvalget har  

 foreslået.
 Endvidere er lovforslagets strafbestemmelse justeret i  

 overensstemmelse med de oven for anførte ændringer.
 Endelig foreslås den gældende markedsføringslov og  

 prismærkningslov ophævet pr. 1. juli 2006. Det gælder dog ikke ophævelsen af  

 specialforbudene, som først sker pr. 1. januar 2007. De bekendtgørelser, som  

 er  

 udstedt i medfør af de to love, foreslås opretholdt indtil videre.
4.1. Ophævelse af markedsføringslovens  

 specialforbud Et af formålene med markedsføringslovens regler er at  

 forhindre, at princippet om fri prisdannelse misbruges.
Reglerne skal i  

 stedet  

 sikre åbenhed og klarhed om prisdannelsen.
Prissløring hindres overordnet ved markedsføringslovens regler  

 om god markedsføringsskik og vildledningsforbudet.
Markedsføringsloven  

 indeholder imidlertid også i dag detailregler om en række  

 markedsføringsmetoder.
De fleste af disse regler er indført for at forhindre  

 markedsføringsforanstaltninger, som skønnes at være særlig prisslørende, og  

 fordi disse foranstaltninger kan medvirke til at forskyde forbrugernes fokus  

 fra pris og kvalitet.
Der er således givet særskilte regler for tilgift,  

 rabatkuponer og -mærker og købsbetingede salgsfremmende konkurrencer.
Derudover indeholder markedsføringsloven et forbud mod  

 mængdebegrænsning.
Bestemmelsen har i modsætning til de øvrige forbud intet  

 at  

 gøre med prissløring eller fokusforskydning, men er i stedet en adfærdsregel,  

 der er indsat for at beskytte mindre erhvervsdrivendes konkurrencevilkår.
Erhvervslivet bør principielt være frit stillet med hensyn til  

 valg af reklamemidler.
Specialforbudene er ikke tidssvarende, og indebærer  

 økonomiske byrder for de erhvervsdrivende, ligesom de kan medvirke til at  

 hæmme  

 konkurrencen.
Hertil kommer, at de kan udgøre en hindring for konkurrencen i  

 forhold til erhvervsdrivende etableret i andre lande.
Specialforbud har desuden en tendens til at blive statiske.  

 Markedsføringsmetoder er ofte forbigående fænomener og bliver derfor løbende  

 erstattet af nye metoder.
Tidligere lovgivning og praksis på området  

 illustrerer  

 dette, idet andre markedsføringsmetoder tidligere har været reguleret i  

 lovgivningen i form af forbud (fx forbud mod sneboldsystemer og  

 enhedsprisforretninger) eller restriktioner (fx regler om sæsonudsalg og  

 ophørsudsalg). Disse forbud eller restriktioner er imidlertid blevet ophævet,  

 og de pågældende markedsføringsmetoder bliver i dag reguleret af de øvrige  

 regler i markedsføringsloven.
Specialforbudenes detaljeringsgrad og komplekse struktur har  

 endvidere bevirket, at det har været vanskeligt at tage højde for ny  

 teknologi  

 og samfundsudviklingen.
Der har endvidere udviklet sig en kompliceret  

 retspraksis om betydningen af reglerne, og nogle domstolsafgørelser har  

 direkte  

 medført, at elementer i de eksisterende regler har mistet deres betydning.  

 Det  

 gælder i særdeleshed i forhold til forbudet mod mængdebegrænsning.
Det bør generelt være lovligt at benytte salgsfremmende  

 foranstaltninger, dog under forudsætning af at de ikke konkret udformes på en  

 måde, der er i strid med lovens generalklausul om god markedsføringsskik  

 eller  

 forbudet mod vildledning og utilbørlige fremgangsmåder.
Disse bestemmelser  

 vil  

 fortsat give forbrugerne en generel beskyttelse mod uetisk eller vildledende  

 brug af de markedsføringsforanstaltninger, som i dag er forbudt.
Herudover  

 foreslås der indført en ny bestemmelse, som skal sikre forbrugerne mulighed  

 for  

 reelt at vurdere fordele og ulemper ved de tilbud, som rummer en  

 salgsfremmende  

 foranstaltning.
Den nye bestemmelse vil sikre større gennemsigtighed i  

 forbindelse med udbud af varer og tjenesteydelser og dermed et bedre  

 beslutningsgrundlag for forbrugeren.
 Fordelen ved at regulere området på denne måde vil være, at de  

 generelle regler (generalklausulen om god markedsføringsskik,  

 vildledningsforbudet og den nye bestemmelse om oplysning) i modsætning til  

 specialforbudene er udformet således, at de kan tage højde for udviklingen i  

 samfundet, herunder indførelse af nye markedsføringsmetoder.
Der skønnes heller ikke at være behov for at opretholde  

 forbudet mod købsbetingede konkurrencer i markedsføringsloven ud fra et ønske  

 om at sikre prisgennemsigtighed og forhindre fokusforskydning.
Imidlertid er  

 forbudet mod købsbetingede konkurrencer også båret af andre hensyn af mere  

 samfundsmæssig og etisk karakter.
Således gør de hensyn, der ligger bag  

 lovgivningen om spil med pengeindskud (fx lotterier, tips mv.), sig også  

 gældende  

 i relation til erhvervslivets udbud af konkurrencer, hvori deltagelse er  

 købsbetinget.
Blandt disse hensyn kan nævnes hensynet til at beskytte  

 deltagerne i konkurrencerne, så deltagelse ikke bliver en trussel mod de  

 pågældendes velfærd, hensynet til at hindre kriminalitet, til at sikre midler  

 til idræt, humanitære og andre velgørende formål samt til at begrænse privat  

 fortjeneste ved spil.
Der er igangsat et arbejde med henblik på en modernisering og  

 samling af spillelovgivningen, som bl.a. har til formål at konsolidere og  

 modernisere den hidtidige spillestruktur i Danmark.
Et forbud mod  

 salgsfremmende,  

 købsbetingede konkurrencer forventes - af de hensyn, som er opstillet ovenfor  

 -  

 at indgå i resultatet af dette arbejde.
Kommissionen har fremsat et forordningsforslag om  

 salgsfremmende foranstaltninger, som vil have indvirkning på reguleringen af  

 brugen af salgsfremmende foranstaltninger.
Imidlertid er forslagets videre  

 skæbne  

 uvis, hvorfor der ikke er grund til at afvente en eventuel vedtagelse af  

 forordningen.
Især fordi lovforslaget som nævnt indeholder forslag til en ny  

 bestemmelse om oplysning i forbindelse med brug af salgsfremmende  

 foranstaltninger, som i et vist omfang vil tage højde for de  

 informationskrav,  

 som indtil videre er indeholdt i forordningsforslaget.  

 På den måde sikres det, at virksomhederne  

 ikke oplever uhensigtsmæssige ændringer i retstilstanden ved, at anvendelsen  

 af  

 salgsfremmende foranstaltninger først gives fri og herefter underlægges  

 begrænsninger, såfremt forordningsforslaget vedtages.
5. Økonomiske og administrative konsekvenser  

 for det offentlige Forslaget indebærer, at Forbrugerombudsmandens tilsyn udvides  

 til også at omfatte prisoplysningsområdet i og med, at prismærkningsloven  

 lægges ind under markedsføringsloven.
Der føres ikke i dag et administrativt  

 tilsyn med prismærkningsloven.
Endvidere indeholder forslaget en præcisering af lovens  

 anvendelsesområde i forhold til offentlige virksomheders udbud af service- og  

 velfærdsydelser.
Det er hensigten, at Forbrugerombudsmanden med præciseringen  

 i  

 videre omfang skal føre tilsyn med markedsføring på områder, der  

 liberaliseres,  

 eller hvor der indføres friere valg.
 Forbrugerombudsmanden har på FFL 05 fået tilført 1,2 mio. kr.  

 og vil i de kommende år få tilført 2,2 mio. kr. med henblik på at løfte de  

 nævnte ekstraopgaver.
 Herudover skønnes forslaget ikke at have økonomiske eller  

 administrative konsekvenser for det offentlige.
6. Økonomiske konsekvenser for erhvervslivet Forslaget om at ophæve specialforbudene vil gøre det lettere  

 for virksomhederne at markedsføre sig, idet virksomhederne får mulighed at  

 benytte markedsføringsmetoder, som i dag ikke er tilladt.
Det vil kunne øge  

 konkurrencen og medvirke til at skabe et øget udbud af varer og  

 tjenesteydelser. Øget konkurrence og handel vil have positive  

 samfundsøkonomiske konsekvenser.
 Forslaget skønnes derudover ikke at have direkte økonomiske  

 konsekvenser for erhvervslivet.
7. Administrative konsekvenser for  

 erhvervslivet Lovforslagets administrative konsekvenser er blevet vurderet i  

 samarbejde med Erhvervs- og Selskabsstyrelsens Center for Kvalitet i  

 Reguleringen efter AMVAB metoden, der måler lovforslagets administrative  

 byrder.
Lovforslaget forventes samlet set at medføre  

 omstillingsomkostninger på 46,9 mio. kr. og løbende administrative  

 omkostninger  

 på samlet 19,1 mio. kr.
Heri indgår dog ikke konsekvenserne af forpligtelsen  

 til efter anmodning at udstede en faktura, da kravene hertil endnu ikke er  

 fastlagt.
 For virksomheder, der udbyder tjenesteydelser, forventes  

 reglerne om prisoplysning sammenlagt at medføre administrative omkostninger i  

 omstillingsfasen for tjenesteydelsesvirksomhederne på ca. 13,4 mio. kr.  

 Den løbende vedligeholdelse af  

 prisoplysningerne forventes at medføre årlige administrative omkostninger på  

 ca.  

 17,8 mio. kr.
Forslaget om at ligestille reglerne om prisoplysninger i  

 internetbutikker med fysiske forretninger forventes at medføre  

 omstillingsomkostninger på ca. 33,5 mio. kr.
Den løbende vedligeholdelse af  

 prisoplysninger på internettet forventes at beløbe sig til ca. 1,3 mio. kr.  

 årligt.
Virksomhederne har i forbindelse med AMVAB-målingen  

 tilkendegivet, at de nye lovkrav kun i begrænset omfang medfører en oplevelse  

 af ekstra administrativt arbejde, idet de allerede nu i vidt omfang følger  

 kravene  

 som led i service over for forbrugerne.
Selvom forslaget om en generel  

 forpligtelse til efter anmodning at udstede en faktura ikke er omfattet af  

 målingen, vurderes det, at de byrder, der vil være forbundet med det nye  

 krav,  

 vil være minimale.
Virksomhederne er således allerede i dag efter  

 momslovgivningen forpligtet til at udstede faktura for deres ydelser.
8. Administrative konsekvenser for borgerne Lovforslaget har ingen administrative konsekvenser for  

 borgerne.
9. Miljømæssige konsekvenser Forslaget skønnes ikke at have konsekvenser for miljøet.
10. Forholdet til EU-retten Lovforslaget indeholder et forslag til en ny bestemmelse om  

 salgsfremmende foranstaltninger, som har til formål at sikre, at forbrugerne  

 har tilstrækkelig information til at vurdere tilbud, som indeholder  

 salgsfremmende  

 foranstaltninger.  

 Forordningsforslaget  

 om salgsfremmende foranstaltninger indeholder i dag en række specifikke  

 oplysningskrav, som skal opfyldes i forbindelse med anvendelse af  

 salgsfremmende foranstaltninger.
Med den foreslåede bestemmelse sikres det,  

 at  

 der skabes en vis kontinuitet i lovgivningen, såfremt forordningsforslaget  

 vedtages, idet det med den foreslåede bestemmelse sikres, at anvendelsen af  

 salgsfremmende foranstaltninger ikke først gives helt fri, for så senere at  

 blive underlagt visse informationskrav, når og hvis forordningsforslaget  

 vedtages.
Derudover har lovforslaget ikke EU-retlige aspekter.  

 Lovforslaget gennemfører således ikke direktivet om urimelig handelspraksis.  

 Det skyldes, at lovforslagets formål er at revidere markedsføringsloven og  

 prismærkningsloven  

 på baggrund af Markedsføringsudvalgets anbefalinger, og at det af tidsmæssige  

 grunde ikke har været muligt at medtage implementering i lovforslaget, idet  

 det  

 er en omfattende teknisk opgave.
Endvidere er det heller ikke er nødvendigt,  

 idet direktivet først skal være gennemført i dansk ret to år efter  

 offentliggørelsen  

 i Den Europæiske Unions Tidende, d. 11. juni 2005. Hertil kommer, at der både  

 i  

 EU og i nordisk regi vil blive nedsat samarbejdsgrupper om implementering af  

 direktivet  

 for at sikre en fælles forståelse af reglerne på området og fælles retsenhed.
11. Høring Lovforslaget har været sendt i høring til følgende  

 organisationer og myndigheder:
 Advokatrådet,  

 Amtsrådsforeningen, Arbejderbevægelsens Erhvervsråd, Bryggeriforeningen,  

 Brancheorganisationen ForbrugerElektronik, Børnerådet, CAD -  

 Centralforeningen  

 af Autoreparatører i Danmark, DAF - Danmarks Automobilforhandler Forening,  

 Danmarks Aktive Forbrugere, Danmarks Fotohandler Forening, Danmarks  

 Optikerforening,  

 Danmarks Rejsebureau Forening, Danmarks Skohandlerforening, Danmarks  

 Sportshandler-Forening, Dansk Annoncørforening, Dansk Byggeri, Dansk  

 Dagligvareleverandør Forening, Dansk Ejendomsmæglerforening, Dansk Fagpresse,  

 Dansk Handel & Service, Dansk Industri, Dansk Magasinpresses  

 Udgiverforening, Dansk Marketing Forum,  

 Dansk Postordre  

 Handel, Dansk Textil Union, Dansk Textil & Beklædning, Dansk Tipstjeneste  

 A/S, Danske Andelsselskaber, Danske Biludlejere, Danske Dagblades Forening,  

 Danske Distriktsblade ApS, Danske Finansieringsselskabers Forening, Danske  

 Mediers Forum, Danske Reklame- og Relationsbureauers Brancheforening, DDK -  

 Dansk Detailkreditråd, De Danske Bilimportører, Den Danske Dommerforening,  

 Dommerfuldmægtigforeningen, DSK - De Samvirkende Købmænd, Erhvervs- og  

 Selskabsstyrelsen, FDB, FDM, FEHA, Finans og Leasing, Finansministeriet,  

 Finansrådet,  

 Finanstilsynet, Forbrugerombudsmanden, Forbrugerrådet, Foreningen af (Danske)  

 Internetleverandører, Foreningen af Danske Lokale Ugeaviser, Foreningen af  

 Danske InternetMedier (FDIM), Foreningen af Rejsearrangører i Danmark (RID),  

 Foreningen af Dagligvare Grossister, Foreningen af Dansk Internet Handel,  

 Foreningen af Registrerede Revisorer, Foreningen af Statsautoriserede  

 Revisorer, Forsikring & Pension, Fødevarestyrelsen, HORESTA, HTS  

 Interesseorganisationen, Håndværksrådet, Indenrigs- og Sundhedsministeriet,  

 IT-  

 og Telestyrelsen, IT-Brancheforeningen, ITEK, Justitsministeriet, Kommunernes  

 Landsforening, Konkurrencestyrelsen, Kulturministeriet, Kvinderådet,  

 Landbrugsrådet, Liberale Erhvervs Råd, Miljøministeriet, Ministeriet for  

 Fødevarer, Landbrug og Fiskeri, Ministeriet for Videnskab, Teknologi og  

 Udvikling, Møbelhandlernes Centralforening, Nærbutikkernes Landsforening,  

 Oliebranchens Fællesrepræsentation, Præsidenten for Sø- og Handelsretten,  

 Radio- og TV-Nævnet, Realkreditrådet, SAS, Skatteministeriet, Søsportens  

 Brancheforening, Telekommunikationsindustrien i Danmark, Trafikministeriet,  

 TV2/Reklame, TVDanmark A/S, Undervisningsministeriet, Vin og Spiritus  

 Organisationen i Danmark (V.S.O.D.) og Økonomi- og Erhvervsministeriet.
Positive konsekvenser/mindre udgifter Negative konsekvenser/merudgifter Økonomiske konsekvenser for det offentlige Forslaget udvider Forbrugerombudsmandens tilsyn til også  

 at omfatte prismærkningsreglerne.
Administrative konsekvenser for det offentlige Lovforslaget har ingen administrative konsekvenser for  

 det offentlige.
Erhvervsøkonomiske konsekvenser Ophævelse af specialforbudene mod visse markedsføringsmetoder  

 vil give virksomhederne friere hænder i udformningen af deres markedsføring.
Administrative konsekvenser for erhvervslivet Lovforslaget forventes samlet set at medføre omstillingsomkostninger  

 på 46,9 mio. kr. og løbende administrative omkostninger på samlet 19,1 mio.  

 kr. som følge af en generel prisoplysningspligt for udbydere af  

 tjenesteydelser  

 og ligestillingen af fysiske butikker med internetbutikker.
I målingen indgår  

 ikke konsekvenserne af forpligtelsen til efter anmodning at udstede en  

 faktura, da kravene hertil endnu ikke er fastlagt.
Administrative konsekvenser for borgerne Lovforslaget har ingen administrative konsekvenser for  

 borgerne.
Miljømæssige konsekvenser Lovforslaget har ingen miljømæssige konsekvenser.
Forholdet til EU-retten Lovforslaget har ingen EU-retlige aspekter, jf. dog bemærkninger  

 ovenfor.
Bemærkninger til lovforslagets enkelte bestemmelser Til § 1 Markedsføringsloven skal fortsat være den lov, der fastlægger  

 de generelle adfærdsnormer på markedet.
Den skal sikre, at erhvervsvirksomhed  

 drives tilbørligt og rimeligt under hensyntagen til forbrugerne, andre  

 erhvervsdrivende, herunder konkurrenter og almene samfundsinteresser.
Dette  

 er  

 hidtil sket gennem markedsføringslovens generalklausul om, at virksomhederne  

 skal handle i overensstemmelse med god markedsføringsskik.
Det har med generalklausulen om god markedsføringsskik været  

 muligt at foretage en løbende normdannelse og videreudvikling af  

 bestemmelsens  

 indhold i takt med udviklingen i samfundet.
Dette er sket via en afbalanceret  

 afvejning af de tre hensyn, som er angivet ovenfor.
Det foreslås, at generalklausulen om god skik bevares, og at  

 udtrykket god markedsføringsskik fastholdes i modsætning til,  

 hvad  

 markedsføringsudvalget anbefaler.
Såfremt man fulgte udvalgets anbefaling og  

 ændrede udtrykket til god markedsadfærd, ville det medføre  

 usikkerhed om,  

 hvorvidt indholdet af den nye generalklausul var identisk med den nuværende,  

 og  

 om den retspraksis, som knytter sig til bestemmelsen, fortsat ville være  

 gældende.
Det findes derfor ikke at være hensigtsmæssigt.
Der er i den  

 forbindelse også lagt vægt på, at udtrykket god  

 markedsføringsskik er godt  

 indarbejdet i den daglige anvendelse af loven, at der har udviklet sig en  

 righoldig retspraksis, som knytter sig til begrebet, og at man generelt  

 anvender udtrykket god skik om overordnede adfærdsnormer.
 Det er hensigten, at generalklausulen som hidtil skal kunne  

 benyttes til indgreb mod alle former for urimelige salgs- og  

 reklameforanstaltninger, mod efterligning, snyltning og anden udnyttelse af  

 andres indsats, mod urimelige aftalevilkår og til beskyttelse af den  

 personlige  

 integritet og privatlivets fred.
De tidligere forarbejder til lovens generalklausul og den  

 retspraksis, som knytter sig til den nuværende generalklausul, vil fortsat  

 finde anvendelse i fuldt omfang.
Generalklausulen om god markedsføringsskik  

 har  

 stået i markedsføringsloven, siden man i 1974, som anbefalet af  

 Forbrugerkommissionen, udstedte den første markedsføringslov.
Som i  

 Forbrugerkommissionens forslag til en markedsføringslov blev  

 markedsføringslovens  

 generalklausul baseret på en god skik bestemmelse, som allerede fandtes i den  

 dagældende konkurrencelovs § 15, stk. 1. Derfor knytter der sig en lang række  

 forarbejder til bestemmelsen.
Om generalklausulens indhold og formål henvises  

 således til Konkurrencelovudvalgets betænkning angående En Ny Konkurrencelov  

 (betænkning nr. 416/1966), side 20 ff., bemærkningerne til lovforslaget i  

 Forbrugerkommissionens betænkning II (betænkning nr. 681/1973), side 17 ff.,  

 samt forslag til lov om markedsføring, FT 1973-1974, Tillæg A, sp. 2241.
Da der på baggrund af et udvalgsarbejde i 1994 blev fremsat  

 forslag til en ny markedsføringslov, valgte man ligeledes at videreføre  

 generalklausulen for at sikre en fortsat uændret retsanvendelse.
Det fremgår  

 endvidere  

 af bemærkningerne til dette lovforslag (L 211 af 2. marts  

 1994, FT  

 1993-1994, Tillæg A, sp.  

 7249), at generalklausulen som hidtil vil blive anvendt som hjemmel til  

 offentligretlige indgreb mod urimelige kontraktvilkår, og at dele af  

 Rådets direktiv 93/13/EØF af 5.  

 april 1993 om urimelige kontraktvilkår i forbrugeraftaler på den måde anses  

 for  

 gennemført i dansk ret.
 De bagvedliggende formål med markedsføringsloven, herunder  

 varetagelsen af hensynene til konkurrenterne og andre erhvervsdrivende,  

 forbrugerne samt almene samfundsinteresser, fremgår i dag ikke af selve  

 lovteksten, men har i stedet været anført i motivstoffet til generalklausulen  

 i  

 markedsføringslovens § 1.
 Det er mere hensigtsmæssigt, at de hensyn, som skal varetages  

 efter loven, fremgår af selve lovteksten af hensyn til brugerne af loven.
 Det foreslås derfor, at de tre hensyn skrives ind i lovens  

 generalklausul.
 Det er af hensyn til lovens dynamik og meget brede  

 anvendelsesområde vigtigt, at vægtning af de tre hensyn, som principielt er  

 sideordnede, ikke fastlægges i selve loven, men at det overlades til  

 Forbrugerombudsmanden,  

 og i sidste instans domstolene, at foretage en afvejning af hensynene på  

 baggrund af de konkrete omstændigheder i de enkelte sager.
Til § 2 Bestemmelsen angiver lovens anvendelsesområde.
I den nuværende  

 lov er lovens anvendelsesområde angivet i generalklausulen.
Af hensyn til  

 overskueligheden skønnes det imidlertid mere hensigtsmæssigt at udskille  

 anvendelsesområdet fra generalklausulen, som nu også angiver lovens formål og  

 de hensyn, som den skal varetage.
Markedsføringsloven finder i dag anvendelse på privat  

 erhvervsvirksomhed og offentlig virksomhed, der kan sidestilles hermed.  

 I  

 overensstemmelse med de hidtidige forarbejder og retspraksis indebærer det,  

 at  

 enhver handling foretaget i erhvervsøjemed i dag er omfattet af loven, d.v.s.  

 alle handlinger fra den indledende reklame over produktion, distribution og  

 salg og til den efterfølgende service og inkasso.
Det er uden betydning, om  

 den erhvervsdrivende opnår eller søger at opnå personlig økonomisk vinding,  

 så  

 længe det sker i erhvervsøjemed.
Hermed forstås, at handlingen skal ske som  

 led  

 i udøvelse af virksomhed inden for handel, industri, håndværk, landbrug,  

 transport, liberale erhverv og anden form for virksomhed på arbejds- og  

 tjenesteydelsesområdet.
Handlingerne, der foretages i humanitær, politisk eller  

 religiøs sammenhæng, er kun omfattet, såfremt de kan siges at være udslag af  

 erhvervsvirksomhed.
Dette indebærer bl.a., at almennyttige foreningers  

 hvervning  

 af medlemmer og politiske aktiviteter ikke er omfattet af lovens  

 anvendelsesområde, mens mere erhvervsmæssige aktiviteter, som en forening  

 udfører, falder ind under lovens anvendelsesområde.
Det kan fx være  

 tilfældet,  

 hvis en forening driver forlagsvirksomhed, arrangerer medlemsrejser, driver  

 butikker etc.
Et område, som tidligere er faldet uden for  

 markedsføringslovens anvendelsesområde har været det offentliges udbud af  

 service- og velfærdsydelser til borgerne.
Imidlertid udbydes sådanne ydelser  

 i  

 takt med indførelse af friere valg på stadig mere markedslignende vilkår og i  

 stigende omfang i konkurrence mellem flere offentlige og/eller private  

 udbydere.
Det kan være ydelser inden for undervisningsområdet, som  

 undervisning  

 på skoler og i gymnasier, ydelser inden for socialområdet, som dagtilbud og  

 hjemmepleje, og ydelser inden for sundhedsområdet i form af  

 hospitalsbehandling.
 I den forbindelse findes det vigtigt, at alle udbydere på dette  

 marked, hvad enten de er offentlige eller private, bliver underlagt samme  

 grundvilkår.
Da markedsføringsloven indeholder de generelle og overordnede  

 principper for, hvordan man skal agere på markedet i forhold til andre  

 udbydere, til aftagerne af ydelserne og under hensyntagen til almene  

 samfundshensyn,  

 vil det være naturligt, at det også er markedsføringslovens regler, der  

 regulerer området for service- og velfærdsydelser.
Således vil både borgerne  

 og  

 andre virksomheder have en klar forventning om, at udbud af service- og  

 velfærdsydelser med mulighed for friere valg er underlagt de samme  

 grundlæggende krav om god markedsføringsskik, rimelige vilkår og en redelig  

 markedsføring, som alle andre former for udbud af serviceydelser.
I dag udbydes mange service- og velfærdsydelser af egentlige  

 erhvervsvirksomheder, som klart er omfattet af markedsføringsloven.
Hertil  

 kommer en lang række private institutioner, hvis aktiviteter formentlig også  

 falder ind under den brede fortolkning af begrebet privat  

 erhvervsvirksomhed,  

 og som derfor også falder ind under lovens anvendelsesområde.
Det indebærer,  

 at  

 en stor del af området for udbud af service og velfærdsydelser allerede i dag  

 formentlig er omfattet af markedsføringslovens anvendelsesområde.
Samtidig må  

 det forventes, at den gråzone, der i dag måtte findes i forhold til  

 markedsføringsloven, på længere sigt vil forsvinde i takt med at udbudet af  

 service- og velfærdsydelser yderligere markedsgøres.
Til trods herfor vil det på nuværende tidspunkt være  

 hensigtsmæssigt, at der sker en præcisering af lovens anvendelsesområde.
Det  

 foreslås derfor, at det af bestemmelsen om lovens anvendelsesområde  

 udtrykkeligt fremgår, at den finder anvendelse på alle, som udbyder varer  

 eller  

 tjenesteydelser på markedet.
 Det afgørende kriterium for hvornår offentlig virksomhed bliver  

 omfattet af markedsføringsloven, vil herefter blive, at udbudet af varer  

 eller  

 tjenesteydelser sker på et marked/markedslignende vilkår, og ikke  

 nødvendigvis  

 om udbudet sker i konkurrence mellem offentlige institutioner og private  

 virksomheder.
Med den foreslåede bestemmelse medtages også udbud af service-  

 og velfærdsydelser i de tilfælde, hvor der kun findes offentlige udbydere,  

 såfremt udbudet i øvrigt sker på markedsvilkår.
Det sker, fordi det er uden  

 betydning for modtageren af ydelsen, om leverandøren af en ydelse er en  

 privat  

 virksomhed eller en offentlig institution.
 Det bemærkes, at offentlige udbydere fortsat vil være omfattet  

 af de forvaltningsretlige regler, herunder forvaltningsloven og kravet om  

 overholdelse af god forvaltningsskik, som i dag gælder for disse  

 virksomheder.
I det omfang udbudet af service- og velfærdsydelser er  

 underlagt særlige regler, herunder lovmæssige krav til ydelsernes indhold og  

 til de vilkår, hvorpå de leveres, vil udgangspunktet være, at en udbyder, som  

 følger sådanne krav og vilkår, handler i overensstemmelse med god  

 markedsføringsskik.
Det samme vil være tilfældet, såfremt der i forbindelse  

 med  

 godkendelse af udbydere af service- og velfærdsydelser bliver opstillet krav  

 fra godkendelsesmyndighedens side.
Til stk. 2 og 3 Da der for virksomheder omfattet af lov om finansiel virksomhed  

 gør sig særlige forhold gældende, undtages finansielle virksomheder fra  

 enkelte  

 af lovens bestemmelser.
Stk. 2 viderefører undtagelserne i den gældende  

 markedsføringslovs § 1, stk. 2, og § 2, stk. 5, og den gældende  

 prismærkningslovs § 4, stk. 4, og § 5, stk. 4. Om disse bestemmelsers indhold  

 og anvendelse henvises til forarbejder til bestemmelserne i L 173 af 21.  

 marts  

 2002, FT  

 2001-2002, Tillæg A, sp. 4817  

 og L 64 af 27. oktober  

 2004, FT  

 2004-2005, Tillæg A, sp. 1677. Undtagelserne i stk. 3 er nærmere beskrevet i  

 bemærkningerne til § 11, stk. 2 og §§ 13 - 14.
Til § 3 Bestemmelsen er en ordret videreførelse af § 2 i den gældende  

 lov.
Formålet med bestemmelsen er at sikre, at vildledende, urigtige og  

 urimeligt mangelfulde angivelser ikke benyttes i markedsføring til skade for  

 forbrugerne  

 og for andre erhvervsdrivende.
Endvidere beskytter bestemmelsens stk. 2, og  

 3,  

 andre erhvervsdrivende og forbrugerne mod brug af utilbørlige angivelser og  

 fremgangsmåder.
I modsætning til generalklausulen er bestemmelsen begrænset  

 til  

 at omfatte handlinger, som er egnet til at påvirke udbud og efterspørgslen af  

 varer og tjenesteydelser.
Bestemmelsen har stået i markedsføringsloven siden  

 lovens indførelse i 1974, og var allerede da en forenklet videreførelse af  

 regler om vildledning og utilbørlige fremgangsmåder fra den dagældende  

 konkurrencelovgivning.
 Om den oprindelige bestemmelses indhold og anvendelse henvises  

 til følgende forarbejder: Konkurrenceudvalgets betænkning angående En Ny  

 Konkurrencelov, (betænkning nr. 416/1966), side 36 ff.,  

 Forbrugerkommissionens  

 betænkning II (betænkning nr. 681/1973) side 19 ff., lovforslag af 8. marts  

 1974, FT  

 1973-1974, Tillæg A, sp. 2241.
Ved indførelsen af en ny markedsføringslov i 1994 blev  

 bestemmelsen overført til den nye lov, og der blev indført en ny bevisregel i  

 stk. 4, hvorefter en virksomhed skal kunne dokumentere rigtigheden af  

 angivelser om faktiske forhold.
Om baggrunden for og formålet med denne regel  

 henvises til Industriministeriets betænkning Ny Markedsføringslov (betænkning  

 nr.1236/1992) og bemærkningerne til bestemmelsen i L 211 af 2. marts  

 1994, FT  

 1993-1994, Tillæg A, sp. 4249.
Til § 4 Der foreslås indsat en ny bestemmelse i loven, som har til  

 formål at sikre, at modtageren af et reklamebudskab bliver gjort opmærksom  

 på,  

 at der er tale om reklame og dermed forhindre skjult reklame.
Skjult reklame  

 er  

 alle former for reklame, som ikke fremtræder som sådan.
Som eksempler kan  

 nævnes reklame, der fremtræder som redaktionelt stof i aviser, blade, radio  

 og  

 på tv, og eksponering af bestemte produkter/logoer i film og tv-udsendelser,  

 som bygger på en aftale mellem en erhvervsdrivende, og de personer som står  

 for  

 produktionen af filmen eller udsendelsen, såkaldt product placement.
 Området er i dag reguleret af markedsføringslovens generelle  

 bestemmelser om god markedsføringsskik og forbudet mod vildledning.  

 Anvendelse  

 af reklame, der ikke kan identificeres som reklame, anses således som  

 udgangspunkt for at være i strid med markedsføringslovens generalklausul om  

 god  

 markedsføringsskik.
 Det Internationale Handelskammer ICCs internationale kodeks  

 for reklamepraksis (udgivet den 1. februar 1998 af ICC-Danmark) indeholder  

 også  

 en bestemmelse om reklameidentifikation, hvorefter reklamer klart skal kunne  

 identificeres som sådanne.
Herudover kan vildledningsforbudet i markedsføringsloven finde  

 anvendelse.
Det gælder dog kun skjult reklame, som har en form, der kan anses  

 for at være vildledende, eller hvor den konkrete fremgangsmåde er utilbørlig.
Det er imidlertid vigtigt at sikre, at de personer, som  

 reklamen er rettet imod, kan identificere, at der er tale om et  

 reklamebudskab  

 og dermed vurdere det herefter.
Især i en tid, hvor stadig mere avancerede  

 reklameformer tages i anvendelse.
Det foreslås derfor, at der indsættes et specifikt krav i loven  

 om, at reklamebudskaber klart skal kunne identificeres som sådanne.
Hermed  

 indskrives princippet fra ICC kodeks for reklamepraksis i loven.
Med bestemmelsen indføres et generelt krav om reklameidentifikation,  

 uanset hvordan reklamebudskabet bringes til modtageren.
Bestemmelsen vil  

 dermed  

 supplere de lovkrav om reklameidentifikation, som allerede i dag findes i  

 radio- og fjernsynslovgivningen og e-handelsloven.
Ifølge lov om radio og fjernsynsvirksomhed skal alle reklamer i  

 radio og fjernsyn klart kunne identificeres som sådanne, således at de i  

 indhold og præsentation adskiller sig fra ordinære programmer.
Der findes  

 også  

 regler om sponsorkreditering.
Reglerne regulerer bl.a. spørgsmålet om  

 sammenblanding  

 af redaktionelt og kommercielt stof i radio- og fjernsynsudsendelser.
Det er  

 Radio- og Tv-nævnet, som fører tilsyn med disse regler og som træffer endelig  

 administrativ afgørelse vedrørende disse sagstyper i forhold til radio- og  

 fjernsynsforetagender.
Indførelse af reklameidentifikationsbestemmelsen i  

 markedsføringsloven vil ikke berøre den nuværende radio- og  

 fjernsynslovgivning  

 eller Radio- og Tv-nævnets kompetence.
Med henblik på at sikre en  

 hensigtsmæssig  

 koordination i sager om skjult reklame er det mellem Kulturministeriet og  

 Forbrugerombudsmanden besluttet at etablere et uformelt koordinationsforum om  

 behandling af sådanne sager efter henholdsvis radio- og fjernsynslovgivningen  

 og markedsføringsloven.
 Begrebet reklame skal forstås i overensstemmelse med  

 definitionen af dette begreb i art. 2 i Rådets direktiv 84/450/EØF af 10.  

 september 1984 om indbyrdes tilnærmelse af medlemsstaternes love og  

 administrative  

 bestemmelser om vildledende reklame og fortolkning af den nuværende lovs §  

 2a,  

 hvorefter reklame omfatter enhver form for tilkendegivelse i  

 forbindelse med  

 udøvelse af virksomhed som handlende, håndværker eller industridrivende eller  

 udøvelse af et liberalt erhverv, som har til formål at fremme afsætningen af  

 varer eller tjenesteydelser, herunder fast ejendom, rettigheder og  

 forpligtelser.
 Reklame, der består i, at personer eksponerer et bestemt  

 produkt, forudsætter, at der foreligger en aftale mellem den  

 erhvervsdrivende,  

 hvis produkt der reklameres for, og den person, som står for eksponeringen.  

 Det  

 forhold at en erhvervsdrivende giver en gave eller stiller en vare til  

 rådighed  

 for andre, uden at modtageren forpligtes til at bruge produktet på en bestemt  

 måde, kan ikke betegnes som en reklame.
Det er overladt til afsenderen af reklamebudskabet selv at  

 beslutte, hvordan identifikationen skal ske, så længe det sker på en klar  

 måde.  

 Det vil sige på en måde, så modtageren bliver gjort opmærksom på, at her er  

 tale om et reklamebudskab.
Det kan fx ske ved, at artikler i blade og aviser,  

 som  

 reelt er reklamer for specifikke produkter eller tjenesteydelser, tydeligt  

 markeres som annoncer.
Der stilles ikke et ubetinget krav om, at identifikationen skal  

 ske i eller sammen med reklamen, selv om det typisk vil være naturligt.
Fx  

 vil  

 identifikationskravet i tilfælde, hvor der er indgået aftale om særlig  

 eksponering  

 af produkter i film, kunne være opfyldt, såfremt det af rulleteksterne før  

 eller efter filmen fremgår, at der har været anvendt produkter efter aftale  

 med  

 en eller flere erhvervsdrivende.
Den foreslåede bestemmelse er ikke til hinder for, at man  

 benytter den særlige reklameform, der kaldes teasere, det vil  

 sige en  

 reklameform, hvor det ikke umiddelbart afsløres, at et billede eller et  

 objekt  

 i det offentlige rum er et led i en reklamekampagne.
Et eksempel kunne være  

 en  

 husgavl, som males i en bestemt farve og der først senere gennemføres en  

 reklamekampagne, hvori den pågældende farve indgår, så man bliver klar over,  

 at  

 bemalingen af husgavlen er et led i denne kampagne.
Forpligtelsen til at sørge for at en reklame er identificeret,  

 påhviler den, som er ansvarlig for markedsføringen.
Det vil sige den  

 erhvervsdrivende, som markedsfører sine produkter eller tjenesteydelser.  

 Men det udelukker ikke, at andre  

 erhvervsdrivende vil kunne ifalde et ansvar efter straffelovens generelle  

 regler om medvirken, eksempelvis et medium, som vælger at bringe en  

 uidentificeret reklame.
Det forudsætter dog, at betingelserne herfor er  

 opfyldt, herunder at mediet selv har medvirket til at skjule  

 reklamebudskabet.  

 Indikationer på, at dette er tilfælde kan eksempelvis være, at der foreligger  

 en nærmere aftale mellem den erhvervsdrivende og mediet om, hvordan  

 reklamebudskabet skal bringes, eller at der er betalt et honorar eller ydet  

 andre modydelser for at viderebringe det skjulte reklamebudskab.
Omvendt vil man ikke kunne straffe personer eller virksomheder,  

 som uden at vide det viderebringer skjulte reklamebudskaber.
Eksempelvis vil  

 en  

 radiostation, som ikke er bekendt med, at en sang indeholder  

 reklamebudskaber,  

 ikke kunne ifalde et ansvar ved at spille sangen uden at gøre opmærksom på,  

 at  

 den indeholder reklamer.
Ligeledes vil der heller ikke påhvile en  

 filmimportør  

 eller en biografejer en pligt til af egen drift at undersøge, om film  

 indeholder reklamebudskaber.
Det foreslås, at overtrædelser af bestemmelsen strafbelægges.  

 Det vil give Forbrugerombudsmanden bedre muligheder for at få overtrædelser  

 sanktioneret i forhold til i dag, hvor overtrædelser ikke umiddelbart kan  

 straffes.
Ligesom det sender et klart signal om, at uidentificeret reklame er  

 en uacceptabel og uetisk form for markedsføring.
 Hertil kommer, at indførelse af en strafbelagt bestemmelse om  

 reklameidentifikation vil have en præventiv effekt, idet virksomheder, som  

 ikke  

 identificerer deres reklame, fremover må forvente at blive straffet.
 Endelig er der med den nye bestemmelse åbnet mulighed for, at  

 Forbrugerombudsmanden kan benytte administrativt påbud i sin håndhævelse,  

 idet  

 der med bestemmelsen tilvejebringes en klar retstilstand på området.
 Ved siden af den foreslåede bestemmelse vil lovens  

 generalklausul og forbudet mod vildledning fortsat finde anvendelse på  

 tilfælde, hvor der ikke vil kunne straffes for manglende  

 reklameidentifikation,  

 men hvor den anvendte fremgangsmåde må karakteriseres som værende i strid med  

 god markedsføringsskik eller vildledende.
Det forventes, at Forbrugerombudsmanden udsender en vejledning  

 om sin fremtidige anvendelse af bestemmelsen i forbindelse med lovens  

 ikrafttræden.
I vejledningen vil Forbrugerombudsmanden kunne give mere  

 uddybende eksempler på reklamer, som efter hans opfattelse ikke lever op til  

 kravet om klart at kunne identificeres som reklamer.
I vejledningen vil  

 snitfladen mellem den nye bestemmelse og god markedsføringsskik og  

 vildledningsforbudet ligeledes kunne beskrives nærmere.
Til § 5 Bestemmelsen regulerer anvendelsen af sammenlignende  

 reklame, og er en videreførelse af § 2a i den gældende lov.
Bestemmelsen  

 gennemfører de fælleseuropæiske regler om sammenlignende reklame, som fremgår  

 af Europa-Parlamentets og Rådets direktiv 97/55/EF af 6. oktober 1997 om  

 ændring af direktiv 84/450/EØF om vildledende reklame for at medtage  

 sammenlignende reklame.
Om bestemmelsens indhold og anvendelse henvises til  

 forarbejderne til bestemmelsen i L 35 af 13. oktober  

 1999, FT  

 1999-2000, Tillæg A, sp.  

 1044.
Til § 6 Bestemmelsen regulerer anvendelsen  

 af uanmodet henvendelse, og er en ordret videreførelse af § 6a i den gældende  

 lov.
Bestemmelsen er indført i loven ved L 442 af 31. maj 2000. Bestemmelsen  

 gennemfører EU-regler om uanmodet markedsføring fra direktiv 97/7/EF af 20.  

 maj  

 1997 om forbrugerbeskyttelse i forbindelse med aftaler vedrørende fjernsalg  

 (fjernsalgsdirektivet) og direktiv 97/66/EF af 15. december 1997 om  

 behandling  

 af personoplysninger og beskyttelse af privatlivets fred inden for  

 telesektoren  

 (det såkaldte ISDN-direktiv). Ifølge bestemmelsens stk. 1, gælder et generelt  

 forbud mod uanmodede elektroniske henvendelser (spam), som dog er modificeret  

 i  

 stk. 2. Denne modifikation blev indført ved L 450 af 10. juni 2003, som  

 gennemførte  

 den såkaldte 99-reveiwpakke, som består af en revision af en  

 række teledirektiver,  

 i dansk ret.
Udover at indeholde regler om spam regulerer bestemmelsen også  

 andre former for uanmodet markedsføring, herunder muligheden for at frabede  

 sig  

 sådanne henvendelser via optagelse på en central liste i CPR-registret.
Om  

 bestemmelsens nærmere indhold og baggrund henvises  

 til bemærkningerne i de to lovforslag, hvormed reglerne i bestemmelsen er  

 indført, L 213 af 1. marts  

 2000, FT  

 1999-2000, Tillæg A, sp. 5922 og L 143 af 29. januar  

 2003, FT  

 2002-2003, Tillæg A, sp.  

 3467.
Til § 7 Bestemmelsen er en ordret videreførelse af § 3 i den gældende  

 lov og har til formål at sikre, at en køber får en forsvarlig vejledning i  

 forbindelse med køb af varer og tjenesteydelser.
Bestemmelsen blev indført  

 med  

 markedsføringsloven fra 1974 efter anbefaling af Forbrugerkommissionen og  

 blev  

 videreført uændret i den nye markedsføringslov L 428 af 1. juni 1994. Om  

 bestemmelsens indhold og anvendelse henvises til Forbrugerkommissionens  

 betænkning II (betænkning 681/1973), s.  

 21f  

 og lovforslag af 8. marts  

 1974, FT  

 1973-1974, Tillæg A, sp. 2241.
Til § 8 Det foreslås, at der indsættes en ny bestemmelse i loven, som  

 har til formål at beskytte børn og unge i forbindelse med markedsføring  

 rettet  

 specielt mod denne målgruppe.
Børn og unge har ikke den fornødne erfaring til at foretage  

 objektive vurderinger i forhold til reklamer og lader sig påvirke af det  

 umiddelbare uden overvejelser.
De er nemme at lokke med fx tilbud, der er  

 ledsaget af løfter om gaver, deltagelse i konkurrencer med gode gevinster og  

 vinderchancer.
Det forhold, at børn og unge er lette at påvirke, giver også  

 de  

 erhvervsdrivende særligt gode muligheder for at øge deres interesse for  

 mærkevarer og præge deres forbrugsmønstre.
Der findes ikke i dag specifikke regler om markedsføring over  

 for børn og unge i markedsføringsloven.
De særlige hensyn, som bør tages i  

 forbindelse med markedsføring over for denne målgruppe, har i stedet været  

 varetaget under lovens generelle bestemmelser om god markedsføringsskik og  

 forbud mod vildledning.
De nævnte bestemmelser er i relation til børn og unge  

 blevet fortolket i lyset af det Internationale Handelskammer, ICCs  

 kodeks for  

 reklamepraksis, som indeholder særlige regler om markedsføring rettet mod  

 denne  

 målgruppe.
Hertil kommer, at Forbrugerombudsmanden i april 2002 har  

 udarbejdet  

 en vejledning om markedsføring over for børn og unge kaldet Børn, unge  

 og  

 markedsføring.
Vejledningen indeholder Forbrugerombudsmandens  

 fortolkning af,  

 hvad iagttagelse af god markedsføringsskik i forhold til børn og unge  

 indebærer.
Vejledningen kan findes på hjemmesiden www.forbrug.dk.
Til stk. 1 Den foreslåede bestemmelses stk. 1, er baseret på reglerne i  

 ICC kodeks for reklamepraksis.
Den pålægger generelt erhvervsdrivende, der  

 markedsfører sig over for børn og unge, at udforme deres markedsføring på en  

 måde, der tager højde for de særlige beskyttelsesbehov, som denne målgruppe  

 har.
Det fremgår således af bestemmelsen, at virksomheder, der retter deres  

 markedsføring mod børn og unge, ikke må udnytte den særlige godtroenhed og  

 mangel på erfaring, der karakteriserer denne målgruppe.
Begrebet børn  

 og unge  

 dækker generelt personer op til 18 år, men markedsføringen vil skulle  

 bedømmes  

 i forhold til den konkrete aldersgruppe, den henvender sig til.
Det  

 indebærer,  

 at en reklame, der henvender sig til små børn, skal vurderes anderledes end  

 en  

 reklame, der henvender sig til unge på 15-16 år.
Bestemmelsen indebærer blandt andet, at man skal udvise  

 tilbageholdenhed og forsigtighed ved brug af markedsføringsmetoder, som kan  

 forskyde fokus fra den vare eller ydelse, man vil sælge.
Erhvervslivet bør  

 ligeledes være særligt tilbageholdende med at benytte mere aggressive  

 markedsføringsmetoder, som fx brug af børn som salgsmedarbejdere, direkte  

 henvendelse etc.
Bestemmelsen kan ikke umiddelbart danne grundlag for egentlige  

 forbud eller påbud og foreslås heller ikke strafbelagt.
Den skal i stedet  

 fungere som en referenceramme eller agtsomhedsnorm, som virksomhederne skal  

 udforme deres markedsføring rettet mod børn og unge indenfor.
Bestemmelsen  

 vil  

 derfor indebære en generel skærpelse af de øvrige bestemmelser i  

 markedsføringsloven, når målgruppen er børn og unge.
Det vil fx indebære, at man ved vurderingen af om en reklame  

 rettet til børn og unge er vildledende, skal tage højde for, at de lettere  

 tager reklameudsagn for gode varer.
Derfor skal beskrivelsen af et produkts  

 størrelse,  

 værdi, art, holdbarhed eller præstation være mere præcis og realistisk end i  

 reklamer rettet mod voksne.
Det er i dag blevet mere almindeligt at benytte referencer til  

 sex i markedsføring som et middel til at fange modtagernes opmærksomhed.
Den  

 nye bestemmelse skal, sammenholdt med lovens generalklausul sikre, at dette  

 ikke sker i markedsføring rettet mod børn.
Dette skyldes, at man ved at bruge  

 seksuelle undertoner i reklamer, der henvender sig direkte til børn, krænker  

 deres naturlige blufærdighed og bringer dem ind i et univers, som de endnu  

 ikke  

 har forudsætninger for at bevæge sig i.
Herved overtræder man god  

 markedsføringsskik.
 Det vil være op til Forbrugerombudsmanden og i sidste ende  

 domstolene konkret at afgøre, hvornår en reklame bevæger sig over grænserne  

 for  

 det tilladelige.
Medieudviklingen, herunder mediekonvergensen (mediesammensmeltningen),  

 åbner muligheder for ny og anderledes markedsføring.
Brugen af levende  

 billeder  

 og lyd og interaktiviteten betyder en mere intens og direkte påvirkning af  

 brugerne, og grænsen mellem reklamer og information, underholdning og spil  

 bliver mere flydende.
Derfor stiller reklamering over for børn og unge i  

 interaktive medier særlige krav til, at reklamerne holder sig inden for det  

 reklameunivers, som barnet selv er søgt ind i.
Den i § 4 foreslåede bestemmelse om reklameidentifikation vil generelt  

 sikre, at der ikke sker en sløring af reklamer/markedsføring i film og på  

 internettet.
Sammenholdes kravene i § 4 med den nye bestemmelse om børn og  

 unge, skærpes kravene til reklameidentifikationen.
Det betyder fx, at man ved  

 reklamer i interaktive medier rettet mod børn og unge skal udvise særligt  

 agtpågivenhed for ikke at sløre markedsføringen.
 Det vil betyde, at eksempelvis et spil på nettet, hvori der  

 undervejs i spillet dukker mærkevarer op som rekvisitter, vil kunne være i  

 strid med det nye regelsæt.
Et markedsføringsspil på en virksomheds hjemmeside, hvor det er  

 åbenlyst, at der reklameres for virksomhedens produkter, vil som hidtil være  

 tilladt, idet det her vil være klart for barnet, at det er trådt ind i et  

 reklameunivers,  

 og hvad der reklameres for.
Der vil altså ikke være noget til hinder for, at  

 en  

 legetøjsfabrikant på sin hjemmeside har et spil, hvor man virtuelt kan lege  

 med  

 firmaets produkter.
Det vil også være tilladt at have reklamespil, som  

 benytter  

 virksomhedens reklamefigurer eller dets logo.
Derimod vil det være i strid med reglerne om  

 reklameidentifikation, såfremt der i et reklamespil optræder reklamer for  

 andre  

 produkter, som ikke hører hjemme i spillets reklameunivers.
Et eksempel kunne  

 være et spil på en legetøjsfabrikants hjemmeside, hvor man spiller med  

 dukkefigurer, og hvor dukken pludselig drikker sodavand af et bestemt mærke  

 eller køber mærkevaretøj.
Til stk. 2 Den generelle bestemmelse i stk. 1, foreslås suppleret af et  

 konkret forbud i stk. 2, mod brug af visse aggressive og forrående  

 virkemidler  

 i reklamer rettet mod børn og unge.
Også denne regel er i vidt omfang baseret  

 på ICC kodeks for reklamepraksis regler om reklamering over for børn og unge.
Det foreslås at forbyde markedsføring, som opfordrer til vold  

 og brug af rusmidler eller anden farlig eller hensynsløs adfærd.
Det vil  

 ligeledes være forbudt på utilbørlig måde at benytte vold, frygt eller  

 overtro  

 som virkemidler.
Markedsføring, der tilskynder til voldshandlinger, mobning  

 eller lignende, vil ikke være tilladt.
Det samme gælder, hvis reklamen på  

 utilbørlig måde bruger drab, vold eller mishandling som virkemiddel.  

 Eksempelvis vil det ikke være tilladt at illustrere en reklame for  

 legetøjspistoler med realistiske skuddueller mellem soldater.
Endvidere må markedsføringen ikke uden pædagogisk,  

 samfundsmæssig eller anden saglig begrundelse indeholde afbildning eller  

 beskrivelser af farlige situationer eller af situationer, der tilsidesætter  

 almindelig sikkerhed.
Det kunne fx være en reklame, hvor man viser modeller  

 med  

 plastikposer over hovederne, og hvor det vil være forbundet med stor fare,  

 hvis  

 børn inspireret af reklamen gør det samme.
Eller reklamer, hvori personer  

 omgås  

 uforsvarligt med ild.
Det foreslåede forbud mod at opfordre til indtagelse af  

 rusmidler skal sikre, at det fremover ikke vil være tilladt at benytte druk  

 eller narkotikaindtagelse som et blikfang til at sælge et andet produkt.
Fx  

 vil  

 det ikke længere være tilladt at markedsføre en ungdomsrejse med, at det på  

 turen vil være muligt at drikke sig fra sans og samling.
Forbudet vil  

 supplere  

 det frivillige regelsæt om markedsføring af alkohol, (aftale om regler  

 for  

 markedsføring af alkoholholdige drikkevarer indgået mellem  

 Afholdsselskabernes  

 Landsforbund, Bryggeriforeningen, Dansk Handel & Service, Danske  

 Reklamebureauers  

 Brancheforening, De Samvirkende Købmandsforeninger i Danmark,  

 Erhvervsministeriet, Foreningen af Danske Spiritusfabrikanter,  

 Forbrugerrådet,  

 Fællesforeningen af Danske Brugsforeninger, HORESTA, Rådet for større  

 Færdselssikkerhed, Sundhedsministeriet, Veterinær- og Fødevaredirektoratet og  

 Vin og Spiritus Organisationen i Danmark den 21. oktober 1999), som ikke  

 tillader, at alkoholholdige produkter markedsføres direkte over for børn og  

 unge.
Det foreslås, at overtrædelser af stk. 2 strafbelægges, således  

 at virksomheder, som benytter de i bestemmelsen nævnte virkemidler i  

 markedsføring rettet mod børn og unge, kan straffes i modsætning til i dag,  

 hvor sådanne reklamer alene vil kunne forbydes som værende i strid med god  

 markedsføringsskik.
Samtidig vil indførelse af et strafbelagt forbud have en  

 præventiv effekt.
Til § 9 Som omtalt under lovforslagets almindelige bemærkninger,  

 foreslås det, at de nuværende specialforbud i markedsføringsloven om tilgift,  

 rabatkuponer og mærker, mængdebegrænsning og købsbetingede konkurrencer  

 ophæves.
 For at sikre at forbrugerne får mulighed for at gennemskue  

 tilbud, hvori salgsfremmende foranstaltninger indgår, foreslås der indført en  

 ny bestemmelse om markedsføring, som indeholder salgsfremmende  

 foranstaltninger.  

 Bestemmelsen stiller krav om, at tilbudsbetingelserne skal være klare og let  

 tilgængelige for forbrugerne, og værdien af eventuelle tillægsydelser skal  

 oplyses.
 Den foreslåede bestemmelse vil supplere lovens generelle krav  

 om god markedsføringsskik og forbudet mod vildledning, herunder forbudet mod  

 at  

 give urimeligt mangelfulde oplysninger, ved at opstille specifikke krav til  

 oplysning i forbindelse med anvendelse af salgsfremmende foranstaltninger.  

 Det  

 indebærer, at man vil kunne gribe ind over for en markedsføring, som ikke  

 indeholder de oplysninger, som den foreslåede bestemmelse foreskriver, men  

 som  

 i øvrigt ikke vil kunne betegnes som værende i strid med god  

 markedsføringsskik  

 eller opfylde betingelserne for at være vildledende.
 Såfremt brugen af salgsfremmende metoder som fx tilgift og  

 rabatter kombineres med disse oplysningskrav, vil forbrugerne få mulighed for  

 selv at vurdere hele tilbudet og dermed tage stilling til, om det reelt er  

 det  

 mest fordelagtige tilbud for vedkommende.
 Samtidig vil den foreslåede bestemmelse ikke være til hinder  

 for, at der kan gribes ind over for markedsføring med salgsfremmende  

 foranstaltninger, hvor oplysningskravene i den nye bestemmelse er opfyldt,  

 men  

 hvor udformningen af andre grunde er i strid med god markedsføringsskik eller  

 forbudet mod vildledning og utilbørlige fremgangsmåder.
Bestemmelsen angiver ikke specifikt, hvilke oplysninger der  

 skal gives, idet det vil være afhængig af den konkrete markedsføring.
Men  

 bestemmelsen vil eksempelvis betyde, at en erhvervsdrivende, som benytter  

 salgsfremmende foranstaltninger, vil være forpligtet til klart at beskrive  

 eventuelle betingelser, som knytter sig til den salgsfremmende  

 foranstaltning.  

 Det kan fx være tidsmæssige eller andre begrænsninger i tilbudet, krav om at  

 forbrugeren selv skal betale visse omkostninger, eller særlige betingelser  

 som  

 man skal opfylde for at få del i tilbudet.
 Ved brug af salgsfremmende konkurrencer vil oplysningskravene  

 eksempelvis kunne indebære, at man skal oplyse om præmiens værdi, antallet af  

 præmier og udvælgelsesproceduren i forbindelse med tildelingen af præmierne.
Bestemmelsen stiller også krav om, at værdien af tillægsydelser  

 skal oplyses.
Det indebærer bl.a., at forbrugeren ved ydelse af tilgift skal  

 have oplyst tilgiftsydelsens handelsværdi, eller hvis det ikke er muligt, i  

 stedet have en detaljeret beskrivelse af tilgiftsydelsen, som sætter  

 forbrugeren i stand til at vurdere dens reelle værdi.
 For at sikre den nye bestemmelse størst mulig gennemslagskraft  

 foreslås det, at overtrædelser af den nye bestemmelse strafbelægges.
Til § 10 Bestemmelsen er en  

 ordret videreførelse af den gældende lovs § 4, og har til formål at sikre, at  

 en garanti, som markedsføres over for forbrugerne, har et reelt indhold.  

 Dette  

 sikres gennem et krav om, at en garanti skal give forbrugeren reelle  

 forbedringer i forhold til den retsstilling, som følger af lovgivningen.  

 Regler  

 om garanti blev indført i den første markedsføringslov fra 1974 og gjaldt på  

 daværende tidspunkt i alle forhold.
Om denne bestemmelses indhold henvises  

 til  

 Forbrugerkommissionens betænkning II (betænkning nr. 681/1973) s. 22 og  

 lovforslag af 8. marts  

 1974, FT  

 1973-1974, Tillæg A, sp. 2241. I forbindelse  

 med indførelsen af den nye markedsføringslov i 1994 blev bestemmelsen ændret,  

 således at den i dag kun gælder i forbrugerforhold, ligesom det i  

 bestemmelsen  

 blev præciseret, at en garanti skal give forbrugeren en væsentlig bedre  

 retsstilling.
Der henvises i den forbindelse til bemærkningerne i L 211 af 2.  

 marts  

 1994, FT  

 1993-1994, Tillæg A, sp. 7249.
 Bestemmelsens stk. 2  

 gennemfører dele af  

 Europa-Parlamentets og Rådets Direktiv 1999/44/EF af  

 25. maj 1999 om visse aspekter af forbrugerkøb og garantier i forbindelse  

 hermed i dansk ret og blev indført ved L 342 af 2. juni 1999. Om det nærmere  

 indhold af stk. 2 henvises til bemærkningerne i L 136 af 9. december  

 1998, FT  

 1998-1999, Tillæg A, sp. 3216.
Til § 11 Til stk. 1 Forslagets § 11, stk. 1, 1. pkt., viderefører bestemmelsen i  

 den nuværende prismærkningslovs § 1, stk. 1, om mærkning, skiltning eller  

 anden  

 tydelig oplysning om priser for varer, der erhvervsmæssigt udbydes i  

 detailsalg.  

 Bestemmelsen blev indført med prismærkningsloven i 1977 og har til formål at  

 støtte forbrugernes muligheder for at bedømme priser.
Bestemmelsen er ikke  

 blevet ændret siden vedtagelsen.
Om bestemmelsens indhold og anvendelse  

 henvises til lovforslag af 3. marts  

 1977,  

 FT  

 1976-77, Tillæg A, sp. 601.
 Den foreslåede bestemmelse har undergået en sproglig  

 modernisering således, at den nugældende formulering "erhvervsmæssigt  

 udbud i detailsalg" i overensstemmelse med moderne sprogbrug foreslås  

 omformuleret til "erhvervsmæssigt udbud af varer til forbrugere".  

 Der  

 er imidlertid hermed ikke tilsigtet en indholdsmæssig indskrænkning af  

 anvendelsesområdet i forhold til den nugældende bestemmelse.
For så vidt angår detailhandlens brug af scannere, følger det  

 allerede af gældende ret, at scannere kun kan anvendes til prismærkning, så  

 længe  

 prismærkningslovens tydelighedskrav er opfyldt.
Den gældende lov er således  

 ikke til hinder for anvendelse af ny teknologi i forbindelse med  

 prismærkning.  

 Ny teknologi som erstatning for traditionel prismærkning eller prisskiltning  

 må  

 dog ikke medføre, at forbrugerne stilles ringere.
Den foreslåede bestemmelse  

 viderefører denne retstilstand.
I modsætning til den gældende prismærkningslov forslås det, at  

 bestemmelsen i § 11, stk. 1, gøres teknologineutral, således at denne både  

 finder anvendelse på internettet og i fysiske forretninger.
Forbrugerne har  

 samme behov for prisoplysninger, uanset om forbrugerne handler på internettet  

 eller i fysiske forretninger.
Prisinformationen skal gøre det muligt for  

 forbrugerne at sammenligne forskellige produkter inden for samme  

 produktgruppe  

 og hos forskellige erhvervsdrivende.
Dette medvirker til en effektiv  

 priskonkurrence.
Dette formål gør sig gældende med samme styrke, uanset om  

 der  

 handles på internettet eller i fysiske forretninger.
Forslaget medfører, at forbrugerne ved handel i  

 internetforretninger får krav på prisoplysninger tidligere end efter de  

 gældende regler i lov nr. 451 af 9. juni 2004 om visse forbrugeraftaler, §  

 11,  

 stk. 1, nr. 3, hvoraf det fremgår, at forbrugerne i forbindelse med fjernsalg  

 skal have oplysning om prisen for varen eller tjenesteydelsen, inden der  

 indgås  

 en aftale.
Dette tolkes i praksis således, at forbrugeren skal have  

 prisoplysningen  

 senest på bestillingssiden.
Dette er således et senere tidspunkt, end hvad  

 der  

 gælder for varer i fysiske forretninger efter den gældende prismærkningslov,  

 hvor prisen opgives i forbindelse med, at forbrugeren står over for varen.
Med lovforslaget gives der den erhvervsdrivende forskellige  

 muligheder for at opfylde kravet om prisoplysninger for varer i  

 internetbutikker, så længe bestemmelsens tydelighedskrav er opfyldt.
Det vil  

 sige, at forbrugeren hurtigt og rimeligt enkelt på egen hånd skal kunne gøre  

 sig bekendt med prisen, og at muligheden for prissammenligning ikke  

 vanskeliggøres.
Der skal således ikke nødvendigvis gives prisoplysninger  

 første  

 gang produktet nævnes i en internetbutik.
Prisoplysningskravet vil i en  

 internetbutik være opfyldt, når forbrugeren let og hurtigt kan gøre sig  

 bekendt  

 med prisen for et produkt.
Dette vil f.eks. være tilfældet, når forbrugeren  

 fra  

 den første præsentation kan bevæge sig videre til en side, hvor varens pris  

 oplyses.
 Ved annoncering følger  

 det af lovforslagets § 11, stk. 3, at der ikke skal gives prisoplysninger.  

 Hvis  

 der ved annonceringen foretages en præsentation af en vare, som kan købes i  

 den  

 pågældende butik, foreligger der ikke annoncering.
Den erhvervsdrivende  

 skal oplyse varens totalpris inkl. gebyrer, omkostninger, moms og alle andre  

 afgifter, jf. forslagets § 11, stk. 1, 1. pkt.
Herved sikres forbrugeren  

 oplysning om det samlede beløb, som forbrugeren skal betale for varen, når  

 han  

 modtager den erhvervsdrivendes regning.
Afgifter eller omkostninger, der pålægges forbrugerne i  

 forbindelse med erhvervelsen af en vare, men som den erhvervsdrivende ikke er  

 forpligtet til at opkræve enten i medfør af lov eller aftale med en anden  

 erhvervsdrivende,  

 skal ikke indregnes i den samlede pris, men oplyses særskilt.
Herved sikres  

 det, at forbrugeren får et samlet overblik over de økonomiske konsekvenser af  

 købet, samtidig med at forbrugeren får oplysning om det beløb, som han skal  

 betale til den erhvervsdrivende.
 Som eksempel på afgifter eller omkostninger, som den  

 erhvervsdrivende ikke er forpligtet til at opkræve direkte hos forbrugeren,  

 kan  

 nævnes afgift for tinglysning af pantebrev i fast ejendom, der tjener som  

 sikkerhed  

 for et ydet lån, eller retsafgifter.
Med den foreslåede bestemmelse videreføres undtagelsen fra  

 prisoplysningsreglen ved salg af varer ved auktionssalg.
Derimod vurderes det  

 ikke nødvendigt at videreføre den gældende undtagelse for antikviteter og  

 kunst,  

 jf.
Markedsføringsudvalgets anbefalinger.
Til stk. 2 Med forslagets § 11, stk. 2, indføres en generel forpligtelse  

 til at give prisoplysninger ved erhvervsmæssigt udbud af tjenesteydelser til  

 forbrugere.
Bestemmelsen medfører for det første, at tjenesteydere, der  

 udbyder tjenesteydelser til en samlet fast pris, skal oplyse tjenesteydelsens  

 pris.
Som eksempler på tjenesteydelser, hvor der typisk kan oplyses en samlet  

 pris, kan nævnes en klipning eller farvning hos en frisør, advokaters faste  

 priser på skødeskrivning eller udarbejdelse af testamenter.
 Bestemmelsen medfører endvidere, at hvor det ikke er muligt at  

 oplyse den samlede pris for tjenesteydelsen, skal grundlaget for beregningen  

 af  

 prisen oplyses, såfremt dette vil gøre det muligt for forbrugeren selv at  

 beregne den endelige pris.
Som eksempel på tjenesteydelser, hvor det vil være muligt for  

 forbrugeren at beregne den endelige pris, hvis vedkommende får oplyst  

 beregningsgrundlaget, kan nævnes gulvlakering, som udbydes til en bestemt  

 pris  

 pr. kvadratmeter eventuelt suppleret med et fast grundbeløb.
Her vil det være  

 muligt for forbrugeren selv at beregne den endelige pris på baggrund af en  

 opmåling af det gulv, der ønskes lakeret.
Et andet eksempel er  

 telefonabonnementer.
Såfremt udbyderen oplyser de faste omkostninger ved  

 abonnementet som et beløb, som forbrugeren under alle omstændigheder skal  

 betale, samt de variable omkostninger, vil det være muligt for forbrugeren  

 selv  

 at beregne den samlede pris for tjenesteydelsen på baggrund af sin viden om  

 sit  

 forbrugsmønster.
 Hvis der i grundlaget for beregningen af en tjenesteydelses  

 pris indgår et prisspænd, og det derfor ikke på forhånd er muligt for  

 forbrugeren at beregne prisen for den tjenesteydelse, der efterspørges, skal  

 den erhvervsdrivende ikke oplyse om prisen for tjenesteydelsen.
 Der skal endvidere ikke gives prisoplysninger for fx  

 håndværksydelser, hvor prisen beregnes på baggrund af en timepris, når det  

 ikke  

 er muligt for forbrugeren at vurdere, hvor mange timer der medgår til  

 udførelsen af den pågældende håndværksydelse.
Begrundelsen for ikke at lade prisoplysningspligten gælde for  

 disse tjenesteydelser er, at prisoplysninger i denne forbindelse ikke giver  

 en  

 nyttig oplysning, som forbrugeren kan bruge til at danne sig et billede af  

 prisen på en tjenesteydelse, da den endelige pris afhænger af, hvor mange  

 timer  

 der medgår ved tjenesteydelsens udførelse eller andre forhold, som  

 forbrugeren  

 ikke selv kan vurdere uden at kontakte den erhvervsdrivende.
Det kan således  

 være tjenesteyderen med den høje timepris, der er billigst, fordi denne  

 tjenesteyder  

 har det laveste tidsforbrug ved udførelsen af den tjenesteydelse, som  

 forbrugeren efterspørger.
 Forbrugerne kan i dette tilfælde anmode om et tilbud eller  

 overslag med henblik på at kunne sammenligne forskellige tjenesteyderes  

 priser.
Mange tjenesteydere udbyder en lang række forskellige ydelser.  

 I disse tilfælde vil oplysningskravet kunne opfyldes ved angivelse af prisen  

 eller beregningsgrundlaget for et relevant udvalg af ydelserne i form af et  

 opslag  

 eller en prisliste.
Ved udvælgelsen skal der ikke alene tages hensyn til,  

 hvor  

 hyppigt en tjenesteydelse udføres, men tillige til, at prislisten skal give  

 et  

 indtryk af prisniveauet for såvel billige som dyre ydelser.
Forslaget til § 11, stk. 2, finder kun anvendelse ved udbud fra  

 et fast forretningssted, herunder på internettet, når der er mulighed for  

 bestilling.
Det er kun i disse situationer, at det giver mening at tale om  

 generel prisinformation, fordi forbrugerne her kan gøre sig bekendt med  

 prisinformationen uden at henvende sig til den erhvervsdrivende med henblik  

 på  

 at kunne udvælge sig den tjenesteyder, som vedkommende ønsker at indgå aftale  

 med.
Bestemmelsen overlader det til de erhvervsdrivende at udfylde  

 de rammer for oplysningspligten, som forslaget giver, efter bedste skøn og  

 under hensyn til den konkurrencemæssige gevinst, der ligger i at yde  

 forbrugerne  

 en god service også på dette område.
Oplysningerne vil kunne gives i form af  

 et  

 opslag eller i form af prislister.
Denne prisinformation, som altid skal være  

 ajourført, skal være tilgængelig i eller uden for forretningslokalet således,  

 at forbrugeren kan gøre sig bekendt med denne uden at henvende sig til  

 forretningens personale.
 Hvis anvendelsen af prisoplysningspligten i praksis viser sig  

 at have uhensigtsmæssige konsekvenser, som ikke kan løses ved selvregulering  

 eller retningslinjer fra Forbrugerombudsmanden, er der i lovforslagets § 11,  

 stk. 5, hjemmel for ministeren for familie- og forbrugeranliggender til at  

 udforme en præciserende bekendtgørelse eller undtage et område fra  

 prisoplysningsreglen.
Bestemmelsen i den foreslåede § 11, stk. 2, finder efter  

 forslagets § 2, stk. 3, ikke anvendelse for virksomheder omfattet af lov om  

 finansielle virksomheder.
Hermed videreføres retstilstanden efter gældende  

 ret,  

 hvorefter prismærkningsloven ikke finder anvendelse for finansielle  

 virksomheder, i det omfang økonomi- og erhvervsministeren har udstedt regler  

 for det pågældende område.
Finansielle tjenester, der ikke udbydes af finansielle  

 virksomheder, vil være omfattet af oplysningspligten.
I praksis vil disse  

 tjenester  

 være dækket af bekendtgørelse nr. 1228 af 21. december 1992 om oplysning til  

 forbrugere i ekspeditionslokaler, i annoncer mv. om renter og  

 kreditomkostninger.
Til stk. 3 Forslagets § 11, stk. 3, 1. og 2. pkt., viderefører den  

 gældende bestemmelse i prismærkningslovens § 5, stk. 1 og stk. 3.  

 Bestemmelsen  

 blev indført med prismærkningsloven i 1977 og har til formål at støtte  

 forbrugernes  

 muligheder for at bedømme priser.
Bestemmelsens ordlyd er ikke blevet ændret  

 siden vedtagelsen.
Om bestemmelsens indhold og anvendelse henvises til  

 lovforslag af 3. marts  

 1977, FT  

 1976-77, Tillæg A, sp. 601.
Ifølge forslagets § 11, stk. 3, 3. pkt., der er en ny  

 bestemmelse, finder 1. pkt. tilsvarende anvendelse for mundtlige  

 prisoplysninger.
Dette medfører, at hvis en erhvervsdrivende mundtligt  

 oplyser  

 en timepris til forbrugeren, skal denne inkludere gebyrer, omkostninger, moms  

 og andre afgifter.
Hermed sikres det, at der er overensstemmelse mellem  

 indholdet af mundtlige og skriftlige prisinformationer.
Til stk. 4 Med forslagets § 11, stk. 4, indføres en generel forpligtelse  

 for erhvervsdrivende, der udfører tjenesteydelser efter regning, til på  

 forbrugerens begæring at tilstille denne en specificeret regning, der sætter  

 forbrugeren i stand til at kontrollere prisen for de varer og  

 tjenesteydelser,  

 der indgår i ydelsen.
Den generelle faktureringspligt skal sikre forbrugeren  

 et  

 grundlag for at kunne vurdere, om den pris som den erhvervsdrivende forlanger  

 for en tjenesteydelse, er berettiget, i tilfælde hvor der ikke på forhånd er  

 opgivet en fast pris for tjenesteydelsen.
De oplysninger der skal gives, skal sætte forbrugeren i stand  

 til at kontrollere, hvilke priser der er beregnet for de varer og  

 tjenesteydelser, som er leveret.
Afgørende er, at forbrugeren på baggrund af  

 de  

 givne oplysninger kan bedømme elementerne af ydelsen og prisen herfor.  

 Faktureringskravets indhold afhænger i hvert tilfælde af en konkret vurdering  

 af den enkelte tjenesteydelses art, men vil skulle indeholde oplysninger til  

 identifikation af ydelsen, dens bestanddele og pris, herunder i nødvendigt  

 omfang oplysninger om løn, time- og materialeforbrug, kørsel, brug af fremmed  

 arbejde mv.
Det vil ikke kunne kræves, at en lang række smådele, fx i  

 forbindelse med håndværkerydelser, præciseres i fakturaen, idet det her vil  

 være tilstrækkeligt, at disse angives med en samlet pris.
De eksisterende  

 faktureringsbekendtgørelser, der er velindarbejdet i praksis, vil kunne være  

 vejledende for faktureringskravets indhold.
 I det omfang en tjenesteydelse består af en række  

 enkeltydelser, der har en sådan indbyrdes sammenhæng, at det ikke med mening  

 er  

 muligt at prisfastsætte hver enkelt ydelse, fx udførelse af en retssag, hvor  

 den samlede ydelse består af en række delydelser, som er indbyrdes afhængige  

 og  

 i øvrigt er udtryk for et procesforløb, som er fastlagt i lovgivningen om  

 tilrettelæggelse af retsplejen, kan faktureringskravet opfyldes ved at oplyse  

 den samlede pris samt hvilke ydelser, der indgår heri, uden at delydelserne  

 er  

 prissatte.
 Hvis der i forbindelse med administrationen af  

 faktureringsreglen måtte vise sig uhensigtsmæssige konsekvenser, som ikke kan  

 løses ved selvregulering eller gennem retningslinjer fra  

 Forbrugerombudsmanden,  

 giver lovforslagets § 11, stk. 5, ministeren for familie- og  

 forbrugeranliggender  

 bemyndigelse til at udforme en præciserende bekendtgørelse eller undtage et  

 område fra faktureringsreglen.
Den foreslåede faktureringsregel giver mulighed for at ophæve  

 de gældende faktureringsbekendtgørelser.
Denne mulighed vil blive overvejet  

 under inddragelse af forbruger- og erhvervsorganisationer.
Til stk. 5 Med forslaget til den ny § 11, stk. 5, foreslås bemyndigelserne  

 efter den gældende prismærkningslovs regler til fastsættelse af  

 administrative  

 regler om prisoplysninger videreført.
Om bemyndigelsernes indhold og  

 anvendelse  

 henvises til lovforslag af 3. marts  

 1977,  

 FT  

 1976-77, Tillæg A, sp. 601, lovforslag L 172 af 20.  

 februar  

 1997, FT  

 1996/1997, Tillæg A, sp. 3641, lovforslag L 36 af 13. oktober  

 1999, FT  

 1999/2000, Tillæg A, sp.  

 1074 og lovforslag L 64 af 27. oktober  

 2004,  

 FT  

 2004/2005, Tillæg A, sp. 1677.
Som noget nyt foreslås der indsat en bemyndigelse til at  

 fastsætte bestemmelser om særregler og undtagelser fra reglerne i § 11, stk.  

 1  

 - 4. Såfremt der i forbindelse med administrationen af de generelle  

 prisoplysningsbestemmelser  

 viser sig uhensigtsmæssigheder eller behov for særregler, der ligger ud over  

 bestemmelsernes ordlyd, åbner denne hjemmel mulighed for at udstede  

 administrative regler herom.
Disse regler kan, som efter den gældende lov,  

 kun  

 udstedes efter forhandling med repræsentanter for forbrugerne og vedkommende  

 erhvervsorganisationer.
Såfremt reglerne vedrører en anden ministers ressort,  

 skal der indledes forhandlinger med den pågældende minister.  

 Bestemmelsen finder  

 efter sin ordlyd anvendelse på både prisoplysninger for varer og  

 tjenesteydelser samt for faktureringskravet.
Formålet med de nye generelle  

 bestemmelser om prisoplysninger er imidlertid at undgå detailregulering af  

 området.
Bemyndigelsen til at fastsætte bestemmelser om særregler og  

 undtagelser fra reglerne i § 11, stk. 1  4, skal derfor anvendes meget  

 restriktivt,  

 og kun hvor der er et tvingende behov.
Som eksempel kan nævnes en bestemt  

 type  

 tjenesteydelse, hvor der ikke er krav om prisoplysninger efter § 11, stk. 2,  

 men  

 hvor det senere viser sig, at der er alvorlige problemer med  

 prisgennemsigtigheden.
I dette tilfælde vil hjemlen efter § 11, stk. 1, nr.  

 1,  

 kunne finde anvendelse med henblik på at udstede særregler.
Tilsvarende vil  

 reglen kunne finde anvendelse, hvor der i en bestemt branche er et  

 påtrængende  

 behov for særligt detaljerede regler om fakturering med henblik på at sikre  

 prisgennemsigtighed.
Til § 12 Som den gældende prismærkningslovs § 2, bortset fra, at der af  

 lovtekniske hensyn, i den foreslåede bestemmelse kun er en generel henvisning  

 til reglerne i kapitel 2 i kreditaftaleloven (lov nr. 398 af 13. juni 1990 om  

 kreditaftaler med senere ændringer) om beregning af årlige omkostninger i  

 procent uden præcis paragrafangivelse som i den gældende bestemmelse.  

 Endvidere  

 er det i bestemmelsen som noget nyt fastslået, at oplysninger om de årlige  

 omkostninger i procent skal gives på en lige så fremtrædende måde som de  

 øvrige  

 kreditoplysninger, idet denne oplysning er central for forbrugerens vurdering  

 af prisen for køb på kredit.
Om bestemmelsens indhold og anvendelse henvises  

 til denne bestemmelses forarbejder.
Endelig er der i forhold til den gældende  

 bestemmelse foretaget en sproglig modernisering, således at udbydes i  

 detailsalg  

 er ændret til udbydes erhvervsmæssigt til forbrugerne.
Der er  

 hermed ikke  

 tilsigtet en realitetsændring.
 Adgangen efter § 12, stk. 3, til at oplyse kreditomkostningerne  

 efter stk. 1 i form af et repræsentativt eksempel, hvis dette er den eneste  

 hensigtsmæssige fremgangsmåde, er en undtagelsesbestemmelse, som kun finder  

 anvendelse, hvis det ikke er muligt at give de faktiske kreditomkostninger.  

 F.eks. hvis renten varierer fra dag til dag.
Den oprindelige bestemmelse i prismærkningsloven fra 1977,  

 lovforslag af 3. marts  

 1977, FT  

 1976-77, Tillæg A, sp. 601, bestemte, at såfremt varer udbydes i detailsalg  

 med  

 oplysning om, at købesummen kan betales i afdrag, skulle der gives  

 oplysninger  

 om kontantprisen, den samlede købesum, herunder rentebeløb og alle andre  

 tillæg, udbetalingen samt de enkelte afdrags størrelse, antal og forfaldstid.  

 Bestemmelsen blev ændret med lov nr. 395 af 13. juni 1990 for at implementere  

 art. 3 i direktivet om forbrugerkredit (87/102/EØF som ændret ved 90/88/EØF)  

 og  

 fik dermed sin nuværende ordlyd.
Om bestemmelsens forarbejder henvises til  

 lovforslag  

 L 133 af 17. januar  

 1990, FT  

 1989/1990, Tillæg A, sp. 3629.
Til § 13 Gebyrer udgør en stadig stigende omkostning for forbrugerne  

 i løbende kontaktforhold og er samtidig  

 en vigtig indtjeningskilde for erhvervslivet i forbindelse med udviklingen af  

 nye sofistikerede og komplicerede tjenesteydelser.
Der kan derfor opstå  

 usikkerhed om, hvornår et gebyr er berettiget som betaling for en  

 tillægsydelse  

 til hovedydelsen, og hvornår gebyret reelt er en prisforhøjelse af den  

 aftalte pris  

 på hovedydelsen.
Der er derfor fundet behov for en opstramning af reglerne på  

 dette område.
Nye eller ændrede gebyrer kan endvidere forekomme overraskende  

 for forbrugerne og kan opfattes som en tillægsbetaling, som forbrugeren ikke  

 var opmærksom på ved aftalens indgåelse.
 Med den foreslåede bestemmelse indsættes regler om adgangen til  

 at ændre eksisterende gebyrer og indføre nye gebyrer i løbende  

 kontraktforhold.
Bestemmelsen har ikke civilretlig virkning, og den griber  

 således ikke ind i aftaleforholdet mellem forbrugeren og den  

 erhvervsdrivende.  

 Der er i stedet tale om en offentligretlig bestemmelse, og overtrædelser af  

 bestemmelsen vil kunne sanktioneres med påbud efter markedsføringslovens  

 almindelige regler herom.
Endvidere foreslås det, at strafsanktionere reglen  

 i  

 den foreslåede § 13, stk. 3, om individuel varsling af væsentlige gebyrer og  

 nye gebyrer.
Forslaget vil skabe gennemsigtighed omkring brugen af gebyrer.  

 Med lovforslagets § 11 sikres det, at der i forbindelse med udbud af varer og  

 tjenesteydelser skabes gennemsigtighed omkring varers og tjenesteydelsers  

 pris,  

 idet prisen skal omfatte eventuelle gebyrer.
Såfremt der i løbende  

 kontraktforhold efter aftaleindgåelsen sker ændringer i eksisterende gebyrer  

 eller indføres nye gebyrer, er der behov for at sikre, at forbrugerne bliver  

 gjort opmærksom på disse forhold ved at kræve, at den erhvervsdrivende  

 varsler  

 disse ændringer over for forbrugeren.
Dette er baggrunden for den foreslåede  

 §  

 13.
Er der tale om væsentlige ændringer af eksisterende gebyrer,  

 eller indføres der nye gebyrer, skal ændringen varsles over for forbrugerne  

 ved  

 individuel kommunikation.
Forbrugerne skal i dette tilfælde have oplysning  

 om,  

 hvilke muligheder der er i henhold til aftalen for at opsige den, inden det  

 nye  

 gebyr eller gebyrforhøjelsen får virkning.
Ved et gebyr forstås en betaling for en særlig tjeneste,  

 funktion eller ydelse, som knytter sig til en vare eller tjenesteydelse,  

 eller  

 et løbende aftaleforhold, og som ikke har karakter af en selvstændig  

 tjenesteydelse.
Som eksempel kan nævnes faktureringsgebyrer, betalingsgebyrer  

 og opsigelsesgebyrer.
Derimod omfatter bestemmelsen ikke gebyrer, der er  

 nærmere reguleret ved lov, fx rentelovens regler om rykkergebyrer.
Ifølge den foreslåede stk. 1, skal betingelserne for at kunne  

 ændre størrelsen eller opkrævningen af et gebyr i en eksisterende aftale til  

 ugunst for forbrugeren være klart fremhævet i aftalen. Ændringen skal varsles  

 inden  

 dens ikrafttræden.
Disse bestemmelser må forstås i overensstemmelse med dansk  

 formuerets almindelige regler, hvorefter ændringer i en aftale ikke kan ske  

 ensidigt, medmindre der er hjemmel herfor i aftalen.
 Vurderingen af hvad der skal forstås ved begrebet rimelig frist  

 må bero på en konkret vurdering, hvori bl.a. indgår ændringens størrelse, og  

 om  

 gebyrforhøjelsen er begrundet i den erhvervsdrivendes egne forhold eller  

 udefra  

 kommende forhold, som den erhvervsdrivende ikke er herre over.
Ifølge den foreslåede stk. 3 skal der ved individuel  

 kommunikation over for forbrugeren varsles om opkrævning af nye gebyrer i et  

 løbende aftaleforhold eller væsentlige gebyrændringer.
Forbrugeren skal  

 oplyses  

 om de muligheder, han i henhold til aftalen har for at kunne komme ud af  

 aftalen, inden gebyrændringens ikrafttræden.
Varslingen skal således  

 indeholde  

 en beskrivelse af de nærmere betingelser for opsigelse af aftalen, herunder  

 opsigelsesvarslets længde og eventuelle gebyrer i forbindelse med opsigelsen.  

 Hvornår der foreligger en væsentlig gebyrændring afhænger af en konkret  

 vurdering, hvori indgår ændringens størrelse set i forhold til det tidligere  

 gebyr og i forhold til hovedydelsens værdi.
 Bestemmelsen om ændring af gebyrer og indførelse af nye gebyrer  

 finder, jf. den foreslåede § 2, stk. 3, ikke anvendelse for virksomheder  

 omfattet af lov om finansielle virksomheder, hvilket er en konsekvens af, at  

 reglen i § 11, stk. 2, heller ikke finder anvendelse for finansielle  

 virksomheder.
Til § 14 Til stk. 1-4 Den hidtidige bestemmelse om skiltning med organiseret rabat  

 finder kun anvendelse, når der ydes organiseret rabat for varer.
Det foreslås  

 derfor at udvide anvendelsesområdet for reglerne om skiltning med organiseret  

 rabat til de situationer, hvor der skal skiltes med prisen på en  

 tjenesteydelse.
Hermed skabes der størst mulig parallelitet til reglerne om  

 skiltning  

 med pris og organiseret rabat for varer.
 Det foreslås at undtage finansielle virksomheder fra foreslåede  

 bestemmelse, idet reglerne om fastsættelse af regler om skiltning med  

 organiseret rabat efter den gældende lovgivning er overført til økonomi- og  

 erhvervsministeren.
Bestemmelsen svarer herudover, bortset fra en sproglig modernisering,  

 til den gældende prismærkningslovs § 1, stk. 2-4, og § 5, stk. 2.  

 Bestemmelsen  

 om pligt til skiltning med organiseret rabat blev indført med lov nr. 268 af  

 3.  

 maj 1989 med det formål at skabe større gennemsigtighed omkring  

 prisdannelsen.  

 Om bestemmelsens indhold henvises til lovforslag L 122 af 23. november  

 1988, FT  

 1988/1989, Tillæg A, sp.  

 3029. Bestemmelsen blev ændret ved lov nr. 429 af 1. juni 1994, hvor det blev  

 præciseret, at det ved skiltningen skal anføres hvilke grupper, der modtager  

 rabat eller anden særlige fordel samt størrelsen af den maksimale rabat eller  

 fordel.
Om ændringens indhold henvises til lovforslag L 212 af 2. marts  

 1994, FT  

 1993/1994, Tillæg A, sp.  

 7281.
Til stk. 5 Bestemmelsen viderefører adgangen efter den gældende  

 prismærkningslovs § 1, stk. 2, 3. pkt., til at fastsætte regler om  

 skiltningens  

 udformning og indhold.
Bestemmelsen blev indført ved lov nr. 429 af 1. juni  

 1994. Om bestemmelsens indhold henvises til lovforslag L 212 af 2. marts  

 1994, FT  

 1993/1994, Tillæg A, sp.  

 7281.
Bestemmelsen viderefører endvidere adgangen efter den gældende  

 prismærkningslovs § 4, stk. 1, til at fastsætte regler om skiltning med  

 organiseret rabat ydet af en tjenesteyder.
Om bestemmelsens indhold og  

 anvendelse henvises til lovforslag L 212 af 2. marts  

 1994, FT  

 1993/1994, Tillæg A, sp.  

 7281. Bestemmelsen vil dog fremover kun være relevant for de tjenesteydere,  

 der  

 ikke i medfør af forslaget til stk. 1 er forpligtet til at skilte med  

 organiseret rabat.
Til § 15 Bestemmelsen svarer, bortset fra en mindre sproglig justering,  

 til den gældende lovs § 11. Bestemmelsen giver ministeren mulighed for at  

 udstede særlige regler om mærkning efter forhandling med de relevante  

 erhvervs-  

 og forbrugerorganisationer.
Bestemmelsens stk. 2 er anvendt til at udstede en  

 række bekendtgørelser, som gennemfører EU-regler om mærkning Om bestemmelsens  

 indhold og anvendelse henvises til dennes forarbejder i lovforslag af 8. maj  

 1974, FT  

 1973-1974, Tillæg A, sp.  

 2241 og L 211 af 2. marts  

 1994, FT  

 1993-1994, Tillæg A, sp. 7249.
Til § 16 Bestemmelsen indeholder en lille generalklausul, som  

 beskytter forretningskendetegn og lignende, og er en ordret videreførelse af  

 §  

 5 i den gældende lov.
Markedsføringsloven har siden indførelsen i 1974 indeholdt  

 denne regel om beskyttelse af forretningskendetegn.
I sin tid blev  

 bestemmelsen  

 udformet på baggrund af regler i den dagældende konkurrencelovgivning.
Da man indførte en ny markedsføringslov i  

 1994, L  

 428 af 1. juni 1994, blev  

 bestemmelsen videreført uændret.
Om bestemmelsens indhold og baggrund  

 henvises  

 til Konkurrenceudvalgets betænkning angående En Ny Konkurrencelov (betænkning  

 nr. 416/1966) s.27ff, Forbrugerkommissionens betænkning II (betænkning nr.  

 681/1973), s. 22 og lovforslag af 8. marts  

 1974, FT  

 1973-1974, tillæg A, sp.  

 2241.
Til § 17 Bestemmelsen har til formål at sikre en strafferetlig  

 beskyttelse mod uretmæssig udnyttelse af virksomheders erhvervshemmeligheder,  

 og er en ordret videreførelse af § 10 i den gældende lov.
Markedsføringsloven  

 har altid indeholdt en bestemmelse om beskyttelse af erhvervshemmeligheder  

 baseret på regler fra den dagældende konkurrencelovgivning.
Bestemmelsen blev  

 videreført uændret i L 428 af 1. juni 1994.
 Om bestemmelsens indhold og anvendelse henvises til følgende  

 forarbejder: Konkurrenceudvalgets betænkning angående En Ny Konkurrencelov  

 (betænkning nr. 416/1973) s. 30 ff., Forbrugerkommissionens betænkning II  

 (betænkning nr. 681/1973) s. 23 og lovforslag af 8. maj  

 1974, FT  

 1973-1974, Tillæg A, sp.  

 2241.
Bestemmelsens anvendelsesområde er blevet udvidet i 2005 med  

 stk. 3, til også at omfatte tilfælde, hvor andre personer, end de som er  

 nævnt  

 i stk. 1, og 2, har haft lovlig adgang til virksomheden, og har uretmæssigt  

 tilegnet  

 sig eller viderebragt erhvervshemmeligheder.
Om baggrund og formålet med  

 denne  

 ændring henvises til bemærkningerne i L 132 af 30. maj  

 2005, FT  

 2004-2005, Tillæg A, sp.  

 5608.
Til § 18 Til stk. 1 og 2 Stk. 1 og 2 er en ordret videreførelse af den gældende lovs §  

 13, som angiver, at handlinger i strid med loven kan forbydes ved dom, og at  

 retten i forbindelse med et forbud kan meddele påbud, som anses nødvendige  

 for  

 at sikre forbudets overholdelse og genoprettelse af retstilstanden forud for  

 den ulovlige handling.
Endvidere åbnes der i stk. 2, mulighed for, at der kan  

 rejses sag om erstatning i forbindelse med overtrædelser af loven.  

 Markedsføringsloven har siden 1974 indeholdt regler om forbud, tilhørende  

 påbud  

 samt erstatning.
Om disse reglers baggrund og indhold henvises til  

 Forbrugerkommissionens betænkning II (betænkning nr. 681/1973) s. 24 og  

 lovforslag af 8. marts  

 1974, FT  

 1973-1974, Tillæg A, sp. 2241.
Ved indførelse af en ny markedsføringslov i 1994 blev  

 bestemmelsen i stk. 1, 2. pkt., lit. b, om genoprettelse af status quo forud  

 for en ulovlig handling, indført.
Denne mulighed blev indsat efter forslag i  

 Industriministeriets udvalg vedrørende markedsføringsloven.
Om baggrunden og  

 indholdet af denne regel henvises til Industriministeriets betænkning  

 Ny  

 markedsføringslov (betænkning 1236/1994) s.  

 26 f  

 og L 211 af 2. marts  

 1994, FT  

 1993-1994, Tillæg A, sp.  

 7249.
Til stk. 3 og 4 I dag har en virksomhed, som lider et tab som følge af en  

 overtrædelse af markedsføringslovens bestemmelser, mulighed for at få  

 tilkendt  

 en erstatning efter dansk rets almindelige regler.
Det foreslås, at der  

 herudover  

 indføres mulighed for, at der kan tilkendes virksomheden et rimeligt  

 vederlag.  

 En sådan mulighed findes allerede i dag i immaterialretten, hvor man foruden  

 erstatning  

 også kan få tilkendt et vederlag for en krænkelse af rettigheder beskyttet af  

 denne lovgivning.
 Baggrunden for den foreslåede bestemmelse er, at mulighederne  

 for at opnå en erstatning, der svarer til de økonomiske konsekvenser, som en  

 konkurrents eller en anden erhvervsdrivendes retsstridige handlinger kan have  

 for en virksomhed, i dag ikke altid er tilstrækkelig gode.
 Dette skyldes især, at muligheden for at få tilkendt erstatning  

 forudsætter, at virksomheden kan føre bevis for, at den har lidt et tab enten  

 i  

 form af et direkte afsætningstab eller et tab som følge af  

 markedsforstyrrelse.
 Såfremt det ikke er muligt for en virksomhed at løfte  

 bevisbyrden for, at der er lidt et tab, vil den virksomhed, der har krænket  

 virksomhedens rettigheder med de nuværende regler kunne opnå en uberettiget  

 berigelse som følge af den retsstridige handling.
Bestemmelsen foreslås indført, selv om det formentlig allerede  

 i dag forekommer, at der i sager om overtrædelse af markedsføringsloven  

 udmåles  

 erstatning efter en skønsmæssig vurdering af tabets størrelse, navnlig  

 således,  

 at der anlægges et skøn over markedsforstyrrelsens omfang og tillige i et  

 vist  

 omfang ses på den berigelse, som krænkeren har opnået gennem overtrædelse af  

 markedsføringsloven.
Dette er i særlig grad tilfældet, hvor der både udmåles  

 erstatning efter markedsføringsloven og efter den immaterialretlige  

 lovgivning.  

 Mere skønsmæssig erstatningsudmåling finder dog også sted i sager, der alene  

 vedrører overtrædelser af markedsføringsloven, fx ved ulovlig brug af  

 forretningskendetegn.
De foreslåede bestemmelser skal finde anvendelse i de tilfælde,  

 hvor en ret efter markedsføringsloven er blevet krænket eller uretmæssigt  

 udnyttet.
Det forventes, at de foreslåede bestemmelser primært vil blive  

 anvendt i forbindelse med visse produktefterligninger, men de vil også kunne  

 benyttes i forbindelse med fx med renomésnylteri, ulovlig sammenlignende  

 reklame, overtrædelse af bestemmelsen om forretningskendetegn og i  

 forbindelse  

 med uretmæssig udnyttelse af en virksomheds beskyttelsesværdige viden og  

 information.
 Det er samtidig forventningen, at de nye vederlagsregler kun  

 vil blive anvendt i tilfælde, hvor der er tale om privatretlige krænkelser.
Til § 19 Bestemmelsen angiver værnetinget for anlæggelse af sager om  

 overtrædelser af markedsføringsloven.
Bestemmelsen er en ordret videreførelse  

 af den gældende lovs § 14. Om bestemmelsens indhold og anvendelse henvises  

 til  

 bestemmelsens forarbejder i Industriministeriets betænkning Ny  

 markedsføringslov (betænkning nr. 1236/1994), s. 27 og L 211 af 2.  

 marts  

 1994, FT  

 1993-1994, Tillæg A, sp.  

 7249.
Til § 20 Bestemmelsen fastsætter, at Forbrugerombudsmanden fører tilsyn  

 med overholdelsen af markedsføringsloven, ligesom bestemmelsen fastsætter  

 reglerne for Forbrugerombudsmandens virksomhed.
Den er en ordret  

 videreførelse  

 af den gældende lovs § 15. I og med at prismærkningslovens regler foreslås  

 indskrevet i markedsføringsloven, indebærer det, at Forbrugerombudsmanden  

 fremover også vil føre tilsyn med overholdelsen af disse.
Dette vil ske efter  

 samme regler og med samme indgrebsmuligheder, som der i dag gælder for  

 Forbrugerombudsmandens  

 tilsyn med overholdelsen af markedsføringsloven.
 Reglerne for Forbrugerombudsmandens ansættelse blev ændret i  

 1999, idet man for at sikre Forbrugerombudsmanden større uafhængighed og mere  

 dynamik i embedet indførte regler om, at Forbrugerombudsmanden ansættes for 6  

 år uden mulighed for forlængelse eller genudpegning.
 Om baggrunden for og de nærmere overvejelser bag reglerne for  

 Forbrugerombudsmandens  

 virksomhed og hans ansættelse henvises til følgende forarbejder:  

 Forbrugerkommissionens  

 betænkning II (betænkning nr. 681/1973), s.24 f., lovforslag af 8. marts  

 1974, FT  

 1973-1974, Tillæg A, sp.  

 2241, Industriministeriets betænkning Ny markedsføringslov  

 (betænkning nr.  

 1236/1992) s. 19 ff, L 211 af 2. marts  

 1994,  

 FT  

 1993-1994, Tillæg A, sp. 7249 samt L 136 af 9.  

 december  

 1998, FT  

 1998-1999, Tillæg A, sp. 3216.
Til § 21 Bestemmelsen svarer ordret til den gældende lovs § 16 og  

 fastslår, at Forbrugerombudsmanden i sit tilsyn er underlagt et  

 forhandlingsprincip.
Bestemmelsen blev indsat i den nye markedsføringslov L  

 428  

 af 1. juni 1994. Om bestemmelsens baggrund og indhold henvises til  

 Industriministeriets betænkning Ny markedsføringslov (betænkning  

 1236/1994)  

 s.  

 20 f, og L 211  

 af 2. marts  

 1994, FT  

 1993-1994, Tillæg A, sp. 7249.
Til § 22 Bestemmelsen svarer til den gældende lovs § 17, stk. 1, om  

 muligheden for at udstede retningslinjer som udfylder god skik på specifikke  

 områder.
Bestemmelsen blev indsat i den nye markedsføringslov L 428 af 1.  

 juni  

 1994. Om bestemmelsens baggrund og indhold henvises til Industriministeriets  

 betænkning Ny markedsføringslov (betænkning 1236/1994) s. 28 og L  

 211 af 2.  

 marts  

 1994, FT  

 1993-1994, Tillæg A, sp. 7249.
Selv- og samregulering sikrer ofte en bedre og mere fleksibel  

 regulering af en branche end lovregler, fordi den udarbejdes af/eller i  

 samarbejde med brancheorganisationer, som har et indgående kendskab til  

 branchens  

 særlige forhold.
Samtidig sikres der et ejerskab til reguleringen hos  

 branchens  

 virksomheder og dermed større sandsynlighed for, at de af egen drift  

 overholder  

 reglerne, ligesom branchen selv tager aktivt del i håndhævelsen, ofte gennem  

 oprettelse af særlige håndhævelsesorganer.
Markedsføringsudvalget har efter kommissoriet undersøgt  

 mulighederne og behovet for at opstille nye regler for udarbejdelse af sam-  

 og  

 selvregulering.
Selv om udvalget er enig i, at sam- og selvregulering i mange  

 situationer kan være et hensigtsmæssigt, effektivt og fleksibelt alternativ  

 til  

 lovgivning, som bør understøttes mest muligt, har udvalget afstået fra at  

 komme  

 med forslag til nye regler om denne reguleringsform.
Udvalget finder, at de  

 nuværende regler om retningslinjer i lovens § 17, stk. 1, sikrer  

 tilstrækkelige  

 lovmæssige rammer.
 På baggrund af udvalgets analyse foreslås § 17, stk. 1 og 5,  

 videreført uændret, mens den nugældende § 17, stk. 2-4, foreslås ophævet.
Dette skal ses i sammenhæng med, at flere  

 erhvervsorganisationer har tilkendegivet, at de slet ikke har mulighed for at  

 indgå aftale om at tiltræde retningslinjer, når en tiltrædelse vil binde  

 deres  

 medlemmer med de konsekvenser, som følger af den gældende lovs § 19, stk. 2,  

 2.  

 pkt.
Efter denne bestemmelse har Forbrugerombudsmanden mulighed for at  

 meddele  

 et påbud uden forudgående forhandling over for en virksomhed, som har  

 overtrådt  

 retningslinjer, som er tiltrådt af vedkommende virksomheds organisation.
 Derudover findes det problematisk i forhold til lovens  

 overordnede forhandlingsprincip, at Forbrugerombudsmanden har mulighed for at  

 give et påbud uden forudgående forhandling til en virksomhed, der overtræder  

 et  

 sæt retningslinjer, som vedkommendes brancheorganisation har tiltrådt.  

 Endelig  

 indeholder de nuværende regler en forskelsbehandling mellem medlemmer af en  

 brancheorganisation, der har tiltrådt et sæt retningslinjer, og  

 ikke-medlemmer  

 inden for den samme branche.
Til § 23 Bestemmelsen er en ordret videreførelse af den gældende lovs §  

 18 om forhåndsbesked.
Bestemmelsen blev indsat i den nye markedsføringslov L  

 428 af 1. juni 1994. Om bestemmelsens baggrund og indhold henvises til  

 Industriministeriets betænkning Ny markedsføringslov (betænkning  

 1236/1994)  

 s.  

 29f  

 og L 211 af  

 2. marts  

 1994, FT  

 1993-1994, Tillæg A, sp. 7249.
Til § 24 Bestemmelsen giver som hidtil ministeren for familie- og  

 forbrugernliggender mulighed for at henlægge sine beføjelser efter denne lov  

 til en styrelse.
Det gælder dog ikke beføjelsen til at udstede regler om  

 Forbrugerombudsmandens  

 virksomhed.
Til § 25 Bestemmelsen opregner mulighederne for retsforfølgning,  

 herunder Forbrugerombudsmandens mulighed for at meddele et administrativt  

 påbud.
Bestemmelsen svarer stort set til den gældende lovs § 22, idet der dog  

 er foretaget en konsekvensændring som følge af indførelsen af muligheden for  

 at  

 få tilkendt et vederlag for en krænkelse eller en uretmæssig udnyttelse af  

 rettigheder efter denne lov.
Om bestemmelsens baggrund og formål henvises til  

 forarbejderne til den i lovforslag af 8. marts  

 1974, FT  

 1973-1974, Tillæg A, s.  

 2241, L  

 211 af 2. marts  

 1994, FT  

 1993-1994, Tillæg A, sp.  

 7249 og L 136 af 9. december  

 1998, FT  

 1998-1999, Tillæg A, sp. 3216.
 Som en konsekvens af den foreslåede ophævelse af den gældende  

 lovs § 17, stk. 2-4, om tiltrådte retningslinjer, er den gældende lovs stk.2,  

 2. pkt.,  

 ikke medtaget.
Til § 26 Bestemmelsen er en ordret videreførelse af den gældende lovs §  

 20 om muligheden for, at Forbrugerombudsmanden kan samle ensartede  

 erstatningskrav fra forbrugerne og anlægge en samlet sag.
Bestemmelsen blev  

 indsat i den nye markedsføringslov fra  

 1994,  

 L  

 428 af 1. juni 1994 efter forslag fra Industriministeriets  

 udvalg vedrørende markedsføring.
Om bestemmelsens indhold og baggrund  

 henvises  

 til Industriministeriets betænkning Ny markedsføringslov  

 (betænkning nr.  

 1236/1992) s. 31 og L 211 af 2. marts  

 1994,  

 FT  

 1993-1994, Tillæg A, sp. 7249.
Til § 27 Bestemmelsen indeholder reglerne for Forbrugerombudsmandens  

 adgang til at nedlægge foreløbige forbud, når der er nærliggende risiko for,  

 at  

 forbudets øjemed ellers vil forspildes.
Denne mulighed blev indført i  

 markedsføringsloven fra  

 1974, L  

 nr. 296 af 14. juni 1974 og har været opretholdt uændret i loven lige siden.  

 Om  

 bestemmelsens nærmere indhold og baggrund henvises til lovforslag af 8. marts  

 1974, FT  

 1973-1974, Tillæg A, sp.  

 2241 samt L 211 af 2. marts  

 1994, FT  

 1993-1994, Tillæg A, sp. 7249.
Til § 28 Bestemmelsen svarer stort set til den gældende markedsføringslovs  

 § 22 og prismærkningslovens § 12, idet der dog er foretaget diverse  

 konsekvensrettelser som følge af ophævelsen af den gældende lovs  

 specialforbud,  

 overførslen af prismærkningslovens bestemmelser samt ændringer i lovens  

 paragrafnumre.
Som noget nyt indføres der i § 4 en generel bestemmelse om  

 reklameidentifikation.
Det foreslås, at overtrædelser af den nye bestemmelse  

 strafbelægges med henblik på at sikre efterlevelsen af den nye bestemmelse.  

 Den  

 nuværende regulering af området via lovens generalklausul har således ikke  

 vist  

 sig at være tilstrækkelig effektiv, bl.a. fordi overtrædelser af  

 generalklausulen ikke er strafbelagt.
Overtrædelser af det nye forbud mod anvendelse af særlige  

 virkemidler i reklamer rettet mod børn og unge i den foreslåede § 8, stk. 2,  

 foreslås ligeledes strafbelagt.
Det er også her hensigten at give  

 Forbrugerombudsmanden  

 mere effektive muligheder for at håndhæve kravene til markedsføring rettet  

 mod  

 børn og unge end i dag, hvor overtrædelser af god markedsføringsskik,  

 herunder  

 ICC kodeks for reklamepraksis og Forbrugerombudsmandens vejledning, ikke  

 umiddelbart vil kunne straffes.
 Overtrædelser af den nye bestemmelse om salgsfremmende  

 foranstaltninger foreslås også strafbelagt for at sikre effektive  

 sanktionsmuligheder over for virksomheder, som anvender salgsfremmende  

 foranstaltninger uden at give forbrugerne de nødvendige oplysninger til at  

 vurdere  

 tilbudets reelle værdi.
 Overtrædelser af de nye bestemmelser om prisoplysning for  

 tjenesteydelser samt fakturering foreslås strafbelagt på linie med de  

 gældende  

 bestemmelser om prismærkning.
Endvidere foreslås det at strafbelægge den nye bestemmelse i §  

 13, stk. 3, hvorefter varsling af væsentlige gebyrændringer eller opkrævning  

 af  

 nye gebyrer skal ske ved individuel kommunikation.
Det er hermed hensigten at  

 sikre den nye bestemmelse størst mulig gennemslagskraft.
For at sikre en  

 tilstrækkelig special- og generalpræventiv virkning af bestemmelsen bør en  

 bøde  

 for overtrædelse af bestemmelsen som udgangspunkt minimum fastsættes til  

 30.000  

 kr. eller det dobbelte af nettofortjenesten ved den ulovlige opkrævning af  

 gebyret, hvis dette beløb udgør mere end 30.000 kr.
Fastsættelse af straffen  

 efter den nævnte bestemmelse vil som altid bero på domstolenes konkrete  

 vurdering i det enkelte tilfælde af samtlige sagens omstændigheder, og de  

 angivne bødeniveauer vil kunne fraviges i op- eller nedadgående retning, hvis  

 der i den konkrete sag foreligger skærpende eller formildende omstændigheder.
 Hvad angår strafniveauet for overtrædelser af  

 markedsføringsloven har Folketinget i forbindelse med behandlingen af  

 tidligere  

 lovforslag til markedsføringsloven, herunder L 211 fremsat den 2. marts 1994,  

 tilsluttet sig, at bevidste, grove eller gentagne overtrædelser af  

 markedsføringsloven bør straffes med bøder, der har en sådan størrelse, at de  

 har en reel præventiv effekt.
 Disse synspunkter har ligeledes været fremført af  

 Forbrugerkommissionen i 1974 og af Industriministeriets udvalg vedrørende  

 markedsføringsloven i 1992.
Forbrugerombudsmanden har til markedsføringsudvalgets  

 betænkning udarbejdet en redegørelse for udviklingen i bødeniveauet for  

 overtrædelser af markedsføringsloven.
Det fremgår heraf, at der inden for de  

 sidste år er blevet idømt ganske betydelige bøder for overtrædelser af  

 markedsføringslovens vildledningsforbud.
Der er i forbindelse med udmålingen  

 af  

 disse bøder blevet lagt vægt på overtrædelsernes grovhed, omfang og den  

 tilsigtede økonomiske gevinst.
Disse forhold bør fortsat spille en stor rolle  

 ved fastsættelsen af en bødes størrelse.
 Det samme gælder i forhold til forbudet mod uanmodet  

 henvendelser, hvor Forbrugerombudsmanden siden bestemmelsens indførelse har  

 ført tre prøvesager, for at få fastlagt de overordnede principper for,  

 hvorledes overtrædelser af spam-forbudet skal straffes.
Forbrugerombudsmanden har således foreslået en beregningsmodel  

 for overtrædelse af forbudet mod uanmodet henvendelse, uanset om henvendelsen  

 sker via telefax, SMS eller e-mail.
For op til 100 overtrædelser gives en  

 minimumsbøde på 10.000 kr.
Foreligger der mere end 100 overtrædelser gives en  

 bøde på 100 kr. for hver overtrædelse.
Således vil en bøde for 60  

 overtrædelser  

 være 10.000 kr. og en bøde for 140 overtrædelser være 14.000 kr.
Spam er et stigende problem for internettet og  

 telekommunikationen, og Forbrugerombudsmanden modtager dagligt mellem  

 1.0001.500 klager over spam i sin spampostkasse, hvilket skønnes blot  

 at være  

 toppen af isbjerget.
Ministeren for videnskab, teknologi og udvikling har i  

 december 2004 præsenteret en samlet strategi for bekæmpelse af spam.
Af  

 strategien fremgår, at der er store gener og omkostninger forbundet med spam  

 samt en grundlæggende fare for, at tilliden hos borgerne og virksomhederne  

 til  

 bl.a. internettet daler og dermed også tilliden til videnssamfundets  

 grundlæggende infrastruktur.
Det er derfor vigtigt, at straffen for at  

 overtræde forbudet mod uanmodet henvendelse har et sådan niveau, at det har  

 en  

 generalpræventiv effekt.
Som det fremgår af ovenstående er der normalt, at der ved  

 udmåling af bøder skal tages hensyn til den indvundne eller tilsigtede  

 fortjeneste, men at det i praksis ikke altid har vist sig muligt at føre  

 bevis  

 herfor, hvorfor der i stedet lægges vægt på markedsføringsomkostningerne ved  

 udmålingen af bøden.
At anvende markedsføringsomkostningerne som parameter  

 ved  

 udmålingen af en bødes størrelse er imidlertid ikke relevant i spamsager,  

 idet  

 markedsføringsomkostningerne her er meget små.
Klager over spam modtages både af Forbrugerombudsmanden og i de  

 enkelte politikredse.
Rigsadvokaten har oplyst, at der er behov for at føre  

 et  

 yderligere antal sager for domstolene for at få fastslået bødeniveauet, før  

 Rigsadvokaten kan udsende et bødekatalog til politikredsene og anvende  

 bødeforlæg i større spamsager.
Markedsføringsudvalget har tilsluttet sig principperne i  

 Forbrugerombudsmandens redegørelse for udmåling af straf i spamsager.
Det  

 skønnes, at den af Forbrugerombudsmanden opstillede beregningsmodel vil sikre  

 en vis proportionalitet mellem bødens størrelse og antallet af udsendte  

 spammeddelelser, samt har den nødvendige præventive effekt.
Den bør derfor  

 anvendes af domstolene i forbindelse med udmåling af straf for overtrædelse  

 af  

 forbudet mod uanmodet henvendelse.
Fastsættelse af straffen vil som altid  

 bero  

 på domstolenes konkrete vurdering i det enkelte tilfælde af samtlige sagens  

 omstændigheder, og de angivne bødeniveauer vil kunne fraviges i op- eller  

 nedadgående retning, hvis der i den konkrete sag foreligger skærpende eller  

 formildende omstændigheder.
 Da der ikke har været ført mange sager vedrørende  

 markedsføringslovens andre strafbelagte bestemmelser, er det ikke muligt at  

 vurdere, om udviklingen i bødeniveauet for overtrædelser af  

 vildledningsforbudet,  

 også er slået igennem på andre områder, men det forudsættes, at dette vil  

 være  

 tilfældet.
 Det forventes således, at den skærpelse af bødeniveauet, som  

 den seneste praksis fra Sø- og Handelsretten og Højesteret er udtryk for,  

 også  

 vil slå igennem, når sager fremover behandles i byretterne eller afgøres ved  

 bødeforlæg.
Til § 29 Ændringen af straffelovens § 299a er en konsekvens af, at  

 bestemmelsen om erhvervshemmeligheder har fået nyt paragraf nummer.
Til § 30 Til stk. 1-3 Det foreslås, at loven generelt træder i kraft den 1. juli  

 2006. Da prismærkningslovens generelle regler lægges ind i  

 markedsføringsloven,  

 foreslås det samtidig, at prismærkningsloven ophæves.
Det foreslås samtidig, at den gældende markedsføringslovs  

 specialforbud i §§ 6, 7, 8 og 9 først bortfalder den 1. januar 2007. Dette  

 sker  

 for at give erhvervslivet mulighed for at indrette sig på den nye  

 retstilstand.  

 Den nye § 9 om salgsfremmende foranstaltninger foreslås samtidig først sat i  

 kraft, når specialforbudene ophæves.
Endvidere fremgår det, at den nugældende  

 lovs § 23, som er blevet ophævet ved lov nr. 554 af 24. juni 2005, forbliver  

 i  

 kraft indtil den 1. juli 2007, hvor lov nr. 554 træder i kraft.
Til stk. 4 Bekendtgørelser udstedt i medfør af de gældende love  

 opretholdes dog indtil videre.
Det er således hensigten, at man efter denne  

 lovs vedtagelse vil gennemgå de enkelte bekendtgørelser og i samråd med de  

 relevante erhvervs- og forbrugerorganisationer vurdere, om der fortsat er  

 behov  

 for at opretholde andre eller særlige regler.
Til § 31 Det foreslås, at loven i lighed med de gældende love ikke  

 gælder for Færøerne og Grønland.
