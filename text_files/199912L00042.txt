Fremsat den 13. oktober 1999 af skatteministeren (Ole  

 Stavad) Forslag til Lov om ændring af lov om  

 afgift af naturgas og bygas og lov om afgift af stenkul, brunkul og koks  

 mv.
(Forlængelse af den midlertidige lempelse for  

 gasbaseret decentral kraftvarme og justering af reglerne for afgift af  

 affaldsvarme) § 1 I lov om afgift af naturgas og bygas, jf.  

 lovbekendtgørelse nr. 887 af 3. oktober 1996, som ændret bla.  

 ved lov nr. 1028 af 23. december 1998 og senest ved § 3 i lov nr. 390 af  

 2. juni 1999, foretages følgende ændringer:
 1. I § 31, stk. 5, 1. pkt., udgår: »og  

 § 34, stk. 2, i lov om afgift af svovl«.
 2. I § 31, stk. 5, sidste pkt., udgår: », og  

 bestemmelsen kan kun anvendes indtil 31. december 1999«.
§ 2 I lov om afgift af stenkul, brunkul og koks mv., jf.  

 lovbekendtgørelse nr. 702 af 28. september 1998, som senest  

 ændret ved § 1 i lov nr. 390 af 2. juni 1999, foretages  

 følgende ændringer:
 1. I § 7, indsættes efter stk. 2, som nyt  

 stykke:
»Stk. 3. Virksomheder, der ikke er omfattet af reglerne i  

 § 5, stk. 3, men som forbruger varme omfattet af § 1,  

 stk. 1, nr. 6, får godtgørelse for afgiften af den andel af  

 varmen, der anvendes til fremstilling af elektricitet, hvoraf der betales  

 afgift efter lov om afgift af elektricitet.
Andelen beregnes som forholdet  

 mellem på den ene side energiindholdet i den elektricitet, der er  

 fremstillet i perioden, og på den anden side summen af energiindholdet  

 i den elektricitet og varme, der er fremstillet i perioden.« Stk. 3-5 bliver herefter stk. 4-6.
 2. I § 7, stk. 5, der bliver stk. 6,  

 ændres »og 4« til: », 4 og 5«.
 3. I § 24, stk. 2, ændres »og 3« til: », 3  

 og 4«.
§ 3 Stk. 1. Loven træder i kraft den 1. januar 2000.
 Stk. 2. § 2 har virkning fra den 1. januar 1999.
Bemærkninger til lovforslaget Almindelige bemærkninger Lovforslagets indhold Dette lovforslag indeholder to elementer.
For det  

 første foreslås det, at den gældende afgiftslempelse for  

 produktion af decentral kraftvarme baseret på naturgas forlænges  

 med henblik på at undgå en utilsigtet stigning i varmeprisen.
 For det andet indeholder forslaget en justering af  

 reglerne for afgiften af varme produceret ved affaldsforbrænding.  

 Justeringen skal sikre, at produktionen af elektricitet på grundlag af  

 affaldsvarme friholdes for afgift af affaldsvarme.
Forlængelse af den midlertidige lempelse for naturgas Efter den gældende lovgivning gives der midlertidigt  

 en lempelse for afgiften af naturgas, der anvendes til produktionen af varme  

 på decentrale kraftvarmeværker.
Lempelsen betyder, at varmen fra  

 visse decentrale kraftvarmeværker pålægges en lavere  

 afgift, end det ellers havde været tilfældet, såfremt  

 lovgivningens almindelige regler havde været anvendt.
Lempelsens omfang er på i gennemsnit 3-4 pct. af  

 afgiftsbetalingen, dog med variation.
For et gennemsnitligt værk  

 nedsættes afgiften med et beløb, der svarer til ca. 250 kr.  

 inklusive moms årligt for en kunde i et parcelhus.
Det foreslås her, at den midlertidige lempelse af  

 reglerne for fordeling af naturgas mellem afgiftsfri gas til elfremstilling  

 og afgiftspligtig gas til varmefremstilling for decentrale  

 kraftvarmeværker videreføres uændret indtil videre.
Den  

 gældende lempelse udløber den 31. december 1999. Lempelsen er  

 tidligere forlænget med et år, jf. lov nr. 1028 af 23. december  

 1998.
Oprindeligt var det regeringens mål, at lempelsen  

 skulle indarbejdes i et nyt sammenhængende regelsæt for  

 afgifterne på kraftvarme.
Ved vedtagelsen af lempelsen i 1997, jf. lov  

 nr. 443 af 10. juni 1997, blev det understreget, at den midlertidige lempelse  

 skulle erstattes af et mere sammenhængende system, der ikke ville give  

 dårligere økonomiske vilkår for den decentrale gasbaserede  

 kraftvarme, end den midlertidige lempelse indebar.
De politiske drøftelser om et forslag, der kan  

 sikre ens og rimelige regler for alle kraftvarmeværker, er imidlertid  

 endnu ikke afsluttet, hvorfor dette forslag fremsættes.
Der arbejdes  

 fortsat for at finde en permanent løsning, der kan erstatte de  

 gældende regler på kraftvarmeområdet.
Lempelsen vil blive  

 bragt til ophør i den nuværende form, når en sådan  

 mere permanent løsning findes.
 Lempelsen blev oprindeligt vedtaget i forbindelse med  

 forhøjelsen af afgiften på naturgas fra 1  

 øre/Nm3 til 123/164 øre/Nm3.  

 Forhøjelsen af afgiften på naturgas blev vedtaget i sommeren  

 1997, og efter EU-Kommissionens godkendelse sat i kraft 1. september  

 1998.
 Baggrunden for lempelsen var, at forhøjelsen af  

 afgiftssatserne for naturgas ikke skulle have virkning på  

 forbrugerpriserne for gas solgt via de regionale gasselskaber, men at den  

 højere afgift på gas alene skulle reducere gasselskabernes  

 ekstraordinært store dækningsbidrag ved salg af gas.
Det ekstraordinært store dækningsbidrag   den  

 såkaldte »skyggeafgift«   fremkom ved, at gas tidligere var belagt med  

 ingen eller lav afgift.
Dette var ikke kommet forbrugerne til gode, fordi  

 gasselskaberne kunne sælge gassen til en pris, som om der var afgift  

 på, uden at man mistede konkurrenceevne i forhold til afgiftsbelagt  

 olie mv.
Forbrugerne oplevede derfor ingen prisforskel mellem gas og olie.
I  

 modsætning til en egentlig afgift tilfalder »skyggeafgiften« ikke  

 statskassen, men gasselskaberne.
 Det viste sig imidlertid, at der kan være forskel i  

 den måde, gasmængderne bliver fordelt mellem eltarif og  

 varmetarif i kontrakterne mellem kraftvarmeværkerne og  

 gassælgerne, og den måde gassen i afgiftslovgivningen fordeles  

 mellem afgiftsfri gas til elfremstilling og afgiftspligtig gas til  

 varmefremstilling.
 Der var derfor et ønske om, at der ikke kunne  

 opkræves afgift af en større gasmængde end den,  

 gasselskaberne havde opkrævet »skyggeafgift« af.
 Før afgiftsforhøjelsen 1. september 1998 var  

 afgifterne så små, at forskellene mellem fordelingen efter  

 afgiftsreglerne og gaskontrakterne ikke spillede den store rolle.
 Hvis lempelsen ikke var blevet gennemført, ville  

 ændringerne i gasafgiftssatsen kunne have ført til, at  

 varmepriserne var steget, hvilket som nævnt ikke var hensigten med  

 afgiftsforhøjelsen, der alene sigtede på at reducere  

 »skyggeafgiften«.
 Teknisk set virker afgiftssystemet således, at der  

 betales afgift af hele gasforbruget, hvorefter de decentrale  

 kraftvarmeværker godtgøres den del af forbruget, som er  

 medgået til elfremstilling.
Lempelsen sker i form af, at kraftvarmeværkerne kan  

 vælge at betale afgift af den gasmængde, der efter  

 gaskontrakterne henregnes til varmefremstilling.
Der er dog fastsat en  

 grænse, således at gasselskaberne og varmeværket ikke ved  

 en ændring af gaskontrakten kan aftale sig til en lavere afgift end  

 svarende til det, der fulgte af den daværende og stadig mest brugte  

 kontrakt.
Justering af afgiften af affaldsvarme I forbindelse med pinsepakken, jf. lov nr. 437 af 26. juni  

 1998, blev der indført en afgift på affaldsvarme.
Denne afgift  

 betales af affaldsværkerne på grundlag af de varmemængder,  

 der leveres fra værkerne.
Den andel af affaldet, der anvendes til  

 produktionen af elektricitet blev således ikke belastet af den nye  

 afgift.
 I den gældende lovgivning er der imidlertid ikke  

 taget hensyn til, at affaldsvarmen i nogle tilfælde leveres i form af  

 damp mv. til et separat værk som herefter står for produktionen  

 af elektricitet eventuelt i kombination med forbrændingen af andre  

 brændsler.
 For at ligestille produktionen af elektricitet  

 uafhængigt af om den foregår direkte sammen med produktionen af  

 varme eller hos et separat værk foreslås det her, at  

 sådanne værker, der modtager damp mv. produceret ved affaldsvarme  

 og anvender denne damp til elproduktion, kan få godtgørelse for  

 den del af afgiften på affaldsvarmen, der anvendes til fremstillingen  

 af elektricitet.
 Det foreslås, at godtgørelsen får  

 virkning tilbage i tid fra 1. januar 1999, hvor afgiften på  

 affaldsvarme trådte i kraft.
Provenumæssige konsekvenser I forbindelse med vedtagelsen af lov nr. 443 af 10. juni  

 1997 tilkendegav regeringen, at den ville indføre permanente regler,  

 der svarer til den gældende midlertidige lempelse.
Set i forhold til  

 denne tilkendegivelse giver dette lovforslag ikke noget provenutab, da den  

 gældende lempelse blot forlænges uændret indtil videre.
En  

 videreførelse af lempelsen er endvidere allerede indbudgetteret  

 på FFL 2000. Hvis lempelsen ikke videreføres, vil statens  

 provenu stige med ca. 40 mill. kr. i 2000.
 Justeringen af reglerne for afgift af affaldsvarme har  

 ligeledes ikke provenumæssige konsekvenser, da det altid har  

 været hensigten alene at belaste fremstillingen af varme baseret  

 på affaldsforbrænding.
Administrative konsekvenser for stat og kommuner Gennemførelse af lovforslaget skønnes ikke  

 at medføre nævneværdige administrative konsekvenser.
Økonomiske og administrative konsekvenser for  

 erhvervslivet Erhvervsøkonomiske konsekvenser Forslaget vurderes ikke at have økonomiske  

 konsekvenser for erhvervene af betydning.
Administrative konsekvenser Forslaget vurderes ikke at have administrative  

 konsekvenser for erhvervene af betydning.
Miljømæssige konsekvenser Forslaget vurderes ikke at have miljømæssige  

 konsekvenser.
Forholdet til EU-retten Det vurderes ikke, at en forlængelse af lempelsen  

 vil være omfattet af notifikationspligten efter EU s  

 statsstøtteregler.
Der er tale om en generel lempelse for alle  

 aftagere af varme, og virksomheder stilles således kun bedre i det  

 omfang, de aftager varme fra gasbaserede decentrale kraftvarmeværker,  

 hvor lempelsen har virkning.
Det vurderes, at lempelsen i sådanne  

 tilfælde vil holde sig indenfor grænsen i »de minimis-reglen«.
De  

 minimis-reglen indebærer, at en enkelt virksomhed må modtage op  

 til 100.000 Euro i statsstøtte over en periode på 3 år  

 uden, at dette skal anmeldes til Kommissionen.
Sammenfatning af økonomiske og administrative  

 konsekvenser Positive konsekvenser/mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Ordningen falder under »de minimis«-reglen Bemærkninger til lovforslagets  

 enkelte bestemmelser Til § 1 Til nr. 1 Henvisningen til svovlafgiftsloven foreslås slettet,  

 da den nævnte bestemmelse i svovlafgiftsloven ikke har virkning efter  

 31. december 1999. Der er således alene tale om en redaktionel  

 ændring.
Til nr. 2 Det foreslås, at den midlertidige lempelse for  

 anvendelsen af gas på decentrale kraftvarmeanlæg forlænges.  

 Efter de gældende regler udløber lempelsen den 31. december  

 1999. Med forslaget forlænges lempelsen, så den har virkning  

 indtil videre.
Der sigtes dog stadig på, at ordningen kun skal have  

 virkning i en begrænset periode, og at den skal ophæves,  

 når der indføres nye mere permanente regler på  

 kraftvarmeområdet.
 Lempelsen giver mulighed for, at de decentrale  

 kraftvarmeværker ved opgørelsen af den  

 godtgørelsesberettigede gasmængde kan vælge at anvende den  

 fordelingsnøgle, varmeværket og gassælgeren har fordelt  

 gasmængderne efter i gaskontrakterne.
 Værkerne kan således stadig anvende de  

 almindelige regler efter naturgasafgiftsloven, der i visse tilfælde  

 indebærer en mildere beskatning end den fordelingsnøgle,  

 varmeværket og gassælgeren har fordelt gasmængderne efter i  

 gaskontrakterne.
 For at undgå, at parterne måtte aftale sig til  

 en anden fordeling end den nuværende gængse  

 fordelingsnøgle med henblik på at reducere afgiften, kan der i  

 tilfælde, hvor man anvender den mellem parterne aftalte fordeling,  

 fortsat højst opnå godtgørelse for en gasmængde  

 svarende til den producerede elmængde delt med 0,835.
Til § 2 Til nr. 1 Det er efter de gældende regler muligt for bla.  

 kraftværker og kraftvarmeværker at blive registreret efter denne  

 lov og derved modtage kul mv. afgiftsfrit, og alene indbetale afgift af kul  

 mv. anvendt til varmeproduktionen, mens kul mv. anvendt til elproduktionen er  

 fritaget.
Samtidig er affaldsværker, der producerer el ved  

 forbrænding af affald ikke afgiftspligtige af den del af affaldsvarmen,  

 der anvendes til elproduktionen.
Dette skyldes, at der i stedet er afgift  

 på elektriciteten.
Det foreslås nu, at modtagere af varme eller damp  

 mv. produceret ved affaldsforbrænding skal kunne opnå  

 godtgørelse efter denne lov, når denne affaldsvarme eller -damp  

 anvendes til elproduktion.
Dermed vil elektriciteten ikke blive belastet med  

 afgiften på affaldsvarmen, når varmen anvendes til at producere  

 elektricitet, hvoraf der betales afgift efter lov om afgift af elektricitet.  

 Andelen beregnes som forholdet mellem på den ene side energiindholdet i  

 den elektricitet, der er fremstillet i perioden, og på den anden side  

 summen af energiindholdet i den elektricitet og varme, der er fremstillet i  

 perioden.
Det er foreslået, at godtgørelsen ydes til  

 producenten af elektricitet.
Ved fremstillingen af affaldsvarme betaler  

 affaldsvarmeproducenten afgift af affaldsvarmen.
Denne afgift væltes  

 som udgangspunkt over på modtageren af affaldsvarmen.
Modtageren af  

 affaldsvarmen kan herefter opnå godtgørelse for afgiften af  

 affaldsvarmen i det omfang modtageren producerer elektricitet på  

 grundlag af affaldsvarme.
Dermed belastes produktionen af elektricitet ikke med  

 afgiften af affaldsvarmen, men alene af afgiften af elektricitet, når  

 elektriciteten forbruges.
Tilsvarende belastes produktionen af affaldsvarme  

 ikke i det omfang affaldsvarmen anvendes til elproduktion.
Godtgørelsen foretages efter de almindelige regler  

 for godtgørelse af energiafgifterne mv.
Der kan ligeledes anmodes om  

 fremskyndet tilbagebetaling i henhold til reglerne herfor.
Til nr. 2 og 3 Der foretages konsekvensændringer af bestemmelserne.  

 Det foreslås, at ministeren får bemyndigelse til at  

 fastsætte de nærmere regler for regnskaber og kontrol i  

 forbindelse med afgiftsgodtgørelsen og det foreslås, at de  

 gældende regler for tilbagebetaling af for meget udbetalt  

 godtgørelse også skal gælde for godtgørelse af  

 afgift af affaldsvarme.
Til § 3 Det foreslås, at lempelsen har virkning fra og med  

 1. januar 2000, hvormed den gældende lempelse kan fortsætte uden  

 afbrydelse.
 Det foreslås desuden, at bestemmelserne i denne lovs  

 § 2 får virkning allerede fra 1. januar 1999. Dermed kan der  

 opnås godtgørelse for affaldsvarme anvendt til elproduktion for  

 hele 1999.
Bilag Lovforslag sammenholdt med gældende lov Gældende formulering Lovforslaget § 1 I lov om afgift af naturgas og bygas, jf. lovbekendtgørelse nr. 887  

 af 3. oktober 1996, som ændret bla. ved lov nr. 1028 af 23. december  

 1998 og senest ved § 3 i lov nr. 390 af 2. juni 1999, foretages  

 følgende ændringer:
§ 31. - - - 1. I § 31, stk. 5, 1. pkt., udgår: »og  

 § 34, stk. 2, i lov om afgift af svovl«.
Stk. 2-4. - - - Stk. 5. Ved opgørelsen af den  

 godtgørelsesberettigede gasmængde medgået til fremstilling  

 af elektricitet kan den gasmængde anvendes, som efter kontrakten mellem  

 gasleverandøren og kraftvarmeværket er henført til  

 fremstilling af elektricitet, uanset bestemmelserne i § 8, stk. 2,  

 i denne lov og § 34, stk. 2, i lov om afgift af svovl.
Til  

 fremstilling af elektricitet kan der dog højst henregnes en  

 gasmængde, der svarer til energiindholdet i den fremstillede  

 elektricitet divideret med 0,835. Denne bestemmelse omfatter kun andre  

 kraftvarmeværker end dem, som er omfattet af bilaget til denne lov, og  

 bestemmelsen kan kun anvendes indtil 31. december 1999.
 2. I § 31, stk. 5, sidste pkt., udgår: », og  

 bestemmelsen kan kun anvendes indtil 31. december 1999«.
§ 2 I lov om afgift af stenkul, brunkul og koks mv., jf.  

 lovbekendtgørelse nr. 702 af 28. september 1998, som senest  

 ændret ved § 1 i lov nr. 390 af 2. juni 1999, foretages  

 følgende ændringer:
§ 7. - - - 1. I § 7, indsættes efter stk. 2, som  

 nyt stykke:
Stk. 2-4. - - - Stk. 5.Skatteministeren kan fastsætte regnskabs- og  

 kontrolforskrifter for afgiftsgodtgørelse eller afgiftsfritagelse  

 efter stk. 1, 1. pkt., stk. 2, 3 og 4, og de nærmere regler  

 for opgørelse og afregning af afgiften efter stk. 1 og 2.  

 Skatteministeren kan endvidere fastsætte nærmere regler for valg  

 og godkendelse af referenceværk som nævnt i stk. 1.
»Stk. 3. Virksomheder, der ikke er omfattet af reglerne i  

 § 5, stk. 3, men som forbruger varme omfattet af § 1,  

 stk. 1, nr. 6, får godtgørelse for afgiften af den andel af  

 varmen, der anvendes til fremstilling af elektricitet, hvoraf der betales  

 afgift efter lov om afgift af elektricitet.
Andelen beregnes som forholdet  

 mellem på den ene side energiindholdet i den elektricitet, der er  

 fremstillet i perioden, og på den anden side summen af energiindholdet  

 i den elektricitet og varme, der er fremstillet i perioden.« Stk. 3-5 bliver herefter stk. 4-6.
 2. I § 7, stk. 5, der bliver stk. 6,  

 ændres »og 4« til: », 4 og 5«.
§ 24. - - - 3. I § 24, stk. 2, ændres »og 3« til: », 3  

 og 4«.
 Stk. 2. Såfremt en virksomhed har fået udbetalt  

 for meget i godtgørelse efter § 7, stk. 2 og 3, § 8 og  

 § 9 afkræves den for meget udbetalte godtgørelse til  

 betaling senest 14 dage efter påkrav.
