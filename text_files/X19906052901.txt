Kok ansat af dansk ambassadør og en husbestyrerinde ansat af dansk  

 generalkonsul blev anset for berettiget til lempelse efter ligningslovens §  

 33 A, stk. 1, idet de var ansat i private ansættelsesforhold, uanset at  

 Udenrigsministeriet betalte lønnen En kommune forespurgte Told- og Skattestyrelsen i brev af 12. juni 1990 om  

 en kok ansat af en dansk ambassadør og en husbestyrerinde ansat af en dansk  

 generalkonsul er omfattet af Ligningslovens § 33 A, stk. 1.
 Told- og Skattestyrelsen hørte Departementet om personalet er omfattet af  

 Ligningslovens § 33 A, stk. 1, idet udgiften til løn til personalet i  

 realiteten afholdes af Udenrigsministeriet.
 Det er herefter opfattelsen, at ansættelsesforholdet mellem personalet og  

 ambassadørerne eller generalkonsulerne er afgørende for, om Ligningslovens §  

 33 A, stk. 2, finder anvendelse.
I den foreliggende sag lægges det til grund, at der er tale om et privat  

 ansættelsesforhold, uanset at Udenrigsministeriet afholder lønudgiften.
Dette  

 indebærer, at personalet ikke gør tjeneste for en dansk offentlig myndighed,  

 og at personalet derfor har krav på lempelse efter Ligningslovens § 33 A,  

 hvis betingelserne herfor i øvrigt opfyldes.
Det tilføjes i den forbindelse, at det omhandlede personale ikke vil blive  

 beskattet i arbejdsstaten, jfr.
Wienerkonventionen, artikel 37, stk. 4. Dette  

 forhold sammenholdt med, at Danmark i visse af vore  

 dobbeltbeskatningsoverenskomster har en subsidiær beskatningsret, kan  

 indebære, at § 33 A-lempelsen begrænses, jfr. bestemmelsens stk. 4.
 (* 1) Offentliggjort i skat nr. 11, 1990.
