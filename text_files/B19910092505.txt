 I medfør af § 2, stk. 3, § 3 og § 10 i lov nr. 347 af 24. maj 1989 om åben  

 uddannelse (erhvervsrettet voksenuddannelse - deltidsuddannelser og  

 enkeltfagskurser) og § 1, stk. 2, og § 28 i lov nr. 210 af 5. april 1989 om  

 erhvervsskoler fastsættes:
Uddannelsens formål og tilrettelæggelse § 1.  Formålet med uddannelsen til revisor er at give  

 den studerende den nødvendige teoretiske viden om de forhold, der er  

 relevante for udøvelsen af den lovpligtige revision af de i art. 1, stk. 1, i  

 direktiv 84/253/EØF omhandlede dokumenter samt opøve den studerendes evne til  

 at anvende denne viden i praksis i revisionsarbejdet.
 § 2.  Uddannelsen kan udbydes af erhvervsskolerne  

 (handelsskolerne) efter reglerne i kapitel 2 og af institutioner under lov om  

 styrelse af højere uddannelsesinstitutioner og Handelshøjskole Syd efter  

 reglerne i kapitel 3.
 Stk. 2.  Uddannelsen afsluttes med en  

 kvalifikationseksamen efter reglerne i kapitel 4.
Revisoruddannelsen på handelsskolerne § 3.  Uddannelsen er en videregående deltidsuddannelse  

 med et samlet omfang, der svarer til 3 års heltidsuddannelse.
Adgangsbetingelser, tilmelding og optagelse § 4.  Adgang til uddannelsen har personer med  

 studentereksamen, højere forberedelseseksamen, højere handelseksamen eller  

 højere teknisk eksamen, forudsat de har forkundskaber i matematik,  

 regnskabslære/virksomhedsøkonomi og engelsk på niveau B.
 Stk. 2.  Adgang har endvidere personer med anden  

 uddannelsesmæssig baggrund, som efter skolens skøn modsvarer kravene i stk.  

 1.
 Stk. 3.  Skolen kan bestemme, at optagelse til visse fag  

 er betinget af, at prøven i et eller flere andre fag er bestået, eller at  

 undervisning i et eller flere andre fag følges sideløbende.
 Stk. 4.  Såfremt skolen deler undervisningen i flere  

 forløb inden for et fag, kan skolen bestemme, at optagelse på et  

 efterfølgende undervisningsforløb er betinget af, at en intern prøve er  

 bestået.
 Stk. 5.  Skolen kan fravige de i medfør af stk. 3 og 4  

 fastsatte regler, hvis den skønner, at den optagelsessøgende har  

 tilstrækkelige forudsætninger for at følge undervisningen.
 § 5.  Skolen yder interesserede oplysning og  

 vejledning om uddannelsens tilrettelæggelse og mål og om de krav, uddannelsen  

 stiller til den studerende.
 § 6.  Tilmelding og optagelse finder sted for hvert  

 fag og undervisningsforløb.
Uddannelsens struktur § 7. Revisoruddannelsen omfatter  

 følgende faggrupper, der hver omfatter et antal fag.
Faggrupperne vægtes som  

 følger i forhold til uddannelsens samlede omfang:
 § 8.  I hver faggruppe indgår de i stk. 2 - stk. 8  

 nævnte fag med et omfang, der er angivet som andelen af et arbejdsår.
 Stk. 2.  Faggruppen Regnskabsvæsen omfatter fagene:
 Den studerendes arbejde med hovedopgaven og vejledning af den studerende i  

 denne forbindelse foregår sideløbende med undervisningen i økonomisk  

 virksomhedsanalyse og i forlængelse heraf.
 Stk. 9.  I hver af faggrupperne Regnskabsvæsen, Revision  

 og Skatteret indgår et seminar.
Undervisningen § 9.  Skolen fastsætter en studieplan for  

 undervisningen, hvis krav mindst svarer til kravene i  

 Undervisningsministeriets vejledende studieplan.
§ 10.  Undervisningen skal have baggrund i  

 erhvervspraksis og anvendt teori.
Undervisningen har som forudsætning, at den  

 studerende sideløbende med undervisningen gennemfører en praktisk uddannelse  

 efter Erhvervs- og Selskabsstyrelsens regler herom.
 § 11.  Skolen kan fritage for dele af undervisningen,  

 hvis den studerende har tilsvarende forkundskaber inden for faget.
Lærerkvalifikationer § 12.  Lærerne ved revisoruddannelsen skal have en  

 videregående uddannelse på kandidatniveau samt erfaring fra erhvervspraksis  

 inden for sit fag.
Inden for afgrænsede undervisningsdiscipliner kan anvendes  

 specialister med særlige kvalifikationer.
 Stk. 2.  Lærerne skal bestå prøver i pædagogik og  

 praktisk undervisningsfærdighed i henhold til bekendtgørelsen om  

 handelsfaglærereksamen, jf. dog reglerne om timelønnet undervisning.
Eksamen § 13.  Der afholdes prøve i hvert fag, herunder i  

 hovedopgaven.
 Stk. 2.  Det er en betingelse for adgang til den sidste  

 prøve i faggrupperne Regnskabsvæsen, Revision og Skatteret, at den studerende  

 har fået godkendt seminarrapporten for faggruppen.
 § 14.  Skolen kan fritage for prøve, hvis den  

 studerende kan dokumentere tilsvarende viden og færdighed inden for faget.
§ 15.  For eksamen gælder i øvrigt bekendtgørelsen om  

 eksamensordningen på handelsskolerne.
Selvstuderende har adgang til prøver  

 m.v. efter reglerne i bekendtgørelsen om åben uddannelse.
§ 16.  Ministeriet fastsætter dato og klokkeslet for  

 afholdelse af de skriftlige prøver.
Skolen fastsætter dato for mundtlige  

 prøver og frist for aflevering af hovedopgaven.
Stk. 2.  Når en studerende godtgør at være forhindret i  

 at møde til eller i at fuldføre en prøve på grund af sygdom eller af anden  

 tvingende grund, tillader skolen den pågældende at aflægge prøven på et  

 senere tidspunkt, sygeeksamen.
Tidspunktet for sygeeksamen fastsættes som  

 anført i stk. 1. Under tilsvarende betingelser kan skolen fastsætte ny frist  

 for aflevering af hovedopgave.
§ 17.  Censorer beskikkes af ministeriet eller udpeges  

 af skolen efter meddelelse herom fra ministeriet.
De af skolen udpegede  

 censorer skal godkendes af ministeriet.
 Stk. 2.  Ingen kan virke som censor efter det fyldte 70.  

 år.
Stk. 3.  Censorerne skal Stk. 4.  Finder censor, at kravene efter stk. 3 ikke er  

 opfyldt, afgiver censor indberetning herom til skolen.
Skolen videresender  

 indberetningen til ministeriet med sine eventuelle bemærkninger.
Desuden  

 afgiver censor på opfordring fra skolen eller fra ministeriet indberetning om  

 eksamensafvikling og eksamensresultater.
 § 18.  Bedømmelsen foretages af vedkommende lærer og  

 en censor.
Stk. 2.  Ved bedømmelsen af de studerendes præstationer  

 anvendes 13-skalaen, jf. bekendtgørelsen om karaktergivning ved de højere  

 uddannelsesinstitutioner.
For at bestå en prøve kræves mindst karakteren 6.
Stk. 3.  Karakteren for hver præstation fastsættes  

 således: Censor og lærer giver hver en karakter.
Hvis karaktererne er  

 forskellige og censor og lærer ikke bliver enige om eksamenskarakteren ved  

 forhandling, fastsættes karakteren som gennemsnitstallet mellem de to  

 karakterer.
Svarer gennemsnitstallet ikke til et tal på karakterskalaen,  

 afrundes til den nærmeste karakter.
Ligger gennemsnitstallet midt mellem to  

 karakterer, afrundes der opad, hvis censor har givet den højeste karakter, og  

 nedad, hvis censor har givet den laveste karakter.
Karaktererne 00 og 13 kan  

 ikke gives ved afrunding.
 § 19.  Skolen udteder beviser for bestående prøver og  

 bevis for denne del af den samlede eksamen, jf. § 2, stk. 2, og § 41.  

 Ministeriet fastsætter bevisernes form og indhold.
§ 20.  Ministeriet nedsætter et antal  

 opgavekommissioner med en af ministeriet udpeget formand.
Kommisionernes  

 medlemmer beskikkes normalt for 3 år.
Ingen kan beskikkes ud over det fyldte  

 70. år.
 Stk. 2.  Opgavekommissionerne sørger for, at der  

 udarbejdes skriftlige opgaver til eksamen.
Eksamen i de enkelte fag § 21.  Undervisningen i de enkelte fag afsluttes med  

 prøve, der afvikles som det fremgår af følgende oversigt:
§ 22.  Hvert seminar består af en gruppevis  

 bearbejdelse af et emne, som efter indstilling af vedkommende gruppe  

 studerende er godkendt af lærerne i de af faggruppen omfattede fag.
Emnet  

 udvælges af det samlede indhold af faggruppens fag.
Gruppens bearbejdelse af  

 emnet afsluttes med en skriftlig seminarrapport.
Rapporten kan være fælles  

 for en gruppe eller udføres som enkeltmandsopgave.
Såfremt rapporten udføres  

 af flere, skal det fremgå, hvilke delemner de enkelte deltagere i  

 grupperapporten har udført.
Stk. 2.  Hver rapport bedømmes af vedkommende faggruppes  

 lærere, der træffer afgørelse om, hvorvidt rapporten kan godkendes.
Inden  

 afgørelsen behandles rapporten på et seminarmøde.
Behandlingen former sig som  

 en samtale mellem den eller de studerende, der har skrevet rapporten, andre  

 studerende samt en eller flere af faggruppens lærere.
Afgørelsen meddeles  

 senest 1 måned før prøven i det sidste af de af faggruppen omfattede fag.
§ 23.  Hovedopgaven omfatter en praktisk situation  

 eller en praksisrelateret problemstilling, hvor elementer fra mindst 3 af  

 faggrupperne Regnskabsvæsen, Revision, Skatteret og Erhvervsret indgår.  

 Revision er et obligatorisk element af hovedopgaven.
Hovedopgaven afsluttes  

 med en mundtlig prøve, der varer ca. 60 minutter.
Stk. 2.  Ved prøven fremlægger den studerende  

 hovedopgavens faglige indhold i hovedtræk.
Fremlæggelsen danner grundlag for  

 en diskussion mellem eksaminand, eksaminator og censor.
Der gives een samlet  

 karakter, der omfatter såvel den skriftlige besvarelse som den mundtlige del.
Revisoruddannelsen på de højere  

 uddannelsesinstitutioner § 24.  Uddannelsen er en videregående  

 deltidsuddannelse med et omfang, der svarer til 1 års heltidsuddannelse.  

 Uddannelseslængden angiver det antal årsværk, der skal lægges til grund for  

 planlægningen af uddannelsen.
Et årsværk er en fuldtidsstuderendes arbejde i  

 et år.
Adgangsbetingelser § 25.  Adgang til uddannelsen er betinget af bestået  

 erhvervsøkonomisk diplomprøve (HD) i regnskabsvæsen eller anden uddannelse,  

 hvor tilsvarende forudsætninger er erhvervet.
Der kan i studieordningen, jf.  

 § 27, fastsættes krav om aflæggelse af supplerende prøver.
 Stk. 2.  Institutioner kan i særlige tilfælde give  

 adgang til uddannelsen for ansøgere, der ikke opfylder betingelsen i stk. 1.
Uddannelsens indhold § 26.  Uddannelsen skal navnlig omfatte følgende  

 fagområder, i det omfang de ikke i rimeligt omfang indgår i HD-uddannelsen i  

 regnskabsvæsen:
- Regnskabsrevision - Analyse og kritik af årsregnskaber - Regnskabsvæsen i almindelighed - Konsoliderende regnskaber - Driftsbogholderi og internt regnskab - Intern kontrol - Principper for opstilling af årsregnskaber og konsoliderende regnskaber  

 samt vurderingsmetoder med hensyn til statusposter og resultatopgørelse - Juridiske og faglige principper for lovpligtig revision af  

 regnskabsdokumenter og for de personer, der udfører revisionen - Selskabsret - Konkursret og regler om tilsvarende bobehandlinger - Skatteret - Civilret og erhvervsret - Arbejdsret og lovgivning om social sikring - Informationssystemer og datamatik - Driftsøkonomi, nationaløkonomi og finansiering - Matematik og statistik - Fundamentale principper for virksomheders økonomiske styring.
 Stk. 2.  Institutionen fastsætter i en studieordning,  

 jf. § 27, indholdet og omfanget (i studieenheder) af de fagområder, der  

 indgår i uddannelsen.
 Stk. 3.  En studieenhed svarer til 1/32 årsværk, jf. §  

 24.
Uddannelsens studieordning § 27.  Institutionen fastsætter inden for  

 bekendtgørelsens rammer nærmere regler om uddannelsen i en studieordning, jf.  

 Styrelseslovens § 14.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra reglerne i studieordningen, der alene er  

 fastsat af institutionen.
 Stk. 4.  Inden en studieordning fastsættes, orienteres  

 de øvrige institutioner og fællesudvalget nedsat i henhold til § 36 med  

 henblik på koordinering af uddannelsen.
 Stk. 5.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til de andre institutioner, censorerne og ministeriet, til  

 orientering.
§ 28.  Beståede uddannelseselementer eller dele heraf  

 af uddannelsen ved en af institutionerne ækivivalerer tilsvarende  

 uddannelseselementer eller dele heraf ved de andre institutioner.
Med hensyn  

 til overførsel med karakter eller som Bestået forholdes som nævnt i stk. 3.
 Stk. 2.  Institutionen kan i hvert enkelt tilfælde eller  

 ved almindelige bstemmelser i studieordningen godkende, at  

 gennemførte/beståede uddannelseselementer eller dele heraf fra en dansk eller  

 udenlandsk uddannelsesinstitution træder i stedet for uddannelseselementer  

 eller dele heraf, der er omfattet af denne bekendtgørelse.
 Stk. 3.  Bedømmelser overføres som Bestået eller som  

 karakterer efter 13-skalaen, jf. § 33, stk. 2. Forudsætningen for overførsel  

 med karakter efter 13-skalaen er, at den pågældende studieenhed bedømmes  

 efter denne skala ved begge uddannelsesinstitutioner, ellers anvendes  

 Bestået.
 § 29.  Institutionen kan tillade, at studerende fra  

 andre uddannelsesinstitutioner følger dele af uddannelsen og aflægger prøver  

 heri som led i deres egen uddannelse.
§ 30.  Undervisningen skal have baggrund i  

 erhvervspraksis og anvendt teori.
Undervisningen har som forudsætning, at den  

 studerende sideløbende med undervisningen gennemfører en praktisk uddannelse  

 efter Erhvervs- og Selskabsstyrelsens regler herom.
Bedømmelse § 31.  De kvalifikationer, der er erhvervet ved  

 uddannelsen, dokumenteres ved prøver, herunder bedømmelse af skriftlige  

 opgaver.
Nærmere bestemmelser om prøveformen fastsættes i studieordningen,  

 jf. § 27.
 § 32.  Prøverne er enten interne eller eksterne.
 Stk. 2.  Mindst 1/3 af uddannelsen skal dokumenteres ved  

 eksterne prøver.
§ 33.  Prøveformerne skal sikre, at der sker en  

 individuel bedømmelse af den studerende.
Det kan dog bestemmes i  

 studieordningen, at en prøve kan aflægges som gruppeprøve med  

 fællesbedømmelse, hvis en gruppe studerende ønsker det.
 Stk. 2.  Ved bedømmelsen gives karakter efter 13-skalaen  

 efter de fælles bestemmelser om karaktergivning ved de højere  

 uddannelsesinstitutioner, eller gives bedømmelsen Bestået/Ikke bestået.  

 Bedømmelsen Bestået/Ikke bestået kan højst anvendes ved prøver, der dækker  

 1/3 af uddannelsen.
Stk. 3.  Hver prøve bestås for sig.
En prøve, der er  

 bestået, kan ikke tages om.
 § 34.  For at bestå en prøve kræves, at  

 eksamensresultatet er mindst 6,0, og at prøver, hvori der gives Bestået/Ikke  

 bestået, er bestået.
§ 35.  Institutionen udsteder bevis for denne del af  

 uddannelsen.
I beviset angives resultatet og bedømmelserne af de enkelte  

 prøver og skriftlige arbejder og det samlede eksamensresultat.
 Stk. 2.  studerende, der forlader uddannelsen uden at  

 have gennemført denne, har ret til at få attestation for beståede prøver.
 § 36.  Institutionerne kan nedsætte et fællesudvalg,  

 der er rådgivende om uddannelsen over for institutionerne og ministeriet.
Kvalifikationseksamen § 37.  Kvalifikationseksamen har til formål at sikre,  

 at den studerende kan anvende den teoretiske viden om lovpligtig revision i  

 praksis og således er egnet til at foretage lovpligtig revision, jf. art. 5  

 og 8 i direktiv 84/253/EØF.
 Stk. 2.  Eksamen er skriftlig.
Stk. 3.  Kvalifikationseksamen danner grundlag for  

 optagelse i Revisorregistret, jf.
Erhvervs- og Selskabsstyrelsens  

 bekendtgørelse om godkendelse af registrerede revisorers uddannelse.
 § 38.  Enhver, der har gennemgået den i kapitel 2  

 eller 3 omhandlede uddannelse og bestået de hertil knyttede prøver samt  

 fremlægger en erklæring fra Erhvervs- og Selskabsstyrelsen om at have  

 fuldført den fornødne praktiske uddannelse, kan indstille sig til  

 kvalifikationseksamen.
 Stk. 2.  Undervisningsministeriet kan efter indstilling  

 fra eksamenskommissionen, jf. § 39, godkende, at andre uddannelser end de i  

 stk. 1 nævnte, giver adgang til at indstille sig til kvalifikationseksamen.
 Stk. 3.  Undervisningsministeriet kan efter indstilling  

 fra eksamenskommissionen dispensere fra stk. 1 med hensyn til uddannelse og  

 prøver.
 § 39.  Institutionerne under styrelsesloven og  

 Handelshøjskole Syd nedsætter en eksamenskommission, som er ansvarlig for  

 kvalifikationseksamens faglige niveau, jf. § 37.
Stk. 2.  Eksamenskommissionen består af 10 medlemmer.  

 Erhvervs- og Selskabsstyrelsen udpeger 2 medlemmer og Foreningen af  

 Registrerede Revisorer og Foreningen af Statsautoriserede Revisorer, hver 1  

 medlem.
De øvrige 6 medlemmer skal repræsentere de institutioner, der udbyder  

 revisoruddannelsen, og udpeges efter indstilling fra institutionerne eller  

 disses repræsentative organer.
Institutioner under styrelsesloven og og  

 Handelshøjskole Syd udpeger 4 medlemmer og handelsskolerne 2 medlemmer.
Stk. 3.  Eksamenskommissionen vælger sin formand blandt  

 medlemmerne.
Beslutning træffes ved stemmeflerhed.
Ved stemmelighed er  

 formandens stemme udslagsgivende.
Kommissionen fastsætter selv sin  

 forretningsorden.
Stk. 4.  Eksamenskommissionens medlemmer beskikkes for 3  

 år.
Genbeskikkelse kan ske.
Ingen kan udpeges efter det fyldte 70. år.
 § 40.  Eksamenskommissionen træffer beslutning om  

 eksamens omfang, opgavernes antal og om tidspunktet for eksamens afholdelse.  

 Eksamenskommissionen har ansvaret for opgavernes udarbejdelse.
Stk. 2.  Eksamensopgaverne bedømmes af 2 eksterne  

 censorer, der udpeges af eksamenskommissionen.
Ved bedømmelsen anvendes  

 karakteren Bestået/Ikke bestået.
Stk. 3.  Kvalifikationseksamen afholdes på  

 uddannelsesinstitutionerne.
Flere uddannelsesinstitutioner kan aftale et  

 fælles eksamenssted.
 Stk. 4.  Eksamenssteder og eksamensbesvarelser skal være  

 anonymiseret.
 § 41.  Når revisoruddannelsen er afsluttet med bestået  

 kvalifikationseksamen, udsteder eksamenskommissionen bevis herfor til den  

 studerende.
§ 42.  Klage over kvalifikationseksamen kan indbringes  

 for eksamenskommissionen inden 4 uger, efter at censorernes bedømmelse er  

 meddelt den studerende.
Eksamenskommissionens afgørelse af klagen kan ikke  

 indbringes for Undervisningsministeriet.
 Fælles bestemmelser om klageadgang,  

 ikrafttræden m.v.
§ 43.  Klager over institutionens afgørelse efter  

 denne bekendtgørelse indgives til institutionen.
Hvis en klage ikke tages til  

 følge, og klageren fastholder klagen, videresender institutionen klagen  

 vedlagt en udtalelse til Undervisningsministeriet.
 Stk. 2.  Fristen for klager er 4 uger fra den dag,  

 afgørelsen er meddelt klageren.
 § 44.  Undervisningsministeriet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
 § 45.  Undervisningsministeriet kan i særlige tilfælde  

 tillade fravigelse af bekendtgørelsen, hvis det sker som led i  

 uddannelsesforsøg.
 § 46.  Bekendtgørelsen træder i kraft dagen efter  

 bekendtgørelse i lovtidende.
Undervisnings- og Forskningsministeriet,  

 den 18. december 1991 Bertel Haarder / Anne Kamper (* 1) Bekendtgørelsen indeholder bestemmelser, der gennemfører Rådets  

 direktiv 84/253, EF-Tidende 1984, L 126 s. 20.
