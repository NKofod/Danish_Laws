Kapitalnedsættelse i driftsselskab efter  

 gennemført aktieombytning Far og søn ombyttede primo 1998 deres aktier i  

 driftsselskabet A/S Drift med anparter i Holding ApS efter tilladelse til  

 skattefri aktieombytning fra en Told- og Skatteregion.
Tilladelsen blev givet  

 med vilkår om at Holding ApS skulle bevare helejerskabet af A/S Drift i  

 mindst 3 år fra ombytningen.
Aktiekapitalen i A/S Drift udgør nom. kr. 2.500.000  

 opdelt i A- og B-aktier.
Indskudskapitalen i Holding ApS er opdelt i A- og B-  

 anparter i samme forhold og med samme stemmeforhold som i datterselskabet.  

 Ved ombytningen blev A-aktier vederlagt med A-anparter og B-aktier med  

 B-anparter.
 Foranlediget af faderens sygdom og efterfølgende  

 død ønskede man at løse et herved opstået behov  

 for en yderligere leder ved at optage en ny medaktionær.
For at tilpasse kapitalforholdene var det  

 nødvendigt med en kapitalnedsættelse og udbytteudlodning  

 således at den nye leders selskab efter 3 år har mulighed for at  

 opnå en ejerandel svarende til det maksimale i henhold til en  

 samarbejdsaftale med en udenlandsk samarbejdspartner.
Der var opstillet en  

 model således:
Revisor anmodede om Ligningsrådets tilkendegivelse  

 af hvorvidt betingelserne for den i 1998 foretagne skattefri aktieombytning  

 fortsat er opfyldt, såfremt der gennemføres en nedsættelse  

 af aktiekapitalen i A/S Drift med nominelt tkr. 1.800 til nominelt kr. 700  

 ved overførsel til de frie reserver og senere udlodning til Holding  

 ApS.
Endvidere ønskede revisor at få en bekræftelse  

 på, at udstedelse af et konvertibelt gældsbrev heller ikke  

 strider mod betingelserne for den skattefri aktieombytning.
 Told- og Skattestyrelsen har tidligere på  

 forespørgsel udtalt at udstedelsen af konvertible obligationer ikke  

 ville stride mod Ligningsrådets vilkår for aktieombytning  

 såfremt obligationerne først efter ejertidsvilkårets  

 udløb kunne konverteres til aktiekapital.
 Ligningsrådet mener ikke at en  

 kapitalnedsættelse i A/S Drift vil være i konflikt med det 3  

 års ejertidsvilkår der blev stillet i tilladelse, til skattefri  

 aktieombytning.
Da en del af A/S Drift s kapital er bundet i aktiekapital  

   er der således en teknisk hindring for at der umiddelbart kan ske  

 udlodning af ikke driftsnødvendig kapital.
Selskabet vil derfor  

 først nedsætte aktiekapitalen og efterfølgende udlodde  

 den ikke driftsnødvendige kapital til Holding ApS.
