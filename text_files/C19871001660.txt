 Fondsaktiver.
§ 1 Stk. 1. Anmodning om registrering i Værdipapircentralen af båndlæggelse  

 på en konto fremsendes af begravelseskassen til det kontoførende institut.
 Stk. 2. I anmodningen skal begravelseskassen angive, at kontoens  

 fondsaktiver er båndlagt i henhold til lov om begravelseskasser og  

 ligbrændingsforeninger § 6, hvorved de anses som givet i pant til dækning af  

 begravelseskassens forpligtelser overfor medlemmerne, og at den anmeldte ret  

 skal registreres i Værdipapircentralen med følgende tekst:
 og Forsikringstilsynet som rettighedshaver.
 Stk. 3. Efter registreringen modtager Forsikringstilsynet meddelelse i  

 henhold til lov om en værdipapircentral § 10.
§ 2 Stk. 1. Efter kontoens oprettelse og panterettens registrering i  

 Værdipapircentralen skal det kontoførende institut bekræfte overfor  

 Forsikringstilsynet, at båndlæggelsens (panterettens) registrering i  

 Værdipapircentralen betyder, at fondsaktiver, som står på kontoen, er  

 båndlagt i henhold til lov om tilsyn med begravelseskasser og  

 ligbrændingsforeninger § 6, at disse fondsaktiver herved anses som givet i  

 pant til dækning af begravelseskassens forpligtelser, at pantsætningen  

 omfatter alle fondsaktiver, der herefter indgår på kontoen, samt at renter og  

 udtrækningsprovenu, indtil Forsikringstilsynet bestemmer andet, kan udbetales  

 ved forfald til begravelseskassen.
 BANK- OG SPAREKASSEKONTI.
§ 3 Stk. 1. Bank- og sparekassekonti båndlægges ved, at et bevis for  

 oprettelse af kontoen forsynes med begravelseskassens navn og følgende af  

 pengeinstituttet underskrevet og dateret sålydende påtegning:
»Denne bankkonto/sparekassekonto skal tjene til dækning af  

 begravelseskassens forpligtelser overfor medlemmerne, hvorved den anses som  

 givet i håndpant, jfr. lov om tilsyn med begravelseskasser og  

 ligbrændingsforeninger § 6. Håndpantsætningen kan ikke hæves, og intet beløb  

 bortset fra renter udtages uden Forsikringstilsynets samtykke.« Stk. 2. Båndlæggelsespåtegningen dateres og medunderskrives af  

 begravelseskassen.
Beviset sendes til Forsikringstilsynet, der daterer og  

 medunderskriver båndlæggelsespåtegningen.
 Stk. 3. Beløb, der indsættes på en allerede i henhold til foranstående  

 båndlagt bank- eller sparekassekonto, anses for båndlagt ved indsættelsen,  

 bortset fra renter, jfr. stk. 1.
 FRIGIVELSE.
§ 4 Stk. 1. Anmodning om frigivelse underskrives på begravelseskassens vegne  

 af de personer, der kan forpligte begravelseskassen.
I anmodningen skal  

 oplyses, om provenuet ved frigivelse straks vil blive anvendt til køb af  

 andre værdipapirer, der båndlægges.
 Stk. 2. Efter frigivelse af fondsaktiver og frigivelse af værdipapirer,  

 der er indlagt på et forvaringsbevis, skal det frigivne straks udtages af den  

 båndlagte konto, resp. det båndlagte forvaringsbevis.
 Stk. 3. Frigivelse af fondsaktiver sker ved Forsikringstilsynets  

 tiltrædelse på anmodningen om frigivelse eller på en anmeldelse til det  

 kontoførende institut herom.
 Stk. 4. Forsikringstilsynet modtager i henhold til lov om en  

 værdipapircentral § 10 meddelelse om ændring eller udslettelse af  

 registreringen om fondsaktiver.
 Stk. 5. Frigivelse af en hel del af beløbet på en båndlagt bank- eller  

 sparekassekonto, sker ved Forsikringstilsynets tiltrædelse på anmodningen om  

 frigivelse eller på meddelelse til banken eller sparekassen om frigivelse.
Stk. 6. Frigivelse af hele det på en bank- eller sparekassekonto  

 indestående beløb sker ved Forsikringstilsynets tiltrædelse på anmodningen om  

 frigivelse.
Beviset for oprettelse af bank- eller sparekassekontoen  

 tilbagesendes med Forsikringstilsynets påtegning om frigivelse.
 IKRAFTTRÆDEN.
§ 5 Denne vejledning træder i kraft den 1. september 1987 og erstatter den  

 under 1. december 1982 udfærdigede vejledning.
FORSIKRINGSTILSYNET DIREKTORATET P.D.V.
 E.B.
