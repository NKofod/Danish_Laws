 Anke af Veterinærdirektoratets afgørelse af 8. marts 1989 vedrørende  

 indførsel af et schweiziske valleprodukt, Molkegin, som et naturlægemiddel  

 efter Indenrigsministeriets bekendtgørelse nr. 314 af 30. juni 1978 om  

 undtagelse fra lov om lægemidler af visse lægemidler, som ikke har skadelige  

 virkeninger for brugerne.
 I skrivelse af 15. marts 1989 har de på vegne Tolico A/S,  Kongevejen 40,  

 Holte, anket Veterinærdirektoratets afgørelse af 8. marts 1989 vedrørende  

 indførsel af et schweizisk valleprodukt, Molkegin, som et naturlægemiddel  

 efter Indenrigsministeriets bekendtgørelse nr. 314 af 30. juni 1978 om  

 undtagelse fra lov om lægemidler af visse lægemidler, som ikke har skadelige  

 virkninger for brugerne.
 Idet de henviser til en lignende sag vedrørende et homøpatisk lægemiddel  

 med indhold af dyrekirtler omfattet af bekendtgørelse nr. 341, anmoder de  

 Landbrugsministeriet om at bekræfte, at produkter henhørede under  

 Sundhedsministeriets ikke samtidigt kan være omfattet af  

 Landbrugsministeriets bestemmelser.
 I denne anledning skal Landrugsministeriet meddele følgende:
 Ifølge § 3 i lov nr. 131 af 13. april 1954 om udførsel og indførsel af  

 levende dyr m.v. kan Landbrugsministeren, når der er grund til at antage, at  

 smitsomme sygdomme vil blive indbragt her i landet ved indførelse af dyr og  

 produkter heraf, gødning, hø, halm og andre produkter og genstande, hvorved  

 smitsomme sygdomme kan spredes, forbyde en sådan indførsel eller træffe andre  

 foranstaltninger til forebyggelse af, at sygdomme derved indslæbes her i  

 landet.
 Landbrugsministeret finder, at denne bestemmelse også omfatter produkter  

 med animalske bestandele, der indføres som naturlægemidler eller lignende  

 samt disses halvfabrikata, herunder det omhandlede valleprodukt, Molkegin, og  

 nærmere regler herom med hjemmel i bestemmelsen er under udarbejdelse.
 Landbrugsministeriet kan derfor ikke bekræfte, at produkter henhørende  

 under Sundhedsministeriets bestemmelser ikke samtidigt kan være omfattet af  

 Landbrugsministeriets bestemmelser.
 Imidlertid finder Landbrugsministeriet ikke, at bekendtgørelse nr. 412 af  

 6. juli 1988 om indførsel samt om indbringelse på mejerivirksomhedernm.v. af  

 mælk, konsummælksprodukter og mejeriprodukter kan anvendes ved indførsel af  

 valleproduktet Molkegin til markedsføring som et naturlægemiddel.  

 Veterinærdirektoratet er orienteret om Landbrugsministeriets afgørelse.
P.
M.
V.
E.
B.
 I skrivelse af 30. marts 1989, j.nr. 89-878-13 er anmodet om bemærkninger  

 til en fra firmaet A-Consult Aps den 15. marts 1989 fremsendte anke over  

 Veterinærdirektoratets afgørelse om de krav, der skal være opfyldt for fra  

 Schweiz at indføre et valleprodukt ( »Molkegin«), der påtænkes  

 markedsført i Danmark som et naturlægemiddel.
Sagen er således på ny blevet drøftet i Veterinærdirektoratet, og i denne  

 forbindelse er det besluttet at fastholde, at omhandlede valle - uanset at  

 det påtænkes indført som bulkvare eller i en til forbrugeren færdig  

 pakningsform, og uanset om det angives at være til human anvendelse - vil  

 være omfattet af Landbrugsministeriets bekendtgørelse nr. 412 af 6. juli 1988  

 om indførse4l samt om indbringelse på mejerivirksomher m.v. af mælk,  

 konsumprodukter og mejeriprodukter.
Der henvises til Veterinærdirektoratets  

 skrivelse af 15. december 1988 til A-Consult Aps, hvoraf vedlægges.
 Veterinærdirektoratet er indforstået med, at markedsføringen af  

 naturlægemidler er reguleret gennem Indenrigsministeriets bekendtgørelse nr.  

 341 af 30. juni 1978 om undtagelse fra lov om lægemidler af visse lægemidler,  

 som ikke har skadelige virkninger for brugerne, men det bør fastholdes, at  

 naturlægemidler, råvarerne eller mellemprodukter til disse, såfremt disse  

 består af, eller der i disse indgår animalsk materiale, skal respektere  

 vaterinære, zoo-sanitært betingede gældende indførselsbestemmelser.
Importøren af valleproduktet ( »Molkegin«) skal således i  

 henhold til foranstående forud for indførslen fra Schweiz indhente tilladelse  

 i Veterinærdirektoratet og af den skriftlige tilladelse fra  

 Veterinærdirektoratet vil fremgå, at produktet skal være ledsaget af et  

 certifikat som vedlagt.
Det kan nævnes, at flere firmaer har opnået sådanne  

 tilladelser, uden at dette har givet anledning til indsigelser.
 P.V.V.
