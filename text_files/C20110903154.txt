 Skrivelse med orientering om ny bekendtgørelse om en aktiv beskæftigelsesindsats af 27. januar 2011.
 Til kommuner, jobcentre, beskæftigelsesankenævn m.fl.
 Der træder en ny version af bekendtgørelse om en aktiv beskæftigelsesindsats i kraft den 1. februar 2011:
 Bekendtgørelse nr. 58 af 27. januar 2011.
 Bekendtgørelsen afløser den hidtidige bekendtgørelse nr. 25 af 14. januar 2011 og kan findes på Retsinformation og på AMS.DK.
 Der er følgende ændringer i forhold til den hidtidige bekendtgørelse:
  §§ 49, stk. 3, og 56, stk. 2: Der kan ikke længere gives tilbud om virksomhedspraktik og løntilskudsjob hos den arbejdsgiver, en ledig senest har været ansat hos.
  §§ 89, stk. 1, og 90, stk. 1: Det er præciseret, at erstatningsreglerne ved deltagelse i tilbud også gælder personer, der er omfattet af § 1, nr. 9, (dvs. personer under 18 år, som har behov for en uddannelses- og beskæftigelsesfremmende indsats).
  § 102, nr. 3: Begrebet »formidlingsrelevante« er ændret til »beskæftigelsesrelevante« svarende til terminologien i § 12.
  § 70, stk. 3: Ved offentlige løntilskudsjob for førtidspensionister (skånejob) er der fortsat mulighed for at fravige rimelighedskravet.
Ændringen af § 70, stk. 3, er en justering af den nyligt indførte regel om, at rimelighedskravet for offentlige løntilskudsjob ikke kan fraviges.
Med denne justering vil rimelighedskravet fortsat kunne fraviges for førtidspensionister i offentlige løntilskudsjob.
Justeringen har virkning fra den 20. januar 2011, dvs. fra samme dato, som den hidtidige bekendtgørelse trådte i kraft.
