Vejledning  

 om indholdet i den ansvarshavende aktuars beretning for indirekte  

 livsforsikring I henhold til § 108, stk. 7, i lov om finansiel virksomhed,  

 jævnfør lovbekendtgørelse nr. 686 af 25. juni 2004, fastlægger  

 Finanstilsynet  

 i denne vejledning retningslinjer for form og indhold af den ansvarshavende  

 aktuars beretning for skadesforsikringsselskabers indirekte  

 livsforsikringsvirksomhed.
Vejledningen finder således ikke anvendelse for  

 selskaber, hvor den ansvarshavende aktuar udarbejder en beretning i henhold  

 til  

 Finanstilsynet  

 vejledning af 21. januar 2004  

 om indholdet i den ansvarshavende aktuars beretning.
Afsnit I Aktuarens beretning skal indsendes til Finanstilsynet  

 senest 1 måned efter, at selskabets generalforsamling har godkendt  

 årsregnskabet for det regnskabsår, beretningen vedrører.
 Beretningen består af afsnit 1-10, jf. vejledningens afsnit II.  

 Beretningen bedes opdelt i afsnit og underpunkter i overensstemmelse hermed,  

 således at der er en beskrivelse for hvert enkelt punkt i vejledningen.
Den ansvarshavende aktuar vurderer, hvilke punkter der er  

 relevante for det pågældende selskab.
Såfremt et punkt ikke er relevant,  

 anføres begrundelse herfor i beretningen.
Finder den ansvarshavende aktuar,  

 at  

 der under de enkelte afsnit er yderligere forhold, der bør omtales, er  

 aktuaren  

 pligtig til at medtage disse, eventuelt under selvstændige overskrifter i  

 afsnit 10. Er selskabet ikke i besiddelse af den information, der er  

 nødvendig  

 for fuldstændig beskrivelse af nogle af de nedenfor anførte forhold,  

 begrunder  

 aktuaren dette og giver den bedst mulige beskrivelse.
 Finanstilsynet  

 meddeler,  

 såfremt et forhold under afsnit 9 ikke længere kræver en særskilt uddybning i  

 aktuarens beretning.
Afsnit II Kapitel 1 Indledning 1.1. Indledningen skal indeholde en kortfattet gengivelse af  

 forhold, som aktuaren finder af særlig væsentlig betydning, og som er omtalt  

 i  

 beretningens øvrige afsnit.
Der redegøres herunder for væsentlige iværksatte  

 initiativer samt væsentlige ændrede forudsætninger og opgørelsesprincipper.  

 Betydningen  

 heraf for selskabets fremtidige udvikling anføres.
1.2. Såfremt revisionsprotokollen indeholder særlige  

 bemærkninger af aktuarmæssig karakter vedrørende den indirekte  

 livsforsikringsvirksomhed, oplyses disse, og aktuaren kommenterer dem,  

 herunder  

 hvilke tiltag der i denne anledning eventuelt er iværksat.
Såfremt der er  

 videregivet en erklæring fra den ansvarshavende aktuar til revisionen om  

 opgørelsen af livsforsikringshensættelserne til brug for revision af  

 årsregnskabet, skal kopi af denne erklæring vedlægges aktuarens beretning.
Kapitel 2 Årets resultat 2.1. Der redegøres for årets resultat af den indirekte  

 livsforsikringsvirksomhed i henhold til årsregnskabet.
 2.2. Selskabets solvensmargen og den del heraf, der vedrører  

 indirekte livsforsikring, samt størrelsen af basiskapitalen oplyses.
2.3. Yderligere forhold af betydning for vurdering af  

 selskabets økonomiske situation anføres.
Specielt kommenteres, hvis  

 selskabets  

 økonomiske status ved regnskabsårets afslutning afviger væsentligt fra det af  

 selskabet budgetterede ved regnskabsårets begyndelse.
Hvis selskabet er i en  

 driftsplanperiode, totalt eller for delbestande, beskrives, hvorledes planen  

 følges.
Kapitel 3 Selskabets soliditet 3.1. Aktuaren vurderer renterisikoen på aktiver og passiver,. Der  

 redegøres for de forudsætninger, der ligger til grund for vurderingerne.
Der  

 kan for eksempel tages udgangspunkt i det gule risikoscenarie.
 3.2. Aktuaren redegør for selskabets brug af prognoser, der  

 belyser selskabets fremtidige soliditet, og kommenterer de overvejelser om  

 selskabets fremtidige situation, der ligger til grund for prognoserne.  

 Såfremt  

 der i året er påvist økonomiske positive eller negative udviklingstendenser,  

 redegøres for, hvorledes dette indgår i prognoserne for de kommende år.
Kapitel 4 Forsikringsbestandens udvikling 4.1. Aktuaren vurderer udviklingen i livsforsikringsbestanden,  

 herunder til- og afgang, og de regnskabsførte forsikringsindtægter og  

 -udgifter.
Vurderingen foretages særskilt på forsikringer genforsikret på  

 bruttobasis,  

 på risikobasis og på non-proportional basis.
Markante udsving i det enkelte  

 år  

 kommenteres, og det vurderes tillige, om der er tendenser i udviklingen.
Kapitel 5 Analyse af omkostninger, risiko og rente 5.1. Aktuaren beskriver, hvorledes en eventuel administrationshensættelse  

 vedrørende den indirekte livsforsikringsvirksomhed er fastsat, og  

 sammenligner  

 med størrelsen af de omkostninger, som den skal dække.
Endvidere beregner  

 aktuaren for den indirekte livsforsikringsvirksomhed forholdet mellem på den  

 ene  

 side skadesudgifterne og omkostningerne og på den anden side præmierne.  

 Udviklingen  

 i dette forhold kommenteres.
5.2. Der foretages vurderinger af risikofaktorerne ved død og  

 invaliditet.
Der sammenholdes med de forudsatte risikoelementer.
 5.3. Årets afkast sammenholdes med de renteforudsætninger, som  

 måtte være anvendt ved beregning af præmier og hensættelser.
 5.4. Udviklingstendenser inden for omkostninger, risiko og  

 afkast kommenteres.
Kapitel 6 Forsikringsmæssige hensættelser 6.1. Der udarbejdes en oversigt over de forudsætninger, der for  

 så vidt angår den indirekte livsforsikringsvirksomhed, anvendes ved opgørelse  

 af livsforsikringshensættelserne.
Hvis forudsætningerne er ændret i forhold  

 til  

 sidste år, redegøres der for baggrunden herfor og konsekvenserne heraf.
 6.2. Der redegøres for, at de anvendte skøn ved opgørelse af de  

 forskellige hensættelseskategorier vedrørende den indirekte  

 livsforsikringsvirksomhed, svarer til selskabets bedst mulige skøn.
 6.3. De enkelte hensættelseskategorier vedrørende den indirekte  

 livsforsikringsvirksomhed før retrocession opdeles i relevante grupper.  

 Udviklingen inden for de enkelte grupper kommenteres og vurderes.
 6.4. Der redegøres for, hvorledes de enkelte  

 hensættelseskategorier vedrørende den indirekte livsforsikringsvirksomhed er  

 beregnet og kontrolleret.
 6.5. Aktuaren beskriver erfaringerne med afløb af  

 erstatningshensættelser.
Kapitel 7 Solvensberegning 7.1. Med udgangspunkt i de relevante regnskabsskemaer til  

 Finanstilsynet  

 redegøres for de enkelte dele af beregningen af solvensmargenen for indirekte  

 livsforsikringsvirksomhed.
 7.2. Såfremt der er anvendt tilnærmelsesregler ved beregningen  

 af de enkelte dele, redegøres der for baggrunden herfor, og der redegøres  

 for,  

 at disse tilnærmelsesregler er fastsat betryggende.
Kapitel 8 Afgiven retrocession 8.1. Der redegøres for afgivne retrocessionsarrangementer for  

 den indirekte livsforsikringsvirksomhed, herunder hvilke typer retrocession  

 selskabet har etableret.
8.2. Der udarbejdes i relevant omfang en beskrivelse af  

 resultatet af hvert enkelt retrocessionsarrangement.
Det økonomiske resultat  

 af  

 afgiven forretning analyseres, og aktuaren vurderer generelt videregivelsen  

 af  

 forretning i lyset heraf.
 8.3. Aktuaren foretager en vurdering af relevansen af de  

 etablerede retrocessionsarrangementer, og om de er tilstrækkelige, således at  

 selskabets retrocessionsdækning er betryggende.
8.4. Selskabets retrocessionsaftalers betydning for solvensen  

 vurderes.
Der angives et skøn over, hvad et bortfald af  

 retrocessionsdækningen  

 vil betyde for soliditeten.
Kapitel 9 Konkrete tilbud m.m. fra Finanstilsynet 9.1. Såfremt tilsynet har givet selskabet konkrete påbud eller  

 lignende om opfølgning via aktuarens beretning, redegøres særskilt herfor.
Kapitel 10 Andre forhold 10.1. Her kan anføres forhold, som ikke kan henføres til  

 vejledningen i øvrigt, men som aktuaren finder det hensigtsmæssigt, at  

 Finanstilsynet  

 er opmærksomt på.
Aktuaren kan f.eks. gøre  

 Finanstilsynet  

 opmærksomt på initiativer, som selskabet planlægger at iværksætte i  

 fremtiden,  

 eller på forhold på genforsikringsmarkedet, som det er hensigtsmæssigt, at  

 Finanstilsynet  

 er opmærksomt på.
Afsnit III Vejledningen anvendes første gang i forbindelse med  

 aflæggelse af årsregnskab for året 2004. Samtidig bortfalder vejledning af  

 22. december  

 1989 til genforsikringsselskaber, der driver livsforsikringsvirksomhed om  

 indholdet i aktuarens beretning.
