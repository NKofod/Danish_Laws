 Efter at en fond var opdelt i 3 afdelinger, meddelte  

 skattedepartementet fritagelse uden kompenserende afgift af en gave til den  

 afdeling, hvis afkast alene gik til medicinsk forskning og andre  

 ikke-familiemæssige formål.
 En fond, der både varetog familiemæssige formål, og andre formål, ansøgte  

 om dispensation for beskatning af en gave efter fondsbeskatningslovens § 3,  

 stk. 3, jf. stk. 4.
 Fonden havde opnået Justitsministeriets godkendelse til at foretage en  

 opdeling af fondens kapital i 3 adskilte afdelinger.
Afdeling I kom til at bestå af den oprindelige gave fra stifteren.  

 Afkastet heraf skulle ydes som gaver m.v. til stifterens familie.
Afdeling II  

 omfattede senere gaver til fonden.
Afkastet heraf kunne dels anvendes til  

 familiemæssige formål, dels til andre formål.
Afdeling III omfattede endelig  

 en gave fra stifteren ydet i december 1987. Afkastet af denne afdeling skulle  

 alene tilfalde medicinsk forskning og andre ikke-familiemæssige formål.
 For hver af de 3 afdelinger skulle ifølge godkendelsen føres særskilt  

 regnskab med angivelse af grundkapital og disponibel kapital samt angivelse  

 af indtægter, udgifter og donnationer.
Skattedepartementet udtalte, at der under henvisning til  

 fondsbeskatningslovens § 3, stk. 3 og 4 kunne meddeles fritagelse uden  

 konpenserende afgift for gaven til afdeling III, hvor afkastet udelukkende  

 blev anvendt til ikke-familiemæssige formål.
Derimod kunne der ikke  

 dispenseres uden kompenserende afgift for gaver ydet til afdeling I eller II,  

 fordi afkastet heraf helt eller delvis kan anvendes til familiemæssige  

 formål.
 Skattedepartementets afgørelse er således begrundet i den vedtægtsmæssige  

 adskillelse af fondens kapital.
