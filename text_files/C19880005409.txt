Emne: Permanent inkasso 1. Indledning Ifølge finansministeriets bekendtgørelse nr. 544 af 20. december 1971 § 1.  

 stk. 4, kan statsskattedirektoratet eller den myndighed, direktoratet  

 bemyndiger hertil, fastsætte en kortere frist for indbetaling af indeholdt  

 A-skat og afgivelse af redegørelse end nævnt i bekendtgørelsens § 1, stk. 1.
2. Bemyndigelse Kommunerne kan i overensstemmelse med reglerne i dette cirkulære meddele  

 indeholdelsespligtige pålæg om at afgive redegørelse og indbetaling direkte  

 til arbejdsgiverkommunen (permanent inkasso). I forbindelse hermed kan der i  

 medfør af ovennævnte bestemmelse gives pålæg om kortere redegørelses- og  

 indbetalingsfrister.
3. Betingelser for pålæg om permanent inkasso Permanent inkasso kan pålægges en indeholdelsespligtig, der har udvist  

 uorden eller forsømmelighed med indeholdelserne eller afgivelse af  

 redegørelser.
Uorden eller forsømmelighed foreligger, f.eks., hvor den  

 indeholdelsespligtige - ikke indsender redegørelser rettidigt - indsender mangelfulde redegørelser - ikke indbetaler indeholdt A-skat rettidigt.
 Pålæg om permanent inkasso skal i almindelighed ikke gives, når de nævnte  

 forhold kun er forekommet i enkeltstående tilfælde, og der ikke tidligere er  

 meddelt advarsel med henblik på pålæg om permanent inkasso.
Permanent inkasso bør kun pålægges i tilfælde, hvor det skønnes, at  

 fremgangsmåden er nødvendig for at undgå væsentlige skattetab.
Sådan risiko  

 for tab foreligger f.eks.
- når den indeholdelsespligtige i 3 måneder ikke har betalt rettidigt - når restancen ikke kan sikres ved udlæg eller frivillig  

 sikkerhedsstillelse - når den indeholdelsespligtige har standset sine betalinger, jf.  

 SD-cirkulære nr. 1986-7.
3.1. Påbegyndelse af ny virksomhed Arbejdsgiverkommunen kan give en indeholdelsespligtig, der tidligere har  

 udvist uorden eller forsømmelighed, pålæg om permanent inkasso, såfremt der  

 er en begrundet formodning om, at den indeholdelsespligtige på ny vil udvise  

 uorden eller forsømmelighed, jf. ovenfor.
 Dette gælder såvel den, der som ansvarlig ejer eller medejer påbegynder  

 anden virksomhed, som den, der bliver hovedanparthaver eller hovedaktionær.
4. Underretning til den indeholdelsespligtige Arbejdsgiverkommunens pålæg om permanent inkasso skal meddeles den  

 indeholdelsespligtige i anbefalet skrivelse.
Det må heri anføres, fra hvilket  

 tidspunkt pålægget har virkning, samt at den indeholdte A-skat skal  

 fremsendes sammen med en blanket A 113, når indbetaling skal ske hyppigere  

 end månedlig.
 I skrivelsen gøres den indeholdelsespligtige opmærksom på, at manglende  

 overholdelse af pålægget vil medføre, at der som grundlag for inddrivelsen  

 fastsættes foreløbige, skønsmæssige tilsvar, jf. kildeskattelovens § 69, skt.  

 3. Desuden skal den indeholdelsespligtige gøres opmærksom på  

 kildeskattelovens straffebestemmelser.
 Den indeholdelsespligtige skal endvidere gøres opmærksom på, at  

 arbejdsgiverkommunens afgørelse kan påklages til Statsskattedirektoratet.
Kopi af skrivelsen sendes til distriktstoldkammeret og  

 amtsskatteinspektoratet, jf.
SD-cirkulære 1984-25.
 Eksempel på skrivelser til den indeholdelsespligtige ved pålæg om  

 permanent inkasso er vedlagt som bilag nr. 1 og nr. 2.
 Såfremt den indeholdelsespligtige kun udbetaler A-indkomst månedlig, kan  

 permantnt inkasso gennemføres ved, at den pågældende over for kommunen hver  

 måned umiddelbart efter lønudbetalingen foreviser girokort/redegørelse A 41  

 med postvæsenets kvittering for indbetalingen af den indeholdte A-skat.
5. Kommunens fremsendelse af redegørelser og indbetalinger Redegørelser A 41, der er modtaget som led i permanent inkasso, skal  

 videresendes til regnskabs- og opkrævningsafdelingen, Birkerød, så vidt  

 muligt inden den 10. i indbetalingsmåneden.
 For at undgå uberettiget påkravsgebyr skal kommunen forsyne redegørelsen  

 med stempel, der viser modtagelsesdatoen i kommunen.
 I tilfælde, hvor der er inkassosag for den pågældende, afregnes modtagne  

 indbetalinger efter de i afsnit 6.4. i »Vejledning vedrørende opkrævning  

 af A-skat m.v.« anførte regler.
 Er der ikke inkassosag for den pågældende, skal den modtagne A-skat  

 fremsendes via postvæsenet på girokort A 41.
6. Arbejdsgiverkommunens iværksættelse af inkasso uden inkassomateriale fr Statsskattedirektoratet Arbejdsgiverkommunen er, selv om der ikke foreligger inkassomateriale fra  

 statsskattedirektoratet, bemyndiget til at iværksætte inkasso af restancer af  

 A-skat.
Det samme gælder ved betalingsstandsning, jf.
SD-cirkulære 1986-7.
7. Manglende overholdelse af pålagt permanent inkasso 7.1. Redegørels e Indgår redegørelse ikke som påbudt, skal arbejdsgiverkommunen, evt. ved  

 kontrolbesøg, fastsætte tilsvaret.
Ansættelsen af tilsvaret kan, når det ikke  

 er muligt at fastsætte konkret udregnede tilsvar, ske skønsmæssigt, jf.  

 kildeskattelovens § 69, stk. 3.
7.2. Indbetaling Indgår indbetalingen ikke til den fastsatte frist, skal kommunen  

 iværksætte tvangsinddrivelse.
7.3. Straffebestemmelse En indeholdelsespligtig, der er pålagt permanent inkasso, og som ikke  

 afregner A-skat i overensstemmelse med pålægget, kan straffes i henhold til  

 kildeskattelovens § 74, jf.
SD-cirkulære 1988-20.
8. Ophævelse af permanent inkasso Ophævelse af pålæg om permanent inkasso bør ske, når den  

 indeholdelsespligtige har afviklet restancen og indbetalt den indeholdte  

 A-skat rettidigt i mindst 3 måneder efter restancens udligning.
 Arbejdsgiverkommunen skal skriftligt underrette den indeholdelsespligtige  

 om ophævelsen og om, at redegørelse og indbetaling herefter skal følge de  

 almindelige regler.
Kopi af skrivelsen sendes til distriktstoldkammeret og  

 amtsskatteinspektoratet, jf.
SD-cirkulære 1984-25.
Hans Westerberg /Birthe Holm Bilag 1 Anbefalet 1. SENR Under henvisning til at De/selskabet ikke har indsendt redegørelse  

 rettidigt, at De/selskabet har indsendt mangelfuld redegørelse, at  

 De/selskabet ikke har indeholdt A-skat som foreskrevet, at De/selskabet ikke  

 har indbetalt A-skat rettidigt, pålægges De/selskabet herved permanent  

 inkasso i medfør af § 1, stk. 4, i finansministeriets bekendtgørelse nr. 544  

 af 20. december 1971.
 Pålægget medfører, at De/selskabet indtil videre skal indbetale den ved  

 hver lønudbetaling indeholdte A-skat hertil.
 Første indbetaling skal ske den .... for perioden ....
 Falder betalingsdagen på en helligdag eller en lørdag, forlænges fristen  

 til den nærmest følgende hverdag.
 Betales der ikke som anført, iværksættes udlæg uden yderligere varsel 1  

 uge efter sidste rettidige betalingsdag.
Uanset hvilken betalingsform (check, giro, kontant m.v.) De/selskabet  

 anvender, skal der samtidig indsendes et indbetalingsbilag (blanket A 113)  

 med oplysning om størrelsen af den indeholdte A-skat.
Modtager kommunen ikke  

 et sådant indbetalingsbilag fra Dem/selskabet, fastsættes et tilsvar, som  

 lægges til grund ved inddrivelsen.
Ansættelsen af tilsvaret kan ske  

 skønsmæssigt, jf. kildeskattelovens § 69, stk. 3.
 Indsendelse af det nævnte indbetalingsbilag (blanket A 113) fritager ikke  

 for indsendelse af sædvanlig redegørelse hver måned (blanket A 41).  

 Redegørelsen skal ligeledes indsendes hertil.
 Opmærksomheden henledes på, at manglende eller for sen indbetaling af  

 indeholdt A-skat og afgivelse af redegørelse medfører strafansvar i henhold  

 til kildeskattelovens § 74.
Nærværende pålæg om permanent inkasso kan påklages til  

 statsskattedirektoratet.
En eventuel klage vil ikke have opsættende virkning.
 2. Notits til distriktstoldkammeret.
 3. Notits til amtsskatteinspektoratet.
Bilag 2 Anbefalet 1 SENR Under henvisning til at De/selskabet ikke har indsendt redegørelse  

 rettidigt, at De/selskabet har indsendt mangelfuld redegørelse, at  

 De/selskabet ikke har indeholdt A-skat som foreskrevet, at De/selskabet ikke  

 har indbetalt A-skat rettidigt, pålægges De/selskabet herved permanent  

 inkasso i medfør af § 1, stk. 4, i finansministeriets bekendtgørelse nr. 544  

 af 20. december 1971.
 Pålæget medfører, at De/selskabet indtil videre skal indsende redegørelse  

 (blanket A 41) samt indbetale den ved hver lønudbetaling indeholdte A-skat  

 hertil.
 Første indbetaling skal ske den .... for .... måned.
 Falder betalingsdagen på en helligdag eller en lørdag, forlænges fristen  

 til den nærmest følgende hverdag.
 Man er dog indstillet på at godkende en ordning, hvorefter De/selskabet  

 hver måned umiddelbart efter lønudbetalingen, på kommunens ....... kontor,  

 foreviser girokort/redegørelse (blanket A 41) med postvæsenets kvittering for  

 indbetaling af den indeholdte A-skat.
 Betales/forevises kvittering ikke som anført, iværksættes udlæg uden  

 yderligere varsel 1 uge efter sidste rettidige betalingsdag.
Modtager kommunen ikke redegørelsen, fastsættes et tilsvar, som lægges til  

 grund ved inddrivelsen.
Ansættelsen af tilsvaret kan ske skønsmæssigt, jf.  

 kildeskattelovens § 69, stk. 3.
 Opmærksomheden henledes på, at manglende eller for sen indbetaling af  

 indeholdt A-skat og afvigelse af redegørelse medfører strafansvar i henhold  

 til kildeskattelovens § 74.
Nærværende pålæg om permanent inkasso kan påklages til  

 statsskattedirektoratet.
En eventuel klage vil ikke have opsættende virkning.
 2. Notits til distriktstoldkammeret.
 3. Notits til amtsskatteinpektoratet.
