Nr LSF 161 Forslag til Lov om ændring af lov om kommunal udligning og generelle  

 tilskud til kommuner og amtskommuner(Ændring af amtskommunal udligning af  

 udgifter til det tekniske område - vejaftalen) Fremsat af indenrigsministeren (Birte Weiss) den 5. februar 1997 Vedtaget ved tredjebehandling den 27. maj 1997 Lov nr. 405 af 10/06/1997 § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 555 af 30. juni 1995, som senest  

 ændret ved § 2 i lov nr. 189 af 12. marts 1997, foretages følgende ændringer:
 1. I § 16 ændres tre steder »socialt betingede  

 udgiftsbehov« til: »socialt og strukturelt betingede  

 udgiftsbehov«.
 2. I § 16, stk. 2, ændres »80« til:  

 »77,5« og »20« til: »22,5«.
 3. I § 16, stk. 6, nr. 1 og 2, ændres »50«  

 til: »48«.
 4. I § 16, stk. 6, indsættes som nr. 3:
»3) De beregnede amtskommunale udgifter vedrørende det tekniske  

 område med en andel på 4 pct.« § 2 Loven træder i kraft dagen efter bekendtgørelsen i Lovtidende og har  

 virkning fra og med tilskudsåret 1998.
Oprindeligt fremsat forslag § 1 I lov om kommunal udligning og generelle tilskud til kommuner  

 og amtskommuner, jf. lovbekendtgørelse nr. 555 af 30. juni 1995, som ændret ved § 2 i lov nr. 223 af 27. marts 1996 og lov nr. 1205 af 27. december 1996, foretages følgende ændringer:
 1. I § 16 ændres tre steder »socialt betingede  

 udgiftsbehov« til: »socialt og strukturelt betingede  

 udgiftsbehov«.
 2. I § 16, stk. 2, ændres »80« til:  

 »77,5« og »20« til: »22,5«.
 3. I § 16, stk. 6, nr. 1 og 2, ændres »50« til:  

 »48«.
 4. I § 16, stk. 6, indsættes som nr. 3:
 »3) De beregnede amtskommunale udgifter vedrørende det tekniske  

 område med en andel på 4 pct.«.
 § 2 Loven træder i kraft dagen efter bekendtgørelsen i Lovtidende  

 og har virkning fra og med tilskudsåret 1998.
Bemærkninger til lovforslaget 1. Almindelige bemærkninger 1.1. Lovforslagets formål Med dette lovforslag fremsættes der i forlængelse af det fremsatte forslag  

 om overførelse af to tredjedele af det nuværende hovedlandevejsnet til  

 amtskommunerne (vejaftalen), forslag om en tilpasning af den amtskommunale  

 udligning med henblik på at mindske de byrdefordelingsmæssige konsekvenser  

 for de enkelte amtskommuner.
Det foreslås, at der i den amtskommunale  

 udligning af udgiftsbehov indføres et nyt kriterium for de amtskommunale  

 udgifter vedrørende det tekniske område.
1.2. Baggrunden for lovforslaget Det indgik i regeringens aftale af 12. juni 1996 med Amtsrådsforeningen,  

 at godt to tredjedele af det nuværende hovedlandevejsnet overføres til  

 amtskommunerne.
Med vejaftalen overføres således knap 3.000 km. vej fra  

 staten til amtskommunerne, mens 25 km. vej opklassificeres fra amtskommunerne  

 til staten.
 Det fremgår af regeringens aftale med Amtsrådsforeningen, at amternes  

 merudgifter kompenseres efter de sædvanlige regler, og at »parterne er  

 enige om at overveje de byrdefordelingsmæssige konsekvenser af  

 opgaveomlægningen«.
Kompensationen for de overtagne driftsudgifter er efter forhandling  

 fastsat til 275 mio.kr. årligt.
Denne kompensation ydes via det amtskommunale  

 statstilskud.
Herudover ydes en årlig kompensation på 40 mio. kr. for  

 anlægsudgifter.
I en overgangsperiode afholder staten dog fortsat visse  

 anlægsudgifter på de nedklassificerede veje, og disse statslige udgifter  

 fragår årligt i den aftalte kompensation, hvorfor det forventes, at denne del  

 af kompensationen først vil komme til udbetaling om 2-3 år.  

 Anlægskompensationen vil herefter indgå i det samlede amtskommunale  

 statstilskud.
 Vejaftalen vil have ret forskellig effekt for de enkelte amtskommuner.  

 Ringkøbing, Ribe, Bornholm, og Viborg amtskommuner får forholdsmæssigt  

 overført det største vejnet, mens aftalen ikke berører Københavns og  

 Frederiksberg Kommuner, ligesom Københavns amtskommune alene vil blive berørt  

 ved en overførsel af 7 km. vej fra amtskommunen til staten.
Kompensationen for vejaftalen ydes efter det sædvanlige  

 kompensationsprincip ved en tilpasning af det amtskommunale statstilskud, som  

 fordeles efter amtskommunernes andel af det samlede beskatningsgrundlag.  

 Dermed vil en stor del af kompensationen tilfalde Københavns og Frederiksberg  

 Kommuner samt Københavns Amtskommune, som ikke får større vejnet.
Københavns  

 og Frederiksberg Kommuner samt Københavns Amtskommune vil således i alt få en  

 samlet kompensation på omkring 60 mio. kr., uanset at de ikke har  

 merudgifter.
Omvendt får andre amtskommuner en kompensation, der er mindre  

 end de faktiske merudgifter.
Der er på baggrund heraf foreslået en ændring af den amtskommunale  

 udligning af forskelle i udgiftsbehov, således at der fremover tages hensyn  

 til udgiftsbehovet vedrørende de »fysiske opgaver«, såsom teknik,  

 planlægning og veje.
Det foreslås, at der i den amtskommunale udligning  

 indføjes et kriterium for de beregnede udgifter til det tekniske område.  

 Herved vil de byrdefordelingsmæssige forskydninger ved vejaftalen blive  

 mindsket.
I bilag 2 er vist en oversigt over lovforslagets økonomiske  

 konsekvenser for de enkelte amtskommuner.
Af de nedklassificerede statsveje vil op til 126 km. vej blive tilbudt  

 overført til primærkommunerne.
Det drejer sig om de statsveje, hvor staten  

 tidligere har haft en samarbejdsaftale med primærkommunerne.
Dette vil i  

 givet fald kunne berøre op til 24 kommuner, og indenfor den aftalte  

 økonomiske ramme vil der maksimalt kunne ydes en årlig kompensation på 21,8  

 mio. kr. til primærkommunerne.
Det er aftalt med de kommunale parter, at disse veje tilbydes  

 omklassificeret til primærkommunerne.
Hvis primærkommunen ikke er  

 interesseret i at overtage vejstrækningen overgår vejnettet til  

 amtskommunerne på linje med de øvrige statsveje.
Det er pt. ikke afklaret,  

 hvorvidt de enkelte kommuner er interesseret i at overtage de pågældende  

 vejstrækninger.
Eventuelle kompensationsbeløb til kommunerne vil fragå i den kompensation,  

 som er aftalt med Amtsrådsforeningen.
Forhandlingerne med KL om de nærmere  

 vilkår for overtagelse, herunder kompensation, er endnu ikke afsluttet.
1.3. Opbygning af det kommunale tilskuds- og udligningssystem Det kommunale tilskuds- og udligningssystem er for amtskommunerne  

 beregningsmæssigt opbygget af:
- Et generelt statstilskud - En udligning af forskelle i skattegrundlag mellem amtskommunerne - En udligning af forskelle i udgiftsbehov mellem amtskommunerne Statstilskuddet fordeles i forhold til amtskommunernes skattegrundlag, og  

 har dermed samme »skattevirkning« i alle amtskommuner.  

 Statstilskuddet har således ingen udligningsmæssig virkning, men indgår alene  

 som del i amtskommunernes finansiering.
Tilskud og udligning udbetales samlet  

 til amtskommunerne, og er ikke »øremærket« til bestemte områder.
- Udligningen af udgiftsbehov Ved udligningen af forskellene i amtskommunernes udgiftsbehov foretages  

 der en udligning af de beregnede forskelle i amtskommunernes udgiftsbehov -  

 dvs. de forskelle der kan henføres til alderssammensætning og social struktur  

 mm.
Det er således ikke amtskommunernes faktiske udgifter som udlignes, men  

 derimod de forskelle der skyldes »objektive« forhold.  

 Udgiftsbehovet opgøres på grundlag af en række objektive kriterier, som  

 antages at afspejle de forhold, der bestemmer størrelsen af de amtskommunale  

 udgifter.
Efter den beregningsmetode, som har været anvendt fra og med 1996,  

 opdeles opgørelsen af amtskommunernes udgiftsbehov i det aldersbestemte  

 udgiftsbehov og et socialt betinget udgiftsbehov.
 Det aldersbestemte udgiftsbehov opgøres ud fra 80 pct. af de amtskommunale  

 udgifter, mens de resterende 20 pct. henregnes til det socialt betingede  

 udgiftsbehov.
 Det aldersbestemte udgiftsbehov bliver beregnet som antallet af indbyggere  

 i amtskommunen i de forskellige alderstrin ganget med de gennemsnitlige  

 amtskommunale udgifter for de enkelte alderstrin.
Det socialt betingede udgiftsbehov opgøres ud fra et »socialt  

 indeks« for den enkelte amtskommune.
Dette »sociale indeks«  

 bliver beregnet på baggrund af nogle »sociale kriterier«, hvor der  

 for amtskommunerne pt. indgår to kriterier - henholdsvis antal børn af enlige  

 forsørgere og antal enlige ældre over 65 år.
De sociale kriterier er ikke i  

 samme grad som de aldersmæssige kriterier knyttet til de enkelte  

 udgiftsområder.
Formålet er derimod at tage hensyn til de mere overordnede  

 forhold vedrørende den sociale belastning i amtskommunerne.
1.4. Udligning af udgiftsbehov vedrørende det tekniske område I den amtskommunale udligning af udgiftsbehov har der siden 1996 ikke  

 været noget særskilt kriterium for de amtskommunale vejudgifter og øvrige  

 tekniske områder.
 Før 1996 har der i opgørelsen indgået et særskilt vejkriterium (vejlængde)  

 og tidligere har amtskommunernes areal indgået i beregningen.
 Baggrunden for afskaffelsen af vejkriteriet i 1995 var, at det daværende  

 vejkriterium (vejlængde i 1982) kun i ringe grad afspejlede de faktiske  

 variationer i amtskommunernes vejudgifter.
I forbindelse med vejaftalen, hvor amtskommunerne får tilført et større  

 finansieringsansvar på området, har det været overvejet, om der kunne  

 opstilles et bredere kriterium, som tager hensyn til de amtskommunale  

 udgiftsbehov vedrørende det tekniske område.
Udover vejudgifter har det været  

 overvejet, om der kunne opstilles et udgiftsbehovskriterium for  

 udgiftsområder såsom skove og naturområder, planlægning, vandløbsvæsen mm.
Der er på denne baggrund opstillet et nyt samlet kriterium for  

 amtskommunernes udgifter til det tekniske område.
Det foreslåede kriterium  

 opgøres som summen af følgende beregnede udgifter:
a) Sporlængde for vejene i amtskommunen x de gennemsnitlige udgifter pr.  

 sporlængde i hele landet b) Amtskommunens areal x de gennemsnitlige øvrige tekniske udgifter pr.  

 areal i hele landet Dette kriterium foreslås indført med en vægt på 4 procent af de sociale og  

 strukturelle kriterier.
Vægten er bl.a. fastsat under hensyntagen til  

 udgiftsområdets andel af de samlede amtskommunale udgifter og en vurdering af  

 de byrdefordelingsmæssige forskydninger ved vejaftalen.
 Samtidig foreslås en forhøjelse af vægten for de sociale og strukturelle  

 udgiftsbehov til 22,5 pct., således at de foreslåede vægte i alt udgør:
Foreslåede ændringer af vægte i den amtskommunale udligning Det fremgår af tabellen i bilag 2, at denne justering af de sociale og  

 strukturelle kriterier vil mindske de byrdefordelingsmæssige forskydninger  

 ved vejaftalen.
2. Lovforslagets erhvervsmæssige og miljømæssige konsekvenser Lovforslaget har ingen erhvervsmæssige eller miljømæssige konsekvenser og  

 indeholder ingen EU-retslige aspekter.
3. Udtalelser over lovforslaget Lovforslaget er sendt til høring hos Amtsrådsforeningen samt Københavns og  

 Frederiksberg Kommuner.
4. Lovforslagets økonomiske konsekvenser Ændringen af den amtskommunale udligning af udgiftsbehov medfører ingen  

 statslige merudgifter.
I bilag 2 er vist en oversigt over lovforslagets  

 økonomiske konsekvenser for de enkelte amtskommuner.
Det skal bemærkes, at  

 det her er forudsat, at amtskommunerne overtager den del af vejnettet, som  

 tilbydes overført til primærkommunerne, idet det endnu ikke er afklaret,  

 hvorvidt de pågældende kommuner er interesseret i at overtage disse veje.
Som  

 før nævnt omfatter dette maksimalt 126 km. vej, svarende til en andel af den  

 aftalte kompensation på maksimalt 21,8 mio. kr.
Bemærkninger til de enkelte bestemmelser Til nr. 1 Betegnelsen »socialt udgiftsbehov« foreslås ændres til  

 »socialt og strukturelt udgiftsbehov«, da det foreslåede kriterium  

 »beregnede udgifter vedrørende det tekniske område« fremover vil  

 indgå i opgørelsen.
Til nr. 2-3 Det foreslås, at vægten for de sociale og strukturelle kriterier øges fra  

 20,0 pct. til 22,5 pct., således at det aldersbestemte udgiftsbehov opgøres  

 ud fra 77,5 pct. af de amtskommunale udgifter, mens de resterende 22,5 pct.  

 henregnes til det socialt og strukturelt bestemte udgiftsbehov.
Til nr. 4 Her foreslås det, at kriteriet »beregnede udgifter vedrørende det  

 tekniske område« skal indgå i opgørelsen af det socialt og strukturelle  

 udgiftsbehov med en andel på 4 procent.
 Til § 2 De foreslåede ændringer af den amtskommunale udligning  

 træder i kraft fra og med tilskudsåret 1998. Denne opgørelse udmeldes til  

 amtskommunerne senest 1. juli 1997.
Skriftlig fremsættelse Indenrigsministeren (Birte Weiss):
 Herved tillader jeg mig for Folketinget at fremsætte:
 Forslag til lov om ændring af lov om kommunal udligning og generelle  

 tilskud til kommuner og amtskommuner. (Ændring af amtskommunale udligning af  

 udgifter til det tekniske område - vejaftalen).
(Lovforslag nr.
L 161).
 Med lovforslaget fremsættes der i forlængelse af trafikministerens  

 lovforslag om overførelse af de statslige hovedlandeveje til amtskommunerne,  

 forslag til en tilpasning af den amtskommunale udligning, således at de  

 byrdefordelingsmæssige konsekvenser af vejaftalen mindskes.
Vejaftalen indebærer, at amtskommunerne overtager knap 3000 km. vej fra  

 staten.
Amtskommunerne kompenseres efter de almindelige regler ved en  

 kompensation over det amtskommunale statstilskud, som fordeles efter  

 amtskommunernes beskatningsgrundlag.
Kompensationen er efter forhandling  

 fastsat til 275 mio.kr. årligt.
 Det indgik i aftalen med Amtsrådsforeningen, at parterne ville overveje de  

 byrdefordelingsmæssige forskydninger ved aftalen.
Vejaftalen giver umiddelbart visse byrdefordelingsmæssige forskydninger  

 for de fleste amtskommuner.
Forholdsmæssigt får Bornholms, Ringkøbing, Ribe  

 og Viborg amtskommuner overført det største vejnet og har umiddelbart et tab  

 på vejaftalen.
 Omvendt får Københavns og Frederiksberg Kommuner og Københavns amtskommune  

 - som ikke tilføres større vejnet - umiddelbart en andel på 60 mio. kr. af  

 den afsatte kompensation.
 Med lovforslaget fremsættes der i konsekvens heraf forslag om, at der i  

 den amtskommunale udligning indføjes et kriterium for "beregnede  

 udgifter vedrørende det tekniske område" i den amtskommunale udligning.  

 Herved vil den samlede kompensation for vejaftalen i højere grad tilfalde de  

 amtskommuner, der får merudgifter i forbindelse med vejaftalen.  

 Amtsrådsforeningen har anbefalet den model for ændring af udligningen, som er  

 indeholdt i lovforslaget.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget 1. I § 16 ændres tre steder »socialt betingede  

 udgiftsbehov« til: »socialt og strukturelt betingede  

 udgiftsbehov«.
 2. I § 16, stk. 2, ændres »80« til:  

 »77,5« og »20« til: »22,5«.
 3. I § 16, stk. 6, nr. 1 og 2, ændres »50« til:  

 »48«.
 4. I § 16, stk. 6, indsættes som nr. 3:
 »3) De beregnede amtskommunale udgifter vedrørende det tekniske  

 område med en andel på 4 pct.«.
§ 16. En amtskommunes samlede udgiftsbehov opgøres som summen af 1) amtskommunens aldersbestemte udgiftsbehov og 2) det socialt betingede udgiftsbehov.
 Stk. 2. Af de samlede amtskommunale nettodrifts- og anlægsudgifter  

 henregnes 80 pct. til kommunernes aldersbestemte udgiftsbehov efter stk. 1,  

 nr. 1, og 20 pct. til det socialt betingede udgiftsbehov efter stk. 1, nr. 2.
 Stk. 3. Amtskommunens aldersbestemte udgiftsbehov beregnes ud fra  

 amtskommunens indbyggertal i nærmere fastsatte aldersgrupper og den  

 gennemsnitlige fordeling af de amtskommunale udgifter på de enkelte  

 alderstrin.
 Stk. 4. Indenrigsministeren fastsætter afgrænsningen af de  

 aldersgrupper, der indgår ved beregningen af det aldersbestemte udgiftsbehov.  

 Indenrigsministeren fastsætter ligeledes, hvorledes de enkelte aldersgrupper  

 vægtes ud fra den landsgennemsnitlige fordeling af udgifterne.
 Stk. 5. Det socialt betingede udgiftsbehov pr. indbygger efter  

 stk. 1, nr. 2, opgøres som et landsgennemsnitligt beløb pr. indbygger ganget  

 med et beregnet socialt indeks for den enkelte amtskommune, efter stk. 6. Det  

 gennemsnitlige beløb pr. indbygger for amtskommunerne beregnes ud fra  

 udgiftsandelen efter stk. 2 divideret med indbyggertallet i hele landet.
 Stk. 6. En amtskommunes sociale indeks efter stk. 5 bestemmes som  

 forholdet mellem henholdsvis summen af amtskommunens vægtede andele af  

 følgende kriterier i hele landet og amtskommunens andele af indbyggertallet i  

 hele landet:
 1) Antallet af børn af enlige forsørgere med en andel på 50 pct.
 2) Antallet af enlige i aldersgruppen 65 år og derover med en andel på 50  

 pct.
Bilag 2 Oversigt over de byrdefordelingsmæssige virkninger af lovforslaget og  

 vejaftalen Søjle 1 viser de beregnede merudgifter vedr. nedklassificerede  

 statsveje, inkl. besparelsen for Københavns og Frederiksborg Amtskommune på  

 henholdsvis 2,4 og 2,9 mio. kr. ved opklassificering af Frederikssundsvejen.  

 Amtskommunernes merudgifter er vist med negativt fortegn.
Søjle 2 viser ændring i statstilskud mm. som følge af den ydede  

 kompensation Søjle 3 viser virkning af den foreslåede ændring af  

 udgiftsbehovsudligningen.
 Søjle 4 viser den samlede virkning - dvs. merudgift til overtagne  

 veje og ændring af tilskud og udligning.
 Søjle 5 viser ændringen (søjle 4) i pct. af amtskommunens  

 beskatningsgrundlag svarende til skattevirkning. - angiver her således en  

 gevinst.
Amtskommunal virkning af vejaftalen og foreslåede ændring af  

 udgiftsbehovsudligning Anm.
 Omfatter alene de amtskommunale virkninger.
Der er tale om en beregningsmæssig opgørelse af amtskommunernes  

 merudgifter.
Mindreudgift for de opklassificerede veje for Københavns og  

 Frederiksborg amtskommune er indregnet.
Det er beregningsmæssigt forudsat, at amtskommunerne overtager den del af  

 vejnettet, som tilbydes overført til primærkommunerne, idet det endnu ikke er  

 afklaret, hvorvidt de pågældende kommuner er interesseret i at overtage disse  

 veje.
Af den aftalte kompensation vil primærkommunerne maksimalt få tilført  

 21,8 mio. kr.
