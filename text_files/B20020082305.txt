 Bekendtgørelse om jordbrugsanalyser og landbrugsplanlægning  

 m.v.
 I medfør af § 3 a, stk. 4, i landbrugsloven, jf.  

 lovbekendtgørelse nr. 598 af 15. juli 1999, som ændret ved lov nr. 145 af 25.  

 marts 2002, fastsættes:
§ 1.  

  

 Amtsrådet udarbejder en analyse af jordbrugserhvervet.
På Bornholm udarbejdes  

 analysen dog af Bornholms Regionsråd.
 Stk. 2.  

  

 Jordbrugsanalysen indgår i redegørelsen for regionplanens forudsætninger og  

 danner udgangspunkt for varetagelsen af de jordbrugsmæssige interesser ved  

 fastlæggelsen af regionplanens retningslinier, herunder udpegning og sikring  

 af  

 de særligt værdifulde landbrugsområder, jf. § 6, stk. 3, i lov om  

 planlægning.
 Stk. 3.  

  

 Jordbrugsanalysen og retningslinierne i regionplanen, der tilsammen udgør  

 landbrugsplanlægningen, danner udgangspunkt for varetagelsen af de  

 jordbrugsmæssige interesser ved kommune- og lokalplanlægningen og ved  

 konkrete  

 projekters iværksættelse.
§ 2.  

  

 Jordbrugsanalysen omfatter alle arealer, der udnyttes jordbrugsmæssigt til  

 landbrug, skovbrug, gartneri, frugtplantage, planteskole eller lignende  

 jordbrugsvirksomhed.
Områder, der anvendes til byformål, tekniske anlæg til  

 ikke-jordbrugsmæssige formål eller lignende, indgår ikke i analysen.
§ 3.  

  

 Jordbrugsanalysen indeholder en række konkrete oplysninger om  

 jordbrugserhvervet  

 og en beskrivelse af erhvervets regionale og lokale betydning.
På baggrund  

 heraf foretages en kortlægning og afgrænsning af områder med særlig  

 jordbrugsmæssig værdi.
§ 4.  

  

 I  

 forbindelse med revisionen af regionplanen hvert fjerde år foreligger der en  

 opdateret jordbrugsanalyse.
Forud for offentliggørelsen af forslaget til  

 revision af regionplanen tager regionplanmyndigheden, jf. lov om planlægning,  

 § 5 g, stilling til, om der er behov for en revision af den  

 foreliggende jordbrugsanalyse.
 § 5.  

  

 Bekendtgørelsen  

 træder i kraft den 1. januar 2003.
 Stk. 2.  

  

 Bekendtgørelse  

 nr. 129 af 22. februar 2000 om jordbrugsanalyser og landbrugsplanlægning m.v.  

 ophæves.
