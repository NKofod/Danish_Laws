Fremsat den 30. marts 2000 af  

 undervisningsministeren (Margrethe Vestager) Forslag til Lov om specialpædagogisk støtte  

 ved videregående uddannelser Kapitel 1 Formål m.v.
 § 1. Loven har til formål at sikre, at studerende  

 med fysisk eller psykisk funktionsnedsættelse, der er optaget på  

 en videregående uddannelse, uanset funktionsnedsættelsen kan  

 gennemføre uddannelsen i lighed med andre studerende.
 Stk. 2. Specialpædagogisk støtte i henhold til  

 loven administreres af Styrelsen for Statens Uddannelsesstøtte  

 (styrelsen).
Kapitel 2 Studerende, der kan få støtte § 2. En studerende kan efter ansøgning få  

 specialpædagogisk støtte, når vedkommende 1)	på grund af fysisk eller psykisk funktionsnedsættelse  

 har behov for støtte for at kunne gennemføre uddannelsen, jf.  

 § 3, 2)	gennemgår en uddannelse, hvortil der kan ydes støtte,  

 jf. § 4, 3)	har dansk statsborgerskab, efter international overenskomst har ret  

 til støtte på lige fod med danske statsborgere eller i  

 støttemæssig henseende ved uddannelser i Danmark ligestilles med  

 danske statsborgere efter undervisningsministerens bestemmelse, 4)	ikke overskrider støtterammen og støttetiden, jf.  

 §§ 5-9, og 5)	er studieaktiv, jf. § 10 og § 11.
 Stk. 2. Det er en forudsætning for fortsat at modtage  

 støtten, at den studerende opfylder betingelserne i stk. 1.
Kapitel 3 Støttebehov og støttemuligheder § 3. Specialpædagogisk støtte kan ydes i en eller  

 flere støtteformer, hvis 1)	støtte er nødvendig for at kompensere fysisk eller  

 psykisk funktionsnedsættelse i forbindelse med gennemførelse af  

 uddannelsen, 2)	funktionsnedsættelsen kan kompenseres og 3)	det er praktisk muligt at tilvejebringe den nødvendige  

 støtte.
Stk. 2. Undervisningsministeren kan fastsætte regler  

 om 1)	støtteformer, 2)	begrænsning af støtte under hensyn til overholdelse af  

 den bevilling, der er afsat på Finansloven, og 3)	begrænsning af støtte til bestemte støtteformer  

 i forbindelse med studierejser og praktikperioder i udlandet ved uddannelser  

 i Danmark, jf. § 4, nr. 1, og begrænsning af støtten til  

 uddannelse i udlandet, jf. § 4, nr. 3 og 4, til den enkelte studerende  

 svarende til det økonomiske niveau, hvor støtte er eller ville  

 være ydet til uddannelse i Danmark.
Kapitel 4 Uddannelser, hvortil der kan gives støtte § 4. Specialpædagogisk støtte kan ydes til  

 studerende, som gennemgår 1)	offentligt anerkendt videregående uddannelse indtil  

 kandidatgrad og magisterkonferensgrad samt sidefagssupplering, som  

 hører under Undervisningsministeriet, og som berettiger til statens  

 uddannelsesstøtte, herunder obligatoriske praktikperioder i disse  

 uddannelser, selv om de ikke berettiger til statens  

 uddannelsesstøtte, 2)	teoretisk og praktisk pædagogikum, 3)	uddannelse i udlandet, som af en dansk uddannelsesinstitution er  

 godkendt som led i en uddannelse, der er omfattet af nr. 1, og som den  

 studerende er i gang med, og 4)	uddannelse i udlandet, som ikke er omfattet af nr. 3, men som der  

 kan ydes statens uddannelsesstøtte til.
 Stk. 2. Undervisningsministeren kan efter anmodning fra en  

 anden minister bestemme, at videregående uddannelser, der  

 henhører under vedkommende minister, henføres til loven.
Kapitel 5 Støtteramme og støttetid § 5. Specialpædagogisk støtte kan ydes i indtil  

 70 måneder (støtterammen). Støtterammen forlænges,  

 i det omfang den normerede uddannelsestid for en uddannelse overstiger 58  

 måneder, og kan forlænges, hvis 1)	den samlede normerede uddannelsestid for en bachelor- og en  

 kandidatuddannelse eller et lignende uddannelsesforløb, der  

 består af flere uddannelser, overstiger 58 måneder, 2)	den studerende har gennemført en uddannelse, der er omfattet  

 af § 4, nr. 1, som adgangsgivende uddannelse til den uddannelse, der  

 gives støtte til, uden at have gennemført en anden  

 adgangsgivende uddannelse, eller 3)	den studerende gennemgår sidefagssupplering eller  

 pædagogikum .
 § 6. Specialpædagogisk støtte til den enkelte  

 uddannelse kan inden for støtterammen, jf. § 5, ydes i det antal  

 måneder, der svarer til den normerede uddannelsestid, herunder eventuel  

 obligatorisk praktik, med et tillæg på 12 måneder  

 (støttetiden).
§ 7. Støtterammen, jf. § 5, og støttetiden,  

 jf. § 6, kan forlænges 1)	med indtil 12 måneder, hvis den studerende er blevet forsinket  

 i uddannelsen på grund af deltagelse i institutionens styrelse eller  

 arbejde vedrørende uddannelsessøgendes sociale og  

 uddannelsesmæssige forhold, 2)	hvis den studerende er blevet forsinket i uddannelsen på grund  

 af sygdom eller andre særlige forhold, 3)	med indtil 12 måneder for moderen og 6 måneder for  

 faderen i forbindelse med fødsel eller adoption og 4)	hvis den studerende har opbrugt støttetiden og skønnes  

 at kunne afslutte uddannelsen inden for 12 måneder.
 § 8. Støtterammen, jf. § 5, kan forlænges  

 for en uddannelse, den studerende er i gang med, hvis sygdom eller andre  

 særlige forhold har medført, at den studerende ikke har  

 gennemført en tidligere påbegyndt uddannelse og derfor har  

 skiftet til en ny uddannelse.
 § 9. Styrelsen træffer afgørelse om  

 forlængelse af støtteramme og støttetid efter  

 ansøgning fra den studerende og indstilling fra  

 uddannelsesinstitutionen.
 Stk. 2. Undervisningsministeren kan fastsætte  

 nærmere regler om forlængelse af støtteramme og  

 støttetid.
Kapitel 6 Studieaktivitet § 10. Specialpædagogisk støtte kan ydes til  

 studerende, som er studieaktive, jf. stk. 2. Styrelsen træffer  

 afgørelse om studieaktiviteten.
Stk. 2. En studerende er studieaktiv, indtil vedkommende er  

 mere end 12 måneder forsinket i uddannelsen.
Forsinkelsen er forskellen  

 mellem det antal måneder, der er brugt til uddannelsen, og den  

 studiemæssige fremgang efter de regler, der gælder for  

 uddannelsen, målt i måneder.
 Stk. 3. Forlængelse af støttetiden i henhold til  

 § 7 medregnes ikke i opgørelsen af det antal måneder, der  

 er brugt til uddannelsen, jf. stk. 2.
Stk. 4. Ved uddannelse, der er omfattet af § 4, nr. 1 og  

 3, kontrollerer uddannelsesinstitutionen løbende den studerendes  

 studieaktivitet og indberetter til styrelsen, når den studerende ikke  

 længere er studieaktiv.
Ved uddannelse omfattet af § 4, nr. 2,  

 varetages kontrol og indberetning af pædagogikumadministrationen.
Stk. 5. Ved uddannelse omfattet af § 4, nr. 3,  

 sørger den studerende ved dokumentation fra den udenlandske  

 uddannelsesinstitution for, at den danske uddannelsesinstitution får  

 meddelelse om studieaktiviteten efter den danske uddannelsesinstitutions  

 bestemmelse i det enkelte tilfælde.
På grundlag heraf foretager  

 den danske uddannelsesinstitution indberetning til styrelsen, jf.  

 stk. 4.
 Stk. 6. Ved uddannelse, der er omfattet af § 4, nr. 4,  

 sørger den studerende ved dokumentation fra den udenlandske  

 uddannelsesinstitution for, at styrelsen får meddelelse om  

 studieaktiviteten efter styrelsens bestemmelse i det enkelte  

 tilfælde.
 § 11. Specialpædagogisk støtte kan ydes til  

 studerende, som ikke opfylder betingelsen i § 10, stk. 2, hvis  

 styrelsen på baggrund af en indstilling fra uddannelsesinstitutionen  

 vurderer, at der er en sådan fremgang i den studerendes  

 studieforløb, at det er rimeligt, at der fortsat tildeles  

 støtte.
Kapitel 7 Ansøgning, indstilling, afgørelse og  

 ydelse af støtte samt udgifter til støtte § 12. Den studerende indgiver ansøgning henholdsvis til  

 den uddannelsesinstitution, hvor den studerende er optaget, og til  

 pædagogikumadministrationen, når den studerende er optaget  

 på pædagogikum, om specialpædagogisk støtte til  

 uddannelse omfattet af § 4, nr. 1 - 3.
 Stk. 2. Institutionen, henholdsvis  

 pædagogikumadministrationen, foretager indstilling til styrelsen om  

 støtte.
 Stk. 3. Styrelsen træffer afgørelse om  

 støtte til den studerende på baggrund af ansøgning og  

 indstilling fra institutionen, henholdsvis pædagogikumadministrationen.  

 Styrelsen kan efter ophør af uddannelsen bestemme, at støtte  

 ydet i form af hjælpemidler m.v. overdrages til den studerende til  

 ejendom.
Stk. 4. Institutionen, henholdsvis  

 pædagogikumadministrationen, yder støtten til den studerende i  

 overensstemmelse med styrelsens afgørelse og afholder udgifterne  

 hertil.
Ved institutionens afgørelser herom gælder  

 forvaltningsloven og offentlighedsloven for institutioner, der ikke er en del  

 af den offentlige forvaltning.
 Stk. 5. Styrelsen kompenserer institutionen, henholdsvis  

 pædagogikumadministrationen, for de udgifter, som institutionen,  

 henholdsvis pædagogikumadministrationen har afholdt i overensstemmelse  

 med styrelsens afgørelse, og kan udbetale forskud på  

 beløbet.
 Stk. 6. Undervisningsministeren fastsætter regler om  

 ansøgning og indstilling, herunder om frister, jf. stk. 1 og 2,  

 samt regler om kompensation, jf. stk. 5, og om tilbageførsel af  

 uforbrugte midler.
 Stk. 7. Undervisningsministeren fastsætter regler om  

 institutionernes regnskabsaflæggelse samt om revision af  

 regnskaberne.
 § 13. Den studerende indgiver ansøgning til styrelsen  

 om specialpædagogisk støtte til uddannelse omfattet af § 4,  

 nr. 4, når den pågældende er optaget på den  

 udenlandske uddannelsesinstitution.
 Stk. 2. Styrelsen træffer afgørelse om og yder  

 støtte til den studerende, jf. stk. 1.
 Stk. 3. Undervisningsministeren fastsætter regler om  

 ansøgning, jf. stk. 1, herunder om frister.
Kapitel 8 Forskellige bestemmelser § 14. Styrelsen skal sikre, at studerende og  

 uddannelsesinstitutioner samt pædagogikumadministrationen, kan få  

 rådgivning og vejledning om specialpædagogisk støtte og  

 betingelserne herfor samt om ansøgning og indstilling.
§ 15. Styrelsen kan hos den studerende, andre offentlige  

 myndigheder og private institutioner indhente de oplysninger om den  

 studerende, der er nødvendige for at træffe afgørelse om  

 tildeling af samt kontrol med støtten.
Undervisningsministeren kan  

 fastsætte regler om adgangen til at indhente oplysninger, herunder at  

 oplysninger skal gives i elektronisk form og i givet fald i hvilket  

 format.
 Stk. 2. Styrelsen kan til uddannelsesinstitutionerne  

 videregive de oplysninger om den studerende, der er nødvendige ved  

 varetagelsen af opgaver efter denne lov.
 § 16. Undervisningsministeren kan bestemme, at opgaver,  

 som efter denne lov varetages af styrelsen, helt eller delvis varetages af  

 uddannelsesinstitutionerne, henholdsvis  

 pædagogikumadministrationen.
 Stk. 2. Styrelsen kan efter klage eller på egen  

 foranledning ændre en uddannelsesinstitutions, henholdsvis  

 pædagogikumadministrationens, afgørelse.
 Stk. 3. I det omfang, uddannelsesinstitutioner, der ikke er en  

 del af den offentlige forvaltning, efter stk. 1 tillægges  

 beføjelse til at træffe afgørelse efter denne lov,  

 gælder forvaltningsloven og offentlighedsloven for disse  

 institutioner.
 Stk. 4. Undervisningsministeren kan fastsætte regler om  

 uddannelsesinstitutionernes, henholdsvis pædagogikumadministrationens,  

 varetagelse af opgaver og om styrelsens tilsyn hermed, herunder regler om, at  

 styrelsen fra uddannelsesinstitutionerne og pædagogikumadministrationen  

 kan kræve oplysninger, der er nødvendige for varetagelsen af  

 tilsynet, herunder individbaserede oplysninger.
 § 17. Afgørelser, der træffes af styrelsen efter  

 denne lov, kan ikke indbringes for undervisningsministeren.
Stk. 2. Afgørelser, der træffes af styrelsen, kan  

 inden 4 uger efter meddelelsen af afgørelsen indbringes for  

 Ankenævnet for Uddannelsesstøtten af den, som afgørelsen  

 vedrører.
Ankenævnet tiltrædes for hver sag af 1  

 særligt sagkyndigt medlem udpeget af De Samvirkende  

 Invalideorganisationer.
Ankenævnet træffer den endelige  

 administrative afgørelse.
 Stk. 3. Klager efter stk. 2 stiles til Ankenævnet  

 for Uddannelsesstøtten og sendes til styrelsen.  

 Undervisningsministeren kan fastsætte nærmere regler om  

 klageproceduren.
 Stk. 4. Afgørelser, der træffes af en  

 uddannelsesinstitution eller pædagogikumadministrationen efter denne  

 lov, kan inden 4 uger efter meddelelsen af afgørelsen indbringes for  

 styrelsen af den, som afgørelsen vedrører.
 Stk. 5. Ankenævnet for Uddannelsesstøtten eller  

 styrelsen kan indtil 6 måneder efter meddelelsen af afgørelsen  

 se bort fra overskridelse af fristen i stk. 1 og 4, når  

 overskridelsen af særlige grunde er undskyldelig.
Kapitel 9 Ikrafttræden m.v.
 § 18. Loven træder i kraft den 1. august 2000 og har  

 virkning for ydelse af støtte fra den 1. januar 2001, jf. dog  

 stk. 2 og 3.
 Stk. 2. Studerende, der er omfattet af loven, og som i henhold  

 til § 63 i lov om aktiv socialpolitik har fået tilsagn om  

 støtte, der går ud over den 1. januar 2001, vil fortsat kunne  

 modtage støtten.
 Stk. 3. Undervisningsministeren fastsætter nærmere  

 regler om støtte i henhold til stk. 2, herunder om at  

 støtte ydes af uddannelsesinstitutionen på grundlag af det givne  

 tilsagn.
 Stk. 4. Hjælpemidler m.v., som tilhører  

 kommunerne, og som før den 1. januar 2001 i henhold til § 63 i  

 lov om aktiv socialpolitik er udlånt til studerende, der denne dato er  

 omfattet af lov om specialpædagogisk støtte ved  

 videregående uddannelser, overtages den 1. januar 2001 af  

 styrelsen.
 § 19. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger 1. Baggrund for forslaget Forslaget er udtryk for etablering af sektoransvar i  

 Undervisningsministeriet for specialpædagogisk støtte ved  

 offentligt anerkendte SU-berettigende videregående uddannelser indtil  

 kandidatgrad og magisterkonferensgrad samt sidefagssupplering, der  

 henhører under Undervisningsministeriet.
Endvidere er  

 pædagogikum omfattet.
 Forslaget er i overensstemmelse med intentionerne i De  

 Forenede Nationers standardregler om lige muligheder for handicappede, som  

 blev vedtaget på FN s Generalforsamling den 20. december 1993. Danmark  

 har som FN s andre medlemslande tiltrådt standardreglerne.  

 Ifølge regel nr. 6 om uddannelse er uddannelsesmyndighederne  

 ansvarlige for at integrere uddannelsen af studerende med handicap i de  

 enkelte uddannelsesinstitutioner.
 Forslaget er endvidere en opfølgning på pkt.  

 3.6 i aftale om Finansloven for 2000, indgået i november 1999 mellem  

 regeringen og Socialistisk Folkeparti, Centrum Demokraterne og Enhedslisten  

 om  Fødevarer, miljø, erhverv og IT, uddannelse, kultur,  

 integration, socialområdet, boligområdet mv.
Det er aftalt, at Undervisningsministeriet fra den 1.  

 august 2000 overtager ansvaret for den specialpædagogiske støtte  

 til unge handicappede i videregående uddannelser, og at regeringen  

 snarest fremsætter lovforslag herom.
I forbindelse med vedtagelsen af  

 finansloven for 2000 er der afsat 40 mio. kr. årligt, dog 30 mio. kr. i  

 2000, til tildeling af specialpædagogisk støtte.
Bevillingen er  

 rammestyret.
 Forslaget er tillige i overensstemmelse med dansk  

 handicappolitik, således som det er udtrykt ved Folketingsbeslutningen  

 af 2. april 1993 om ligestilling og ligebehandling af handicappede med andre  

 borgere (FT: 3762,4402,7736; A:6015; B: 1011).
Støtte i henhold til lovforslaget ydes til  

 kompensation for både fysisk og psykiske funktionsnedsættelse.  

 Man kan være født med funktionsnedsættelse, eller man kan  

 på et tidspunkt i livet have mistet funktioner, som flertallet  

 betragter som helt selvfølgelige.
Med nye teknologiske  

 hjælpemidler er mulighederne for at kompensere for forskellige  

 funktionsnedsættelser væsentligt forbedret.
Dansk handicappolitik bygger på princippet om  

 sektoransvar.
Det betyder, at den sektor i samfundet, der tilbyder og  

 finansierer en bestemt ydelse, også har ansvaret for at tilvejebringe  

 og finansiere støtten til mennesker med  

 funktionsnedsættelser.
 For undervisningsområdet betyder det, at en  

 uddannelsessøgende med funktionsnedsættelse skal kunne modtage  

 undervisning ved de institutioner, som i øvrigt udbyder undervisning.  

 Det betyder også, at uddannelsessøgende med  

 funktionsnedsættelse ikke skal henvises til den sociale sektor for at  

 modtage støtte, der kan kompensere funktionsnedsættelsen.
 Videregående uddannelser, der hører under  

 andre ministerier, kan af undervisningsministeren henføres til loven  

 efter anmodning fra vedkommende minister.
 Imidlertid omfatter gældende love om  

 videregående uddannelser ikke specialpædagogisk støtte,  

 sådan som det er tilfældet for grundskolen, ungdomsuddannelser og  

 frie kostskoler.
Studerende med funktionsnedsættelse ved  

 videregående uddannelser har derfor hidtil været henvist til, som  

 led i en revalidering, at søge specialpædagogisk støtte i  

 henhold til lov om aktiv socialpolitik.
Støtte til revalidering,  

 herunder specialpædagogisk støtte, ydes af kommunerne.
Lov om aktiv socialpolitik indeholder ikke særlige  

 bestemmelser, der alene vedrører studerende med  

 funktionsnedsættelse.
I overensstemmelse med lovens formål er det  

 ikke en tilstrækkelig betingelse for at få støtte, at  

 ansøgeren er optaget på en uddannelse.
Det kræves  

 også, at ansøgeren skønnes at være i stand til  

 gennem den pågældende uddannelse at klare sig økonomisk i  

 fremtiden.
Denne ekstra betingelse har i realiteten karakter af et dobbelt  

 optag.
I henhold til § 63 i lov om aktiv socialpolitik kan  

 kommunen under revalidering, og når revalidenden modtager hjælp  

 efter anden lovgivning til dækning af leveomkostningerne, for eksempel  

 SU, give støtte til de særlige udgifter, der er en  

 nødvendig følge af uddannelsen eller af en nedsat fysisk eller  

 psykisk funktionsevne.
Støtte iht. § 63 ydes af kommunen til den  

 studerende, men udannelsesinstitutionerne bistår kommunerne med  

 oplysninger m.v.
 Det dobbelte optag gælder ved tildeling af  

 både revalideringsydelse og støtte i henhold til § 63. Det  

 gælder også for studerende, som alene modtager SU som hjælp  

 til dækning af leveomkostningerne.
Baggrunden for det dobbelte optag er, at lov om aktiv  

 socialpolitik har et arbejdsmarkedspolitisk sigte.
Støtte i henhold  

 § 63 ydes som led i en revalidering, dvs. hvis indsatsen er  

 nødvendig, for at personer med begrænsninger i arbejdsevnen kan  

 blive i stand til at forsørge sig selv.
 Det følger af formålet med revalidering, at  

 det er en betingelse for at opnå støtte i henhold til § 63,  

 at ansøgeren ikke allerede - eventuelt uden at have nogen uddannelse -  

 er i stand til at klare sig økonomisk og skønnes at blive i  

 stand til - hurtigst muligt - gennem den pågældende uddannelse at  

 klare sig selv økonomisk.
I modsætning hertil har lovforslaget et  

 uddannelsespolitisk sigte.
Støtte ydes for at kompensere en  

 funktionsnedsættelse for at muliggøre, at den studerende kan  

 gennemføre uddannelsen uanset funktionsnedsættelsen.
2. Forslaget Med forslaget påtager undervisningsministeren sig  

 sektoransvaret for specialpædagogisk støtte ved  

 videregående uddannelser indenfor lovens område.
Det dobbelte  

 optag vil ikke være gældende, og der etableres en kvalificeret  

 vejledning af studerende og uddannelsesinstitutioner, således at flere  

 studerende med funktionsnedsættelse bliver i stand til at vælge  

 og gennemføre den videregående uddannelse, de ønsker.
Med  

 lovforslaget sikres ensartede vilkår, uanset hvor i landet den  

 studerende bor og uddanner sig.
Samtidig sikres det, at  

 uddannelsesinstitutionen spiller en aktiv rolle både med hensyn til  

 planlægning af uddannelsen i forhold til den studerendes  

 funktionsnedsættelse og med hensyn til den konkrete udmøntning  

 af afgørelsen om støtte.
 Forslaget omfatter alene specialpædagogisk  

 støtte, dvs. ikke hjælp til dækning af leveomkostninger  

 eller fysisk tilgængelighed til uddannelsesinstitutionerne.
Studerende, der er omfattet af forslaget, kan fra den 1.  

 januar 2001, hvor loven efter forslaget får virkning for ydelse af  

 støtte, ikke få specialpædagogisk støtte i henhold  

 til § 63 i lov om aktiv socialpolitik.
Der vil dog kunne ydes fortsat  

 støtte på grundlag af tilsagn om støtte, som er givet  

 før den 1. januar 2001. Specialpædagogisk støtte omfatter  

 ikke hjælp til dækning af forsørgelsesudgifter.
Selve  

 forsørgelsen vil derfor - hvis behovet ligger ud over de almindelige  

 muligheder, som SU giver - fortsat være placeret i den sociale sektor.  

 Undervisningsministeren og socialministeren er imidlertid indstillet på  

 at finde en løsning på de problemer, der følger af, at  

 studerende med funktionsnedsættelse i mange tilfælde har  

 vanskeligt ved at supplere SU med indtægter fra erhvervsarbejde under  

 uddannelsen.
Spørgsmålet om fysisk tilgængelighed  

 til uddannelsesinstitutionerne behandles af et tværministerielt udvalg,  

 som er nedsat af regeringen i november 1999, og som ikke alene skal  

 beskæftige sig med uddannelsesinstitutioner.
Udvalget har by- og  

 boligministeren som formand og består i øvrigt af  

 finansministeren, socialministeren, undervisningsministeren,  

 kulturministeren, trafikministeren og arbejdsministeren.
 Forslaget om specialpædagogisk støtte er  

 udtryk for følgende principper:
 Ordningen vil blive evalueret, når den har fungeret  

 i 5 år, med henblik på en eventuel lovrevision.
3. Administrative og økonomiske konsekvenser for det  

 offentlige For Undervisningsministeriet medfører lovforslaget,  

 at ansvaret for og tildeling af specialpædagogisk støtte til  

 studerende ved videregående uddannelser inden for lovens område  

 forankres i styrelsen.
Forslaget medfører en administrativ og  

 økonomisk lettelse for kommunerne.
Der vil blive optaget forhandlinger med de kommunale  

 parter om overførsel af midler til staten.
Da Socialministeriet  

 medfinansierer de kommunale udgifter ved tildeling af specialpædagogisk  

 støtte, skal der ligeledes foretages en overførsel af midler  

 herfra.
I forbindelse med vedtagelsen af Finansloven for 2000 er  

 der afsat 40 mio. kr. årligt, dog 30 mio. kr. i 2000, til tildeling af  

 specialpædagogisk støtte.
Det er efterfølgende besluttet,  

 at ordningen forventes etableret og igangsat i løbet af 2000,  

 således at støtte ydes fra 1. januar 2001. Perioden indtil 1.  

 januar 2001 vil blive anvendt til forberedelse og etablering af  

 administration af ordningen, herunder opbygning af rådgivnings- og  

 vejledningssystemet.
Dermed forventes kun en mindre del af de afsatte 30 mio.  

 kr. anvendt i 2000. Der forventes fra 2001 en aktivitet af studerende med  

 funktionsnedsættelse svarende til ca. 2.300 støttemodtagere.  

 Budgetteringen af ordningen er forbundet med en vis usikkerhed, der  

 især vil være til stede i de første år, hvor der kan  

 vise sig behov for at justere bevillingen afhængig af den faktiske  

 aktivitet og de faktiske udgifter forbundet hermed.
Der kan af de afsatte  

 midler afholdes udgifter til administration af ordningen.
 De forventede udgifter ved ordningen fremgår af  

 følgende skema:
Forventede udgifter for  

 Undervisningsministeriet 2000 2001 2002 2003 --------------------------mio. kr.  

 -------------------------- Administration i alt 2,7 4,7 4,7 4,7 Personale 1,2 4,5 4,5 4,5 SUstyrelsen 0,6 2,0 2,0 2,0 ivu*Centre 0,6 2,5 2,5 2,5 Edb m.v.
1,5 0,2 0,2 0,2 Specialpædagogisk støtte - 35,3 35,3 35,3 I alt 2,7 40,0 40,0 40,0 Der forventes ansat 4 konsulenter med  

 handicapfaglig indsigt regionalt på ivu*Centrene.
Til at forestå  

 administration og sagsbehandling i styrelsen forventes ansat 2 konsulenter,  

 fortrinsvis med handicapfaglig indsigt, samt 2 HK er.
 Forslaget vil medføre færre udgifter for  

 Socialministeriet.
 Forslaget har ingen konsekvenser for øvrige  

 ministerier eller for amtskommunerne.
 Forslaget vil medføre færre udgifter og  

 mindre administration for kommunerne.
4. Administrative og økonomiske konsekvenser for  

 erhvervslivet Forslaget har ingen administrative og økonomiske  

 konsekvenser for erhvervslivet.
5. Miljømæssige konsekvenser Forslaget har ingen miljømæssige  

 konsekvenser.
6. Forholdet til EU-retten og international ret i øvrigt Forslaget er ikke i strid med EU-retten, idet det giver de  

 studerende de rettigheder, de har i henhold til international  

 overenskomst.
 Forslaget er i overensstemmelse med FN s standardregler om  

 lige muligheder for handicappede.
7. Høring Udkastet til lovforslaget har været sendt til  

 høring hos en række institutioner, organisationer og myndigheder  

 m.v.
Udkastet har desuden været offentliggjort på  

 Undervisningsministeriets hjemmeside.
Lovforslagets konsekvenser i  

 hovedtræk Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Lovforslaget vil medføre mindreudgifter for  

 kommunerne Lovforslaget vil medføre merudgifter for  

 staten Administrative konsekvenser for stat, kommuner og  

 amtskommuner Lovforslaget vil medføre mindre administration for  

 kommunerne Lovforslaget vil medføre mere administration for  

 staten Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Lovforslaget vil medføre ensartet behandling i  

 undervisningssektoren Ingen Forholdet til EU-retten og international ret  

 iøvrigt Forslaget er i overensstemmelse med EU-retten og med FN s  

 handicapregler Bemærkninger til lovforslagets  

 enkelte bestemmelser Til § 1 Lovforslagets § 1, stk. 1, beskriver  

 formålet med specialpædagogisk støtte i henhold til  

 forslaget.
 Lovforslaget har til formål at sikre studerende med  

 funktionsnedsættelse, der er optaget på en videregående  

 uddannelse inden for lovens område, muligheder for at gennemføre  

 uddannelsen på lige fod med andre studerende.
 Om afgrænsningen af de videregående  

 uddannelser henvises der til bemærkningerne til § 4.
 Det foreslås i stk. 2, at ordningen  

 administreres af styrelsen.
Til § 2 Til stk. 1 Bestemmelsen afgrænser de studerende, der kan  

 få specialpædagogisk støtte.
 Som det fremgår af § 2 og de heri nævnte  

 bestemmelser, er der i vidt omfang foreslået de samme betingelser som  

 for SU med hensyn til uddannelsesvalg og støttebetingelser.
Bestemmelsen begrænser ikke støtteberettigede  

 studerende til studerende, der faktisk får SU.
SU-betingelserne  

 udelukker studerende fra at få støtte, fordi de ikke er fyldt 18  

 år eller får anden offentlig støtte, der tilsigter at  

 dække leveomkostningerne, f.eks. revalideringsydelse, orlovsydelse  

 eller social pension.
Også disse studerende kan få  

 specialpædagogisk støtte.
 Støtte ydes efter ansøgning på  

 baggrund af en vurdering af, om lovens betingelser er opfyldt, og under  

 hensyn til, at de samlede udgifter til støtte holdes inden for den  

 bevilling, der er afsat på Finansloven, jf. bemærkningerne til  

 § 3, stk. 2, nr. 2.
Til nr. 1, 4 og 5 Der henvises til bemærkningerne om de bestemmelser,  

 som der henvises til i lovteksten.
Til nr. 3 Bestemmelsen afgrænser de støtteberettigede  

 studerende med hensyn til statsborgerskab.
 Bestemmelsen vil blive administreret i overensstemmelse  

 med EU-retten.
SU kan gives til studerende, som er danske statsborgerere  

 eller efter international overenskomst har ret til SU på lige fod med  

 danske statsborgere eller i støttemæssig henseende af  

 undervisningsministeren er ligestillet med danske statsborgere.
SU-reglerne  

 fastsætter en række betingelser, f.eks. med hensyn til  

 længde af ophold og arbejde her i landet.
 Reglerne om ligestilling med danske statsborgere i  

 relation til specialpædagogisk støtte vil tage udgangspunkt i  

 SU-betingelserne, men vil tage højde for, at handicappede  

 udlændinge kan have vanskeligt ved at opfylde betingelser om arbejde  

 her i landet.
Til stk. 2 Det er en betingelse for også fortsat at modtage  

 støtte, at betingelserne om støtteramme, støttetid og  

 studieaktivitet er overholdt.
Der henvises til bemærkningerne til de  

 bestemmelser, som der henvises til i lovteksten.
Til § 3 Til stk. 1 Bestemmelsen afgrænser støttebehov og  

 støttemuligheder.
Til nr. 1 Bestemmelsen foreslår, at der alene kan gives  

 støtte, der er nødvendig for at kompensere et fysisk eller  

 psykisk handicap i forbindelse med gennemførelse af selve  

 uddannelsen.
 Støtte ydes således ikke i form af  

 bygningsmæssige foranstaltninger, herunder trappelifts, eller i form af  

 befordring eller dækning af befordringsudgifter m.v.
 Støtte ydes heller ikke i form af dækning af  

 udgifter til anskaffelse af bøger og andet undervisningsmateriale, som  

 ikke tager sigte på at kompensere det pågældende handicap,  

 men som også anskaffes af studerende uden handicap.
Det er ikke enhver funktionsnedsættelse, der  

 nødvendiggør støtte.
Kompensation for  

 funktionsnedsættelsen skal være relevant i forhold til  

 gennemførelse af uddannelsen.
En bevægelseshandicappet  

 studerende vil således ikke nødvendigvis have behov for  

 støtte i forhold til en teoretisk uddannelse, mens dette i videre  

 omfang vil være tilfældet i forhold til en uddannelse, hvori der  

 indgår praktiske øvelser.
Til nr. 2 Bestemmelsen er ikke udtryk for et nyt dobbelt optag.
Der  

 er ikke tale om en vurdering af, om den studerende gennem uddannelsen  

 sættes i stand til at klare sig selv økonomisk, men en vurdering  

 af, om den studerende vil være i stand til uanset  

 funktionsnedsættelsen at gennemføre uddannelsen.
Bestemmelsen er  

 en konsekvens af lovens formål og af bestemmelsen i § 3,  

 stk. 1, nr. 1.
 Der vil være tilfælde, hvor støtte ikke  

 kan kompensere for den studerendes funktionsnedsættelse, så  

 vedkommende bliver i stand til at gennemføre f. eks. praktiske  

 øvelser.
Til nr. 3 I nogle tilfælde vil det ikke være praktisk  

 muligt at tilvejebringe den nødvendige støtte, f.eks. kan det  

 næppe være muligt i alle sprog at skaffe tegnsprogstolk i  

 forbindelse med sprogundervisning.
Hvis ingen tolk kan skaffes, er det ikke  

 praktisk muligt at yde støtten.
Til stk. 2, nr. 1 Som eksempler på støtteformer kan  

 nævnes:
 Til blinde studerende: lydbånd,  

 handicassette materiale på punktskrift, discman, materiale på  

 CD/CD-ROM, logtext, pc med talesyntese, punktprinter,  

 sekretærhjælp, pc med blindskrift, undervisning i brug af  

 hjælpemidler og undervisningsmaterialer, instruktion af  

 undervisere.
 Til svagsynede studerende: CCTV-anlæg,  

 koldlyslamper, specielle tavler/specialkridt, opfotograferede tekster,  

 lydbånd/CD/CD-ROM, handicassette, discman, pc med talesyntese,  

 zoom-tekst, storskærm, sekretærhjælp.
 Til døve studerende: tegnsprogstolk,  

 skrivetolk, sekretærhjælp, bærbar pc til kommunikation,  

 instruktion af undervisere.
 Til studerende med nedsat hørelse:  

 FM-anlæg (som sender lydbølger som en teleslynge),  

 sekretærhjælp, instruktion af undervisere og medstuderende,  

 rådgivning om organisering af undervisning, pc.
 Til studerende med bevægelsesvanskeligheder:  

 Rådgivning om organisering af undervisningen, hjælper,  

 sekretærhjælp, pc med diverse tilpasninger og modificeringer,  

 f.eks. særligt tastatur og joystick, stemmestyring m.v., justerbare  

 borde og læseklapper, specielt konstruerede stole.
 Til studerende med læsevanskeligheder:  

 lydbånd/CD, Daisy (CD-ROM produkt, der kombinerer lyd og billede via  

 pc), handicassette, discman, pc med talesyntese, scanner/læsepen,  

 vejledning af undervisere om alternative undervisningsprogrammer.
 Til studerende med psykiske problemer: vejledning  

 af institutionen.
 Til alle studerende, uanset funktionsnedsættelsens  

 art, vil vejledning i fornødent omfang kunne indgå som en  

 relevant støtteform.
Oplistningen er ikke udtømmende, og der sker en  

 løbende og hurtig udvikling på området.
Reglerne om  

 støtteformer vil løbende blive tilpasset denne udvikling.
Til stk. 2, nr. 2 Det foreslås, at undervisningsministeren får  

 hjemmel til at begrænse støtten under hensyn til overholdelse af  

 den rammestyrede finanslovsbevilling til specialpædagogisk  

 støtte.
Til stk. 2, nr. 3 Det foreslås, at undervisningsministeren får  

 hjemmel til at begrænse støtte til bestemte støtteformer  

 i forbindelse med studierejser og praktikperioder i udlandet, hvor der i  

 øvrigt er tale om en uddannelse i Danmark.
Bemyndigelsen giver tillige  

 mulighed for at begrænse støtte til uddannelse i udlandet  

 svarende til niveauet for støtte i Danmark for den  

 pågældende studerende.
Til § 4 Til stk. 1.
 Forslaget afgrænser de uddannelser, som der kan ydes  

 støtte til deltagelse i.
Til nr. 1 og 2 Uddannelser i Danmark afgrænses til offentligt  

 anerkendte SU-berettigende videregående uddannelser indtil kandidatgrad  

 eller magisterkonferensgrad samt sidefagssupplering.
Herudover omfatter  

 lovforslaget teoretisk og praktisk pædagogikum.
Kun uddannelser, som  

 hører under Undervisningsministeriet, er omfattet, men den  

 foreslåede bestemmelse i stk. 2 åbner mulighed for at  

 uddannelser, der hører andre ministerier, kan henføres til  

 loven.
 For uddannelser indtil kandidatgrad og  

 magisterkonferensgrad, er der tale om de ordinære korte, mellemlange og  

 lange videregående uddannelser, uanset om de udbydes af  

 uddannelsesinstitutioner under Undervisningsministeriet, af  

 universitetslovsinstitutioner under Forskningsministeriet eller af  

 amtskommunale uddannelsesinstitutioner, f.eks. sygeplejeskoler.
 Obligatoriske praktikperioder samt studierejser i ind- og  

 udland er omfattet.
Omfattet er ikke Støtte kan ydes i obligatoriske praktikperioder,  

 selv om der ikke gives SU i de pågældende perioder, f. eks. det  

 første år af skovbrugsuddannelsen.
Til nr. 3 Støtte kan ydes til uddannelse i udlandet, som af  

 den danske uddannelsesinstitution er godkendt som et led i en  

 støtteberettigende uddannelse i Danmark, som den studerende er i gang  

 med.
Dette er i overensstemmelse med SU-betingelserne.
Til nr. 4 Støtte kan ydes til deltagelse i de uddannelser i  

 udlandet, som der kan gives SU til.
I henhold til SU-betingelserne kan den studerende på  

 visse nærmere betingelser med hensyn til offentlig godkendelse og  

 erhvervs- og uddannelsesmæssig kompetence få SU til uddannelse i  

 et andet nordisk land eller i udlandet i øvrigt.
I udlandet i  

 øvrigt kan man få SU til hele forløbet til uddannelse,  

 der varer under 4 år, og højst de sidste 4 år af  

 uddannelse af mere end 4 års normeret uddannelsestid, dog hele den  

 normerede uddannelsestid ved erhvervsrettet uddannelse, som skønnes at  

 dække et særligt erhvervsbehov i Danmark, og hvis der ikke findes  

 uddannelse med samme erhvervssigte her.
Til stk. 2 Alle ministerier er blevet hørt over udkast til  

 lovforslaget og i den forbindelse anmodet om at give udtryk for, om de  

 ønsker deres videregående uddannelser omfattet af lovforslaget.  

 Erhvervsministeriet, Kirkeministeriet, Kulturministeriet og Miljø- og  

 Energiministeriet har i høringssvarene givet udtryk for ønske  

 om, at uddannelserne omfattes af lovforslaget.
Dette kan gennemføres  

 efter denne bestemmelse.
Bestemmelsen giver undervisningsministeren mulighed for  

 efter anmodning fra øvrige ministre at bestemme, at uddannelser, der  

 ikke hører under Undervisningsministeriet, kan henføres til  

 loven.
I den forbindelse vil der skulle indgås aftaler mellem  

 undervisningsministeren og vedkommende minister om de økonomiske  

 betingelser for Undervisningsministeriets varetagelse af opgaver i forhold  

 til de pågældende uddannelser.
Til § 5 SU til videregående uddannelser gives efter et  

 klippekortsystem., hvor der bruges et klip, når der udbetales en  

 stipendie-månedsrate.
Til forskel herfra foreslås  

 specialpædagogisk støtte ydet i en længste periode i alt  

 og i en længste periode for den enkelte uddannelse.
Forslaget afgrænser den samlede periode, hvori der  

 kan ydes støtte, til 70 måneder (støtterammen). Dette  

 svarer til SU-rammen på 70 klip.
Mulighederne for forlængelse af  

 støtterammen svarer til SU-betingelserne.
Muligheden for  

 forlængelse ved deltagelse i pædagogikum indgår ikke i  

 SU-reglerne, fordi der ikke gives SU til deltagelse i pædagogikum, da  

 pædagogikum er lønnet.
I SU-rammen fratrækkes måneder, hvor den  

 studerende har fået uddannelsesgodtgørelse, orlovsydelse til  

 uddannelse, revalideringsydelse eller uddannelsesydelse.
Dette er ikke  

 tilfældet mht. støtterammen for specialpædagogisk  

 støtte, som ikke er en forsørgelsesydelse.
Til § 6 Støtte til den enkelte uddannelse kan ifølge  

 forslaget ydes i det antal måneder, der svarer til den normerede  

 uddannelsestid med et tillæg på 12 måneder
(støttetiden). Dette svarer til SU-betingelserne.
Til forskel fra  

 SU-betingelserne foreslås det i bestemmelsen, at støttetiden  

 også omfatter perioder med obligatorisk praktik, dvs. også  

 lønnede praktikperioder, hvortil der ikke ydes SU.
Til § 7 og § 8 Mulighederne for forlængelse af støtteramme  

 og støttetid tager ifølge forslaget udgangspunkt i  

 SU-reglerne.
 Bestemmelserne om forlængelse af støttetiden  

 skal ses i sammenhæng med forslagets § 10 om studieaktivitet, idet  

 forlængelsen ikke medregnes i opgørelsen af, hvor mange  

 måneder der er brugt til uddannelsen.
 Som de tilsvarende SU-betingelser foreslås  

 følgende:
Som tillæg til støtteramme og  

 støttetid kan der gives indtil 12 ekstra måneder pga.  

 forsinkelse, som skyldes deltagelse i institutionens styrelse eller arbejde i  

 forbindelse med de uddannelsessøgendes sociale eller  

 uddannelsesmæssige forhold.
Der kan herudover gives ekstra klip pga.  

 forsinkelse, som skyldes sygdom eller andre særlige forhold.
 Der kan gives ekstra støtte som tillæg til  

 rammen, hvis sygdom eller andre særlige forhold har medført, at  

 den studerende ikke kan gennemføre en uddannelse og derfor skifter til  

 en ny uddannelse.
 Der kan gives ekstra støtte (moderen indtil 12  

 måneder og faderen indtil 6 måneder) i forbindelse med  

 fødsel eller adoption.
 Der foreslås en mulighed for forlængelse efter  

 § 7, nr. 4, hvis uddannelsen vurderes at kunne afsluttes inden for 12  

 mdr., svarende til de almindelige muligheder for at opnå  

 SU-slutlån.
Til § 9 Afgørelse om forlængelse af  

 støtteramme og støttetid træffes efter forslaget af  

 styrelsen på grundlag af ansøgning fra den studerende og  

 indstilling fra uddannelsesinstitutionen.
 Reglerne om, at forlængelse af støtteramme og  

 støttetid gives efter en konkret vurdering, vil sikre, at der kan  

 tages hensyn til en funktionsnedsættelse, men således at  

 funktionsnedsættelsen ikke automatisk medfører en  

 ubegrænset støtteperiode.
 Der vil f.eks. kunne tages hensyn til forsinkelser, der  

 skyldes problemer med at tilpasse et hjælpemiddel.
Til § 10 Bestemmelsen fastsætter betingelserne med hensyn til  

 studieaktivitet.
Til stk. 1 Bestemmelsen gør støtte betinget af, at den  

 studerende opfylder betingelser om studieaktivitet.
Dette er i  

 overensstemmelse med SU-betingelserne.
Til stk. 2 og 3 Den studerende betragtes som studieaktiv, indtil  

 vedkommende er mere end 12 måneder forsinket i uddannelsen.  

 Forlængelse af støttetiden medregnes ikke i opgørelsen  

 af, hvor mange måneder der er brugt til uddannelsen.
Til stk. 4 og 5 Ved SU-berettigende uddannelser i Danmark, herunder  

 obligatoriske praktikperioder der ikke er SU-berettigende, samt ved  

 sidefagssupplering kontrollerer uddannelsesinstitutionen løbende den  

 studerendes studieaktivitet.
Uddannelsesinstitutionerne varetager også kontrollen  

 ved uddannelse i udlandet, som er led i den danske uddannelse, men den  

 studerende skal sørge for, at den danske uddannelsesinstitution  

 får meddelelse om studieaktiviteten.
Uddannelsesinstitutionen foretager  

 indberetning til styrelsen om studieaktiviteten.
Ved teoretisk og praktisk  

 pædagogikum varetages kontrol og indberetning af  

 Undervisningsministeriets pædagogikumadministration.
Til stk. 6 Ved uddannelse i udlandet, jf. § 4, nr. 4, hvor ingen  

 dansk uddannelsesinstitution er involveret, sørger den studerende for,  

 at den udenlandske uddannelsesinstitution giver styrelsen meddelelse om  

 studieaktiviteten.
Dette svarer til SU-betingelserne.
Til § 11 Forslaget åbner mulighed for efter konkret vurdering  

 at yde støtte, selv om den studerende ikke opfylder betingelserne i  

 § 10 om studieaktivitet, men hvor den pågældendes fremgang i  

 uddannelsesforløbet giver grund til at antage, at uddannelsen vil  

 kunne afsluttes.
Det forudsættes, at spørgsmålet om  

 fortsat tildeling af støtte tages op efter en periode.
Til § 12 Forslaget vedrører støtte til uddannelse,  

 hvor en dansk uddannelsesinstitution eller pædagogikumadministrationen  

 er involveret, jf. § 4, nr. 1-3, herunder ved uddannelse i udlandet, som  

 af den danske uddannelsesinstitution er godkendt som led i den danske  

 uddannelse.
Ansøgning indgives af den studerende til  

 uddannelsesinstitutionen eller pædagogikumadministrationen, som  

 videresender den til styrelsen med sin indstilling.
Uddannelsesinstitutionen  

 eller pædagogikumadministrationen yder støtten til den  

 studerende i overensstemmelse med styrelsens afgørelse herom og  

 afholder udgifterne hertil.
Styrelsen kompenserer institutionens eller  

 pædagogikumadministrationens udgifter til støtte ydet i  

 overensstemmelse med styrelsens afgørelse.
Institutionen får  

 således dækket alle udgifter til selve støtten.
Afhængig af styrelsens afgørelse kan der  

 være tale om udgifter til leje eller køb af hjælpemidler,  

 lønudgifter beregnet efter fastsatte satser m.v.
Udgangspunktet er, at  

 hjælpemidler m.v. stilles til rådighed for den studerende.  

 Imidlertid vil hjælpemidler, der overgives til en studerende, ofte  

 være uden større økonomisk værdi eller  

 genbrugsværdi for andre, når uddannelsen er gennemført  

 eller afbrudt, og der er derfor efter stk. 3 mulighed for styrelsen for  

 at bestemme, at hjælpemidlet overdrages til den studerende til  

 ejendom.
Det forudsættes, at styrelsen indgår en  

 række standardaftaler med leverandører m.v. for at sikre den  

 bedste kvalitet, stordriftsfordele m.v.
Når institutionerne skal  

 anskaffe et hjælpemiddel m.v., vil de være henvist til at benytte  

 sig af en sådan standardaftale med henblik på at skaffe det bedst  

 mulige hjælpemiddel til den mest fordelagtige pris, således at  

 bevillingen udnyttes bedst muligt.
 Uddannelsesinstitutionen, henholdsvis  

 pædagogikumadministrationen, kan kun yde støtte i henhold til  

 denne lov i det omfang, styrelsen har truffet afgørelse herom.
 Regler fastsat i henhold til stk. 6 vil for så vidt  

 angår frister for ansøgning og indstilling herom  

 muliggøre, at styrelsen samlet kan behandle de fleste  

 ansøgninger om støtte for det kommende undervisningsår.  

 Herved er der mulighed for en samlet prioritering i forbindelse med en  

 eventuel begrænsning af støtte, jf. regler i henhold til  

 § 3, stk. 2. Fristerne vil tillige give styrelsen mulighed for at  

 færdigbehandle de fleste ansøgninger, så støtte i  

 videst muligt omfang kan tilvejebringes ved undervisningsårets  

 begyndelse.
 For så vidt angår indstillinger fra  

 institutionerne, henholdsvis pædagogikumadministrationen, vil reglerne  

 forudsætte, at institutionen eller pædagogikumadministrationen  

 skal indhente fornøden rådgivning og vejledning hos de  

 handicapfaglige konsulenter tilknyttet ivu*Centrene, jf. bemærkningerne  

 til § 14. Institutionerne skal angive deres vurdering af den studerendes  

 støttebehov samt en vurdering af udgifterne hertil.
 Regler om regnskabsaflæggelse og revision vil  

 præcisere, hvordan regnskabsaflæggelse og revision skal  

 foregå ved henholdsvis selvejende institutioner og  

 statsinstitutioner.
Til § 13 Bestemmelsen vedrører støtte til uddannelse,  

 hvor ingen dansk uddannelsesinstitution er involveret, jf. § 4, nr.  

 4.
Ansøgning indgives til styrelsen, som træffer  

 afgørelse om støtte og yder støtte til den  

 studerende.
Der er således ikke tale om, at den udenlandske  

 institution tilvejebringer og yder støtte eller har udgifter  

 hertil.
 Regler om ansøgning og ansøgningsfrister vil  

 svare til regler i medfør af § 12, stk. 6.
Til § 14 På uddannelsesinstitutionerne findes der normalt  

 ikke den handicapfaglige indsigt og erfaring samt viden om de optimale  

 støttemuligheder, som er en betingelse for, at der kan foreligge et  

 fyldestgørende beslutningsgrundlag for styrelsen i form af  

 ansøgning fra den studerende og indstilling herom fra  

 uddannelsesinstitutionen.
Det foreslås derfor, at styrelsen ansætter  

 handicapfaglige konsulenter, der vil kunne rådgive studerende og  

 uddannelsesinstitutioner.
Konsulenterne vil blive placereret regionalt  

 på de 4 centre for information om videregående uddannelser  

 (ivu*Centre) i København, Århus, Aalborg og Odense.  

 Konsulenterne vil kunne varetage undervisning af medarbejdere på  

 uddannelsesinstitutioner og kunne besøge de uddannelsesinstitutioner,  

 der har behov for rådgivning og vejledning om betingelserne for at  

 kunne modtage støtte, hvilken støtte den studerende har behov  

 for, hvad støtten vil koste, og hvorfra den kan tilvejebringes.  

 På tilsvarende måde vil pædagogikumadministrationen kunne  

 få rådgivning.
 Det forudsættes, at de handicapfaglige konsulenter  

 vil inddrage den eksisterende viden og ekspertise på området.
Til § 15 Styrelsen har ifølge forslaget adgang til at  

 indhente oplysninger om studerende, der er nødvendige af hensyn til  

 administrationen af specialpædagogisk støtte.
Der kan indhentes  

 oplysninger fra offentlige myndigheder og fra private institutioner, herunder  

 private uddannelsesinstitutioner.
Indhentning af oplysninger vil ske i  

 overensstemmelse med forvaltningslovens bestemmelser om tavshedspligt og i  

 overensstemmelse med registerlovgivningen.
I forbindelse med udlægning af opgaver til  

 institutionerne i medfør af § 16, stk. 1, vil  

 uddannelsesinstitutionerne få behov for en række oplysninger om  

 den studerende.
Efter stk. 2 har styrelsen mulighed for at videregive  

 disse oplysninger, jf. stk. 1.
Til § 16 Til stk. 1 I medfør af stk. 1 kan undervisningsministeren  

 bestemme, at opgaver, der efter forslaget varetages af styrelsen, i stedet  

 varetages af uddannelsesinstitutionerne, henholdsvis  

 pædagogikumadministrationen.
Denne mulighed tænkes bl.a. anvendt  

 på opgaver i forbindelse med kontrol af studieaktivitet, jf.  

 § 10.
Til stk. 2 Styrelsen kan efter klage eller på egen foranledning  

 ændre afgørelser, der træffes af institutionen, herunder  

 afgørelser, der træffes som led i udmøntningen af  

 styrelsens afgørelser i henhold til § 12, stk. 4. Styrelsens  

 afgørelse kan indbringes for Ankenævnet for  

 Uddannelsesstøtten, jf. § 17.
Til stk. 3 Med den foreslåede bestemmelse i stk. 3, der  

 svarer til § 12, stk. 4, 2. pkt., hvorefter forvaltningsloven og  

 offentlighedsloven gælder, når afgørelser efter loven  

 træffes af uddannelsesinstitutioner, som ikke i forvejen er omfattet af  

 disse love, sikres det, at de retsgarantier, der ligger i de to love, bevares  

 uanset en decentralisering.
Til stk. 4 Efter forslaget kan undervisningsministeren  

 fastsætte regler om institutionernes, henholdsvis  

 pædagogikumadministrationens, varetagelse af opgaver, der  

 udlægges fra styrelsen, og om, at der kan pålægges  

 institutionerne udvidede registreringsopgaver og pligt til at overføre  

 de oplysninger på individniveau til styrelsen, som viser sig  

 nødvendige, for at styrelsen kan varetage sine overvågnings- og  

 kontrolfunktioner.
Til § 17 Der er efter forslaget adgang til at klage til  

 Ankenævnet for Uddannelsesstøtten over afgørelser, der  

 træffes af styrelsen.
Ankenævnet tiltrædes af 1  

 særligt sagkyndigt medlem udpeget af De Samvirkende  

 Invalideorganisationer.
Afgørelser, der træffes af  

 uddannelsesinstitutionerne, kan indbringes for styrelsen.
Til § 18 Til stk. 1 I aftalen om Finansloven for 2000, jf. de almindelige  

 bemærkninger til forslaget, er det aftalt, at Undervisningsministeriet  

 fra den 1. august 2000 skal overtage ansvaret for tildeling af  

 specialpædagogiske støtte.
Det vil imidlertid ikke være administrativt muligt  

 at yde støtte før fra den 1. januar 2001. Der skal forinden  

 opbygges en administration i styrelsen og på institutionerne og  

 ivu*Centrene, fastsættes regler om ydelse af støtten og  

 udarbejdes informationsmateriale m.v.
Herudover skal styrelsen behandle  

 ansøgninger og træffe afgørelser, således at  

 støtte kan ydes fra den 1. januar 2001.
 I overensstemmelse hermed foreslås det, at loven  

 træder i kraft den 1. august 2000, men således at loven  

 først får virkning for ydelse af støtte fra den 1. januar  

 2001.
 Bestemmelsen indebærer, at samtlige udgifter til  

 støtte omfattet af loven påhviler Undervisningsministeriet fra  

 den 1. januar 2001.
Til stk. 2 Den foreslåede bestemmelse skal sikre, at de  

 studerende mærker mindst muligt til den ændrede administration,  

 idet de udover den 1. januar 2001 fortsat vil kunne modtage den  

 specialpædagogiske støtte, som de har fået tilsagn om  

 før den 1. januar 2001. Fortsat støtte kan kun ydes i den  

 periode, der er givet tilsagn om.
Derefter vil den studerende skulle  

 ansøge styrelsen om støtte.
Til stk. 3 Regler i henhold til den foreslåede bemyndigelse vil  

 sikre, at støtte i henhold til stk. 2 kun omfatter støtte,  

 der er omfattet af denne lov, dvs. f.eks. ikke støtte til befordring  

 og opholdsudgifter.
 Reglerne vil herudover præcisere, at  

 administrationen af den fortsatte støtte ikke varetages af kommunerne,  

 og at § 63 i lov om aktiv socialpolitik ikke er gældende for den  

 fortsatte støtte.
Til stk. 4 Den foreslåede bestemmelse sikrer den bedste  

 udnyttelse af ressourcerne, idet styrelsen overtager de hjælpemidler  

 m.v., som ejes af kommunerne, således at disse fortsat kan stilles til  

 rådighed for de pågældende studerende, jf.  

 stk. 2.
