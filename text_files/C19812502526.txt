1. Aftale mellem finansministeren og  

 Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation  

 (tjenestemandsudvalget) og Lærernes Centralorganisation om boligtjenestetelefoner m.v.
 Finansministeriets cirkulære af 30.november 1979.
 I henhold til § 45, stk.1, i lov nr.291 af 18.juni 1969 om tjenestemænd i  

 staten, folkeskolen og folkekirken aftales følgende:
 Tildeling.
 § 1.  Boligtjenestetelefon kan efter vedkommende  

 ministers bestemmelse tildeles tjenestemænd eller andre ansatte, som det er  

 absolut påkrævet at kunne opkalde tjenstligt uden for normal tjenestetid  

 eller som jævnligt og i større omfang må foretage tjenstlige telefonopkald  

 fra bopælen.
 Ingen kan få tildelt mere end 1 boligtjenestetelefon.
 Oprettelse m.v.
§ 2.  Såfremt vedkommende tjenestemand ikke i forvejen  

 har privat telefon, tegnes telefonabonnement i styrelsens navn med  

 tjenestemanden som bruger, idet telefonselskabet anmodes om at sende løbende  

 telefonregninger til brugeren.
Oprettelsesafgiften afholdes af statskassen.
 Boligtjenestetelefon optages efter styrelsens bestemmelse i telefonbogen i  

 forbindelse med styrelsens telefonnumre på tjenestestedet.
Statskassen betaler afgift for flytning af boligtjenestetelefon, uanset om  

 flytningen sker i forbindelse med tjenstlig forflyttelse eller ej.
Det er dog  

 en forudsætning, at der også efter flytningen er tjenstligt behov for  

 telefonen, jfr. § 6.
 En tjenestemand, der har fået tildelt boligtjenestetelefon, kan ikke uden  

 styrelsens samtykke flytte denne telefon til et andet sted end til den til  

 enhver tid værende faste bopæl.
Afgifter for etablering og flytning af eventuelle ekstrainstallationer  

 afholdes af brugeren selv.
Vedkommende styrelse kan dog, hvor de tjenstlige  

 forhold gør det påkrævet, godkende installering af alarmklokke og/eller  

 ekstra stik, i hvilket tilfælde statskassen betaler afgifterne.
 Almindelig godtgørelse.
§ 3.  Abonnements- og samtaleafgifter betales af  

 brugeren, der som tilskud fra styrelsen modtager en godtgørelse svarende til  

 den laveste faste abonnementsafgift inden for telefonområdet, samt afgifter  

 for ekstrainstallationer, der er godkendt af styrelsen, jfr. § 2, stk.5.  

 Herudover betaler styrelsen et beløb på 27 kr. i kvartalet til  

 boligtjenestetelefoner, hvor samtaleafgifter betales pr. tidsenhed  

 (tællerdebiterede telefoner) eller pr. opkald.
For telefoner, hvor den faste  

 abonnementsafgift inkluderer ret til et vist antal samtaler inden for et  

 centralområde, betales der ikke noget beløb ud over den faste  

 abonnementsafgift (+ ekstrainstallationer).
Godtgørelsen udbetales kvartalsvis forud hver 1.januar, 1. april, 1. juli  

 og 1. oktober.
Hvor det af regnskabstekniske grunde findes praktisk, kan  

 godtgørelsen dog udbetales månedsvis forud.
 Ved tildeling eller inddragelse af en boligtjenestetelefon inden for et  

 kvartal afkortes godtgørelsen forholdsmæssigt.
 Særlig ordning.
 § 4.  Såfremt abonnements- og samtaleafgifter for en  

 boligtjenestetelefon er (eller forventes at blive) unormalt store, og dette  

 efter styrelsens skøn må tilskrives tjenstlige telefonopkald, kan der i  

 stedet for ydelse af den i § 3 omhandlede almindelige godtgørelse træffes en  

 særlig ordning, hvorefter styrelsen betaler et beløb svarende til den faste  

 abonnementsafgift (+ ekstrainstallationer) samt halvdelen af samtaleafgifter  

 og eventuelle yderligere abonnementsafgifter.
 Ordningen administreres således, at samtlige telefonregninger indleveres  

 til og honoreres af vedkommende styrelse, der ved nærmest følgende  

 lønudbetaling tilbageholder et beløb svarende til den andel af afgifterne,  

 som brugeren selv skal afholde.
 Den heromhandlede særlige godtgørelsesordning kan etableres enten ved  

 boligtjenestetelefonens tildeling eller - for en bestående  

 boligtjenestetelefon - ved begyndelsen af et kvartal.
 Tjenestestedstelefon.
 § 5.  Udfører vedkommende tjenestemand en væsentlig  

 del af tjenesten fra sin bopæl, og har han ikke mulighed for at benytte  

 tjenestestedets telefon, kan der - hvis den ovenfor omhandlede særlige  

 ordning medfører en urimelig stor telefonudgift for tjenestemanden -  

 etableres en egentlig tjenestestedstelefon på tjenestemandens bopæl.
 I dette tilfælde betaler statskassen samtlige abonnements- og  

 samtaleafgifter, idet tjenestemanden dog til dækning af private samtaler  

 betaler et fast beløb på 60 kr. kvartalsvis bagud.
 Tilsvarende betalingsregler gælder, hvor pågældende af tjenstlige grunde  

 har fået tildelt en boligtjenestetelefon, der er tilsluttet tjenestestedets  

 telefonanlæg.
 Inddragelse af boligtjenestetelefoner.
 § 6.  Vedkommende styrelse kan til enhver tid inddrage  

 boligtjenestetelefoner.
 Sådan inddragelse skal finde sted ved brugerens afgang fra tjenesten og  

 ved bortfald af de tjenstlige forhold, der har begrundet tildelingen.
Ved inddragelse af en boligtjenestetelefon, for hvilken staten har betalt  

 oprettelsesafgiften, kan brugeren fortsætte telefonabonnementet for egen  

 regning ved at tilsvare styrelsen et beløb svarende til oprettelsesafgiften  

 på inddragelsestidspunktet med fradrag af 230 kr.
Ekstrainstallationer, for  

 hvilke statskassen har betalt afgifterne, kan dog overtages af brugeren uden  

 betaling.
 Ikrafttrædelse.
 § 7.  Aftalen træder i kraft den 1. januar 1980, fra  

 hvilket tidspunkt økonomiministeriets cirkulære nr.242 af 17.november 1967  

 ophæves.
 2. Supplerende bestemmelser.
 I tilslutning til ovennævnte cirkulære fastsætter forsvarsministeriet  

 herved følgende supplerende bestemmelser for forvaltningen af  

 boligtjenestetelefoner i forsvaret:
A.
Fællesbestemmelser.
 1. Ved boligtjenestetelefon forstås en telefon, der  

 permanent er opstillet i en bolig, når brugeren i henhold til herfor gældende  

 norm eller anden gyldig bestemmelse modtager vederlag for  

 boligtjenestetelefon.
2. Boligtjenestetelefon etableres så vidt muligt under  

 anvendelse af telefon i privat abonnement.
Har brugeren ikke privat telefon,  

 vil der kunne foretages nyoprettelse af telefon ved vedkommende myndigheds  

 foranstaltning og i myndighedens navn, idet telefonselskabet anmodes om at  

 sende løbende telefonregninger til brugeren.
Telefonen vil herunder normalt  

 være at oprette som telefon med selvstændig ledning til offentlig central,  

 også selv om telefonen etableres i en bolig, der er beliggende på eller i  

 umiddelbar tilslutning til et militært etablissement med selvstændigt  

 omstillingsbord.
 Boligtjenestetelefon optages i navnebog som for privat abonnement.
 3. Boligtjenestetelefon vil ikke kunne etableres i  

 kvarter eller lukaf på militært etablissement.
B.
Tildeling.
1. Boligtjenestetelefon kan tildeles personel, som det  

 af beredskabsmæssige og lignende tjenstlige forhold er absolut påkrævet at  

 kunne opkalde tjenstligt uden for normal tjenestetid, eller som af hensyn til  

 udførelsen af pålagte tjenestepligter jævnligt og i større omfang må foretage  

 tjenstlige telefonopkald fra bopælen.
Endvidere kan boligtjenestetelefon  

 tildeles personel, der indgår i tilkaldevagtordninger, der træder i stedet  

 for vagtordninger, der medfører konstant ophold på tjenestestedet.
Samboende kan kun få een telefon godkendt som boligtjenestetelefon.
Begge  

 kan dog få refunderet samtaleafgifter efter de herfor gældende regler.
 Følgende kriterier lægges således til grund for tildeling af  

 boligtjenestetelefoner :
a.
Beredskabsmæssige kriterier.
 Personel, som det af beredskabsmæssige årsager er absolut påkrævet at  

 kunne tilkalde uden for normal tjenestetid.
b.
Vagt- eller tilsynskriterier.
 Personel, der uden for normal tjenestetid indgår i en af en foresat  

 kommandomyndighed fastlagt eller godkendt tilkaldevagtordning efter en  

 roste/tørn, der træder i stedet for en vagtordning, der medfører konstant  

 ophold på tjenestestedet.
c.
Personellets muligheder for at løse pålagte opgaver iøvrigt.
 Personel, som ved stillingsbeskrivelse eller særlige tjenestepligter, som  

 er godkendt af en foresat kommandomyndighed, er pålagt opgaver, som  

 uomgængeligt nødvendigt kræver, at det kan opkaldes telefonisk i hjemmet,  

 eller jævnligt og i større omfang må foretage tjenstlige telefonopkald fra  

 bopælen.
 2. Den til enhver tid gældende tildeling af  

 boligtjenestetelefoner fastsættes inden for forsvarets områder således:
a.
Forsvarsministeriet efter særlig bestemmelse.
b.
Forsvarskommandoen med underlagte myndigheder efter forsvarskommandoens  

 bestemmelse.
 c. Øvrige direkte under forsvarsministeriet henhørende myndigheder,  

 institutioner, virksomheder m.v. af den pågældende myndighed inden for dens  

 ansvarsområde.
 3. Tvivlsspørgsmål vedrørende kriterier for tildeling  

 samt forslag til større principielle ændringer i den gældende tildeling  

 forelægges forsvarsministeriet til afgørelse.
C.
Administration.
 1. Administrationen af forsvarets  

 boligtjenestetelefoner varetages af respektive myndigheder, der skal føre  

 kontrol med, at kun hertil berettiget personel har boligtjenestetelefon til  

 rådighed.
 2. Ved personskifte i forbindelse med  

 tjenestestillinger, hvortil boligtjenestetelefon er normeret, skal  

 myndigheden - såfremt telefon i privat abonnement ikke vil kunne anvendes -  

 udnytte eventuelle eksisterende telefonabonnementer ved myndigheden, jfr.pkt.  

 2.A.2. Henvendelser om oprettelse, flytning og nedtagning m.v. af telefoner i  

 abonnement ved en myndighed rettes af denne direkte til pågældende  

 teleadministration, jfr. dog pkt.2.D.3.
 3. Vederlag for boligtjenestetelefon ydes efter  

 reglerne i pkt.1, § 3 om »Almindelig godtgørelse«, med mindre der  

 af forsvarsministeriet efter herom modtaget indstilling, bilagt fornøden  

 dokumentation for telefoneringsudgifterne, i særlige tilfælde er truffet  

 anden bestemmelse.
 Vederlaget udbetales kvartalsvis forud, jfr. dog pkt. 2.D.2.
D.
Forhold som bruger.
 1. Uanset abonnementsforholdet vil  

 abonnementsregninger m.v. tilgå brugeren direkte fra den pågældende  

 teleadministration og betales af brugeren normalt direkte til denne.
 2. Første udbetaling af vederlag for  

 boligtjenestetelefon vil dog først kunne finde sted efter forelæggelse af  

 fornøden dokumentation af, at telefon er oprettet, samt at den er oprettet i  

 brugerens navn.
3. Eventuelle henvendelser til teleadministrationen  

 vedrørende telefonens drift (anmodning om fejlretning m.v.) sker direkte fra  

 brugeren, med mindre det drejer sig om foranstaltninger, der kan medføre  

 udgifter for forsvaret.
I sådanne tilfælde henvender brugeren sig til  

 myndigheden.
 4. Brugeren har pligt til at underrette myndigheden om  

 alle forhold, der kan få indvirkning på udbetaling af vederlaget for  

 boligtjenestetelefonen.
 5. Behørig forsikring af boligtjenestetelefoner  

 påhviler brugeren.
 3. Hermed udgår Kundgørelse for Forsvaret B.1-1966 og  

 Kundgørelse for Forsvaret B.1-1968.
FMN 6.kt. 313.436-0 Poul Søgaard.
