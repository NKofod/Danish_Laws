Skriftlig fremsættelse (4. oktober  

 2000) Finansministeren (Mogens Lykketoft):
 Herved tillader jeg mig for Folketinget at  

 fremsætte:
 Forslag til lov om ændring af lov om statens  

 tjenestemænd i Grønland. (Ændring af reglerne om  

 tjenestemandsretten, afskedigelse af åremålsansatte m.v.).
(Lovforslag nr.
L 7).
Forslaget a)	ændrer reglerne om beskikkelse af dommere og  

 stedfortrædere til Tjenestemandsretten for statens tjenestemænd i  

 Grønland b)	indfører udtrykkelige bestemmelser om dommernes og  

 stedfortrædernes habilitet og mere detaljerede regler om  

 procesmåden ved Tjenestemandsretten for statens tjenestemænd i  

 Grønland c)	fjerner de nuværende forskelle i muligheden for at afskedige  

 varigt ansatte tjenestemænd og tjenestemænd ansat på  

 åremål Formålet med lovforslaget er dels at bringe reglerne  

 om Tjenestemandsretten for statens tjenestemænd i Grønland i  

 overensstemmelse med de regelsæt, der gælder for  

 Tjenestemandsretten og den kommunale tjenestemandsret, dels at skabe  

 parallelitet mellem de regler, der gælder for tjenestemænd i  

 henhold til tjenestemandsloven, og de regler, der gælder for statens  

 tjenestemænd i Grønland.
 For så vidt angår forslaget om ændring  

 af reglerne om Tjenestemandsretten for statens tjenestemænd i  

 Grønland, er det i overensstemmelse med de ændringer, der  

 foreslås i det samtidig fremsatte forslag om ændring af lov om en  

 tjenestemandsret for Grønlands hjemmestyres og kommunernes  

 tjenestemænd i Grønland.
 Idet jeg i øvrigt henviser til lovforslagets  

 bemærkninger, tillader jeg mig at anbefale lovforslaget til velvillig  

 behandling i det høje Ting.
