Indberetning  

 af praktiserende speciallæges anvendelse af blokader Patientklagenævnet fandt, grundlag for at kritisere  

 speciallægens behandling af patienten i perioden fra den 5. januar 1999 til  

 18.  

 december 2001.
Nævnet lagde vægt på, at de første to til tre  

 behandlingsserier havde været indicerede, men at det ikke kunne anses for  

 indiceret at speciallægen efterfølgende i flere år fortsatte udelukkende med  

 blokadebehandling, særligt når der kun blev opnået en ringe og kortvarig  

 effekt  

 af tidligere behandlingsserier.
Speciallægen burde have henvist patienten til  

 fysioterapeutisk behandling, helst i et tværfagligt samarbejde senest efter  

 tre  

 behandlingsserier.
Nævnet kunne hertil oplyse, at en blokade af perifere  

 nerver, i dette tilfælde iskiasnerven, med et lokalbedøvelsesmiddel kan give  

 smertelindring så længe lokalbedøvelsesmidlet har effekt.
Indsprøjtning af  

 binyrebarkhormon omkring en perifer nerve har kun effekt, såfremt der  

 foreligger en irritationstilstand omkring nerven.
En sådan  

 irritationstilstand  

 af iskiasnerven i forbindelse med ledskred er yderst tvivlsom, og derfor vil  

 indsprøjtning med binyrebarkhormon normalt ikke have nogen positiv effekt.
