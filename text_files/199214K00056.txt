Nr BTL 56 Betænkning over Forslag til lov om ændring af lov om luftfart   

 Nr L 56 1992-93, 1. samling Afgivet af Trafikudvalget Afgivet: 19921209 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret dels skriftligt, dels i samråd.
 Trafikministeren har i samråd den 9. december 1992 over for Trafikudvalget  

 redegjort for forståelsen af de foreslåede bestemmelser i lovforslagets § 70  

 b og har herunder tilkendegivet, at der ved en eventuel ændring af  

 opgavefordelingen alene er tænkt på de mindre lufthavne.
 For så vidt angår Københavns Lufthavn gav ministeren tilsagn om, at § 70  

 b, stk. 4, ud over politiet alene omfatter lufthavnens egne ansatte bortset  

 fra, at der i tilfælde af en forøget trussel mod den civile luftfart (f.eks.  

 en situation som Golf-krigen) vil kunne være behov for en supplering af  

 lufthavnens eget personale.
 Herefter indstiller udvalget lovforslaget til vedtagelse
uændret .
