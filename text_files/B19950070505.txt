I henhold til § 29 i lov nr. 352 af 14. maj 1992 om ændring af forskellige uddannelseslove m.m. fastsættes:
Uddannelsens formål og struktur § 1.  Formålet med hospitalslaborantuddannelsen er at  

 give den studerende generel laboratoriemedicinsk viden, færdigheder og  

 holdninger, der kvalificerer til at fungere som hospitalslaborant i  

 sundhedsvæsenet.
Uddannelsen har endvidere til formål at kvalificere den  

 studerende til at kunne forny sig fagligt i takt med den teknologiske,  

 videnskabelige og samfundsmæssige udvikling samt til at udvikle  

 hospitalslaborantfaget.
§ 2.  Uddannelsen er normeret til 31/2 år eller 42  

 måneder.
Uddannelsen veksler mellem skole- og praktikuddannelse, der  

 samordnes og opdeles i 2 faser på henholdsvis 24 måneder og 18 måneder, jf.  

 §§ 3-4. Skoleuddannelsens varighed er 12 måneder, og praktikuddannelsens  

 varighed er 30 måneder.
Uddannelsen gennemføres ved hospitalslaborantskolerne  

 samt ved uddannelseslaboratorier inden for en uddannelsesregion.
En  

 uddannelsesregion kan være en enkelt sygehuskommune eller samarbejdende  

 sygehuskommuner afhængig af mulighederne for praktikuddannelse.
Stk. 2.  Praktikuddannelsen skal som hovedregel afvikles  

 på 3 forskellige laboratoriemedicinske afdelinger i en uddannelsesregion.
De  

 laboratoriemedicinske afdelinger, der kan indgå i uddannelsen, er  

 specialafdelinger for klinisk biokemi, patologisk anatomi, klinisk  

 immunologi, klinisk mikrobiologi, klinisk fysiologi og nuklearmedicin.
 § 3.  Fase I varer 24 måneder og består af følgende 5  

 uddannelsesperioder (U 1 - U 5):
 § 4.  Fase II varer 18 måneder og består af følgende 2  

 uddannelsesperioder (U 6 - U 7):
§ 5.  I fase I modtager de studerende støtte af  

 Statens Uddannelsesstøtte.
I fase II betaler sygehusejerne de studerende  

 praktikløn.
Uddannelsens indhold § 6.  Hospitalslaborantuddannelsens 7  

 uddannelsesperioder består af 3 hovedområder:
 1. Natur- og sundhedsvidenskab med fagområderne:
 Matematik, fysik, kemi, biokemi, biologi, biomedicin og farmakologi.
 2. Medicinsk laboratorieteknologi med fagområderne:
 Laboratorieprocedurer, herunder præanalytiske, analytiske og  

 postanalytiske.
 Andre laboratorieteknologiske områder, herunder arbejdsmiljø, sikkerhed,  

 hygiejne og kvalitetssikring.
 3. Samfundsvidenskab og humaniora med fagområderne:
 Psykologi, herunder etik, ansvar og kompetence.
 Videnskabsteori.
 Pædagogik, herunder kommunikation og formidling.
 Organisation, herunder sygehusvæsenets opbygning, samarbejde,  

 undersøgelsesmetodik og projektarbejde.
 Stk. 2.  Hovedområdernes procentuelle andel af den  

 normerede uddannelsestid fordelt på de enkelte uddannelsesperioder fremgår af  

 følgende skema:
 Stk. 3.  Uddannelsens indhold er nærmere beskrevet i en  

 studieordning, jf. § 10.
Eksamen § 7.  Uddannelsens fase I afsluttes med en eksamen  

 efter uddannelsesperiode 5. Placeringen af øvrige eksterne som interne prøver  

 i fase I fastsættes i studieordningen.
Stk. 2.  Uddannelsens fase II afsluttes med en eksamen,  

 som afholdes på et af uddannelsesregionens uddannelseslaboratorier.
Eksamen  

 tilrettelægges og evalueres i samarbejde mellem uddannelsesregion og skole.  

 Varigheden af eksamensperioden er maksimalt 4 uger.
Ved den afsluttende  

 eksamen vurderes den studerendes niveau inden for viden, færdigheder og  

 holdninger med henblik på den efterfølgende funktion som hospitalslaborant.
 Stk. 3.  Eksaminerne tilrettelægges og afholdes i øvrigt  

 efter reglerne i Bekendtgørelse om eksamen ved visse videregående uddannelser  

 under Undervisningsministeriet.
 Stk. 4.  Ved bedømmelser gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/ikke bestået.
Andre bestemmelser § 8.  Sygehusledelsen i uddannelsesregionerne er  

 ansvarlig for, at de studerende får undervisning i overensstemmelse med  

 studieordning og studieplaner i uddannelsesperioderne 1, 3, 4 og 7.
 § 9.  Studerende kan med skolens og  

 uddannelsesregionens godkendelse, herunder af at der opnås merit uden  

 studietidsforlængelse, gennemføre dele af eller en hel uddannelsesperiode i  

 udlandet.
 § 10.  Hospitalslaborantskolerne fastsætter inden for  

 bekendtgørelsens rammer og under inddragelse af uddannelseslaboratorierne de  

 nærmere regler om uddannelsen i en studieordning.
 Stk. 2.  Studieordningen skal indeholde:
 1. Mål, indhold og omfang for de enkelte  

 uddannelsesperioder.
 2. Eventuelt den rækkefølge, hvori fagene skal  

 gennemføres samt fagenes tidsmæssige fordeling på undervisningsårene.
 3. Eventuelle særlige krav til undervisnings- og  

 arbejdsformer.
 4. Eventuelle betingelser for at kunne indstille sig  

 til prøver, herunder regler for undervisningsdeltagelse og tilstedeværelse.
 5. Prøvetidspunkter.
 6. Formen for de enkelte prøver.
 7. Antallet af prøver og fastsættelse af ved hvilke  

 prøver der gives karakter, og ved hvilke der gives bedømmelsen Bestået/ikke  

 bestået.
 8. Hvilke prøver der bedømmes under medvirken af  

 ministerielt beskikkede censorer.
 9. Bestemmelser om reeksamination og sygeeksamen.
 Stk. 3.  Ændringer i studieordningen træder i kraft ved  

 et undervisningsårs begyndelse.
 Stk. 4.  Studieordningen og ændringer heri sendes til  

 censorer og Undervisningsministeriet til orientering.
§ 11.  Undervisningsministeriet kan tillade fravigelse  

 af bekendtgørelsen som led i forsøg.
Samtidig fastsættes forsøgets varighed  

 og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
 § 12.  Klager over en skoles afgørelser i henhold til  

 denne bekendtgørelse kan indbringes for Undervisningsministeriet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter Bekendtgørelse  

 om eksamen ved visse videregående uddannelser under Undervisningsministeriet.
Ikrafttræden § 13.  Bekendtgørelsen træder i kraft 1. september  

 1995 med studiestart 1. februar 1996.
 Stk. 2.  Indenrigsministeriets cirkulære af 11. maj 1973  

 om uddannelse af klinisk-kemiske laboranter(*), cirkulære nr. 184 af 3.  

 september 1976 om blodtypeserologiske hospitalslaboranter og cirkulære nr. 29  

 af 12. februar 1980 om patolog-anatomiske hospitalslaboranter ophæves.
 Stk. 3.  Studerende, der har påbegyndt uddannelsen efter  

 cirkulærerne i stk. 2, kan afslutte uddannelsen til blodtypeserologisk  

 hospitalslaborant frem til 31. juli 1997, uddannelsen til patolog-anatomisk  

 hospitalslaborant frem til 31. december 1997 og uddannelsen til  

 klinisk-kemisk hospitalslaborant frem til 30. april 1998.
Stk. 4.  Studerende, der er startet på uddannelsen før  

 1. september 1995, og som på grund af godkendt studietidsforlængelse ikke kan  

 afslutte uddannelsen efter ovennævnte cirkulærer inden for de angivne  

 tidsrammer, kan afslutte uddannelsen frem til 30. april 1999, såfremt  

 hovedkursus er bestået.
Er hovedkursus ikke bestået, kan uddannelsen  

 afsluttes efter denne bekendtgørelse efter vurdering og godkendelse af merit  

 fra det hidtidige uddannelsesforløb.
Undervisningsministeriet, den 24. august  

 1995 Ole Vig Jensen / Gudrun Dahlin (*) Indenrigsministeriets cirkulære af 11. maj 1973 om uddannelse af  

 klinisk-kemiske laboranter er ikke bekendtgjort i Ministerialtidende, men  

 forefindes i Retsinformation.
