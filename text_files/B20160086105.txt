Bekendtgørelse om Begtrup Røn Vildtreservat1) I medfør af § 33, stk. 1 og 2, § 49, stk. 1 og 3, og § 54, stk. 3, i lov om jagt og vildtforvaltning, jf. lovbekendtgørelse nr. 1617 af 8. december 2015, fastsættes efter bemyndigelse i henhold til § 2, stk. 1, i bekendtgørelse nr. 350 af 26. marts 2016 om henlæggelse af opgaver og beføjelser til Naturstyrelsen:
Formål § 1. Bekendtgørelsen har til formål at sikre Begtrup Røn mod forstyrrelser af hensyn til områdets betydning som ynglelokalitet for vandfugle.
Afgrænsning § 2. Begtrup Røn Vildtreservat omfatter som angivet på kortbilag:
 1) Begtrup Røn, matr.nr. 21, Begtrup By, Vistoft, beliggende i Begtrup Vig.
 2) Tilvækstarealer til de under nr. 1 nævnte områder.
 3) Søterritoriet ud for de i nr. 1 og 2 nævnte områder i en bredde af 50 meter fra højeste, daglige vandstandslinje.
Reservatbestemmelser § 3. På vildtreservatets område er færdsel og ophold forbudt i perioden fra 1. marts til og med 1. juli.
 Stk. 2. Bestemmelsen i stk. 1 gælder ikke for sejlads i forbindelse med erhvervs- og bierhvervsfiskeri.
Dispensation og tilsyn § 4. Naturstyrelsen kan, når særlige forhold taler derfor, dispensere fra bestemmelserne i § 3.
 Stk. 2. Naturstyrelsens afgørelser efter stk. 1 kan ikke indbringes for anden administrativ myndighed.
 § 5. Naturstyrelsen fører tilsyn med, at reservatbestemmelserne overholdes.
Straf og ikrafttrædelse § 6. Overtrædelse af bestemmelsen i § 3 straffes med bøde, medmindre strengere straf er forskyldt efter den øvrige lovgivning.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
§ 7. Bekendtgørelsen træder i kraft den 1. juli 2016 Stk. 2.  Bekendtgørelse nr. 14012 af 22. marts 1995 om Begtrup Røn Vildtreservat ophæves.
Naturstyrelsen, den 27. juni 2016 Hanne Kristensen / Anne-Marie Vægter Rasmussen Kortbilag Kortbilag over Begtrup Røn Vildtreservat 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2009/147/EF af 30. november 2009 om beskyttelse af vilde fugle, EU-Tidende 2010, nr.
L 20, side 7, som senest ændret ved Rådets direktiv 2013/17/EU af 13. maj 2013, EU-Tidende 2013 nr.
L 158, side 193, og dele af Rådets direktiv 92/43/EØF af 21. maj 1992 om bevaring af naturtyper samt vilde dyr og planter, EF-Tidende 1992, nr.
L 206, side 7, som senest ændret ved Rådets direktiv 2013/17/EU af 13. maj 2013, EU-Tidende 2013 nr.
L 158, side 193.
