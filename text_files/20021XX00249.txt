Skriftlig fremsættelse (29. januar  

 2003) Socialministeren Herved tillader jeg mig for Folketinget at  

 fremsætte:
Forslag til lov om ændring af lov om leje og lov  

 om leje af almene boliger (Brug af digitale dokumenter ved krav om  

 skriftlighed i lejelovgivningen) (Lovforslag nr.
L 139).
 Lovforslaget er et led i regeringens  

 moderniseringsarbejde, der har til formål at ændre eller  

 ophæve formkrav m.v. i lovgivningen, som unødigt hindrer  

 hensigtsmæssig brug af digital kommunikation.
Lovforslaget skal medvirke til at fremme brugen af digital  

 kommunikation inden for lejelovgivningen.
Inden for lejelovgivningen er der i  

 dag tvivl om, hvorvidt meddelelser med skriftlighedskrav kan sendes som  

 digitale dokumenter.
Det er i dag mest almindelig, at digitale dokumenter  

 sendes som e-post.
Lovforslaget omfatter meddelelser efter lejeloven,  

 almenlejeloven og boligreguleringsloven.
 Med den foreslåede lovændring tilvejebringes  

 klare retningslinier for, hvornår lejer og udlejer eller  

 beboerrepræsentation og udlejer kan anvende e-post til opfyldelse af  

 skriftlighedskrav i lejelovgivningen.
Af lovforslaget følger, at hvis parterne i  

 lejelovgivningen ønsker at opfylde lejelovgivningens skriftlighedskrav  

 ved fremsendelse af e-post, skal der mellem dem træffes aftale om  

 dette.
Parterne kan vælge at aftale, at visse bestemte meddelelser ikke  

 skal kunne fremsendes som e-post   fx varsel om  lejestigning.
Parterne kan  

 ikke aftale, at udlejers opsigelse af lejemålet, at lejers indsigelse  

 over udlejers opsigelse, og at udlejers påkravsskrivelse på grund  

 af manglende betaling skal kunne fremsendes som e-post.
Har parterne ikke  

 truffet aftale om digital kommunikation, kan skriftlige meddelelser efter  

 lejelovgivningen alene sendes som papirdokumenter.
En aftale om digital kommunikation kan opsiges uden  

 varsel.
For eksempel kan lejers computer gå i stykker uden forvarsel og  

 uden at der er mulighed for reparation eller at købe en ny, og  

 så er det vigtigt, at lejeren hurtigt kan blive løst fra sin  

 forpligtelse til at modtage meddelelser som digitale dokumenter.
 Det foreslås, at lovændringen træder i  

 kraft 1. januar 2004. Hermed får parterne god tid til at forberede sig  

 på at indgå aftaler om digital kommunikation.
 Lovforslaget skønnes ikke at medføre  

 offentlige merudgifter.
 Med disse bemærkninger skal jeg indstille  

 lovforslaget til Folketingets velvillige behandling.
