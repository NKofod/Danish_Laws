Nr BTB 10 Betænkning over Forslag til folketingsbeslutning om stop af Skjern  

 Å-projektet   

 Nr B 10 1989-90, 1. samling Afgivet af Miljø- og Planlægningsudvalget Afgivet: 19900124 Udvalget har behandlet beslutningsforslaget på to møder og har herunder stillet spørgsmål til miljøministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets og Centrum-Demokaternes medlemmer) forslaget til  

forkastelse ved 2. (sidste) behandling.
Et mindretal (Fremskridtspartiets medlem af udvalget) indstiller  

 forslaget til vedtagelse og udtaler sin dybe beklagelse over de øvrige  

 partiers tro på det fornuftige i at bevilge 38 mio. kr. for at opnå indtil 6  

 pct. mindre tilførsel af kvælstof og fosfor på årsbasis, samt over, at  

 landbrugets problemer ikke er taget tilstrækkeligt med i beregningerne,  

 hvilket er en vigtig grund til, at Fremskridtspartiet har ønsket yderligere  

 overvejelser af hele projektet.
Det er også en holdning, som underbygges af,  

 at en af Miljøministeriets fuldmægtige i Politiken den 24. januar 1990 har  

 udtalt, at inddragelsen af landbrugsjorden vil gøre en del af gårdene  

 urentable.
 Fremskridtspartiet er selvfølgelig miljøbevidst og ønsker en  

 erhvervsrigtig miljøpolitik frem for en miljørigtig erhvervspolitik.
 Et andet mindretal (Centrum-Demokraternes medlem af udvalget) vil  

 redegøre for sin stilling til forslaget ved dets 2. (sidste) behandling.
