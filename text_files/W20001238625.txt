 4 dage senere måtte man af kapacitetsmæssige årsager  

 på  det intensive afsnit på, Sygehus 1, flytte kvinden til endnu  

 et  intensivafsnit på Sygehus 1 og senere samme dag til Sygehus 2,  

 inden aftrapningen af respiratorbehandlingen kunne påbegyndes.
Et døgn efter modtagelsen på Sygehus 2 påbegyndtes  

 aftrapningen af den sløvende, beroligende medicin.
Kvinden  

  vågnede op, og der var angiveligt fremgang i lungefunktionen de  

 første døgn af opholdet. 4 dage senere var kvindens tilstand  

 så tilfredsstillende, at man fortsatte udtrapningen af  

 respiratorbehandlingen med øgede respiratorpauser.
De følgende  

 dage skete der imidlertid en udtrætning af kvinden i forbindelse med,  

 at hun skulle overtage mere af vejrtrækningen selv, og afdelingen  

 mente, at det kunne skyldes problemer med hjerte/blodcirkulationen med blandt  

 andet uregelmæssig hjerterytme.
Dette blev forsøgt normaliseret  

 på forskellig vis med medicin samt såkaldt DC-stød.
Man  

 stoppede derfor den fortsatte nedtrapning af respiratorbehandlingen.
2 dage senere var kvinden  vågen og kunne bevæge arme og ben,  

 men forværringen af lungefunktionen fortsatte.
Afdelingen planlagde at  

 foretage en tracheostomi, som er et hul i luftrøret, hvori en tube,  

 som er i forbindelse med respiratoren, kan indlægges.
Dette er  

 nødvendigt ved meget langvarige respiratorbehandlinger, hvor man ikke  

 kan fortsætte med at have en tube ned gennem munden og ned i  

 luftrøret.
2 dage efter blev kvinden flyttet tilbage til Sygehus 1 på grund af  

 kapacitetsproblemer.
Tracheostomien blev ikke foretaget, da det lykkedes at  

 få kvinden til at klare sig med ilt på maske, således at  

 hun kunne klare sig uden respirator.
Hun var vågen, men meget  

 afkræftet på dette tidspunkt.
Klage over overflytning af patient mellem  

 flere intensivafdelinger Patientklagenævnet fandt ikke grundlag for at kritisere, at kvinden  

 blev behandlet i respirator i perioden fra den 11. til den 25. februar 1999.  

 Det var nævnets vurdering, at respiratorbehandling var nødvendig  

 i den angivne periode, såfremt kvinden skulle have mulighed for at  

 overvinde den akutte krise og overleve.
Patientklagenævnet fandt ikke anledning til at kritisere, at kvinden  

 blev overflyttet til forskellige intensivafdelinger, herunder til Sygehus 2  

 og tilbage til Sygehus 1 igen.
Det var nævnets vurdering, at de mange  

 overflytninger, der var nødvendiggjort af kapacitetsproblemer, ikke i  

 nogen betydende grad havde påvirket behandlingsforløbets  

 længde eller kvaliteten af behandlingen.
 For så vidt angår spørgsmålet om samtykke til den  

 samlede respiratorbehandling fandt Patientklagenævnet, at de  

 involverede læger ikke havde overtrådt lov om patienters  

 retsstilling i perioden fra den 15. til den 25. februar 1999.
Nævnet oplyste, at forløbet af de akutte episoder af kronisk  

 obstruktiv lungesygdom ofte er vanskelige at forudsige, og at de skøn,  

 der i denne forbindelse kan gives over varigheden af respiratorbehandlingen,  

 derfor er behæftet med en betragtelig usikkerhed.
Nævnet oplyste  

 endvidere, at i et tilfælde, som det foreliggende, hvor en patient for  

 første gang har behov for respiratorbehandling, vil tilstanden ofte  

 stabiliseres ret hurtigt, så behandlingen kan afsluttes efter kort tid.  

 Imidlertid ses det af og til, at en patient med kronisk luftvejslidelse, men  

 velfungerende kredsløb, meget længe er i stand til at kompensere  

 for luftvejslidelsen.
Når kompensationen ikke længere slår  

 til, vil luftvejslidelsen ofte være mere fremskreden end forventet, og  

 tilsvarende vil behandlingsforløbet blive mere komplekst end forudset.
Nævnet lagde ved sin afgørelse vægt på, at man  

 på baggrund af kvindens tilstand ved indledningen af  

 respiratorbehandlingen den 11. februar 1999 forventede, at denne skulle vare  

 3-4 dage.
Nævnet lagde endvidere vægt på, at kvinden i  

 perioden fra den 15. til den 25. februar 1999 var ude af stand til selv at  

 tage stilling til, om hun ville acceptere den fortsatte respiratorbehandling  

 og de iværksatte overflytninger, idet hendes almentilstand var  

 svækket, og hun blev behandlet med både beroligende og  

 smertestillende medicin.
 Ifølge lov om patienters retsstilling § 10 kan en sundhedsperson  

 indlede eller fortsætte en behandling uden samtykke fra patienten eller  

 de nærmeste pårørende, hvis patienten midlertidigt eller  

 varigt mangler evnen til at give informeret samtykke og befinder sig i en  

 situation, hvor øjeblikkelig behandling er påkrævet for  

 patientens overlevelse eller for på længere sigt at forbedre  

 patientens chance for overlevelse eller for et væsentligt bedre  

 resultat af behandlingen.
Det var nævnets vurdering, at respiratorbehandling var  

 nødvendig i den angivne periode, såfremt kvinden skulle have  

 mulighed for at overvinde den akutte krise og overleve.
På denne  

 baggrund fandt nævnet, at der var tale om en påkrævet  

 øjeblikkelig behandling af en patient, der midlertidigt manglede evnen  

 til at give informeret samtykke, og at lægerne således kunne  

 fortsætte behandlingen uden samtykke.
