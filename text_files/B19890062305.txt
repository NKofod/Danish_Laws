 I medfør af § 43, stk. 1, 2. pkt., i lov om ægteskabs indgåelse og  

 opløsning, jf. lovbekendtgørelse nr. 630 af 15. september 1986, som ændret  

 ved lov nr. 209 af 5. april 1989 fastsættes:
 § 1.  Inden der gives separation eller skilsmisse, kan  

 der, hvis begge parter ønsker det, ske mægling ved en præst.
 § 2.  Er ægtefællerne medlemmer af folkekirken, sker  

 mægling ved præsten i det sogn, hvor ægtefællerne eller en af dem bor eller  

 opholder sig.
 Stk. 2.  Tilhører ægtefællerne eller en af dem en anden  

 folkekirkelig menighed end sognemenigheden, kan mægling foretages af præsten  

 for denne anden menighed.
 § 3.  Tilhører ægtefællerne eller en af dem et  

 trossamfund uden for folkekirken, kan mægling foretages af præsten for den  

 menighed, som ægtefællerne eller en af dem tilhører.
 § 4.  §§ 1-3 finder tilsvarende anvendelse på  

 registreret partnerskab, jf. lov nr. 372 af 7. juni 1989 om registreret  

 partnerskab, § 5, stk. 1.
 § 5.  Bekendtgørelsen træder i kraft den 1. oktober  

 1989.
