 Skrivelse om, hvorvidt et medlem af et byråd, der har vedtaget en bøde for overtrædelse af færdselslovens § 118, jf. § 4, stk. 1, og § 55 a, stk. 1, er valgbar.
Resumé Valgbarhedsnævnet har fundet, at et byrådsmedlems vedtagelse af bødeforlæg for overtrædelse af færdselslovens § 118, jf. § 4, stk. 1, og § 55 a, stk. 1, på 1.500 kr., ikke medførte fortabelse af valgbarhed.
(Valgbarhedsnævnets skrivelse af 1. juli 2011 til et byråd) Ved brev af 11. maj 2011 har byrådet i X Kommune i henhold til § 101, stk. 4, i lov om kommunale og regionale valg, indberettet til Valgbarhedsnævnet, at byrådsmedlem N.N. har vedtaget et bødeforelæg for overtrædelse af færdselslovens § 118, jf. § 4, stk. 1 og § 55 a, stk. 1.
 Det fremgår af sagen, at pågældende den  har ført en personbil med en hastighed på mindst 75 km/t, selv om det ved færdselstavle er angivet, at hastigheden ikke må overstige 60 km/t og ved samme lejlighed benyttet håndholdt mobiltelefon.
 Forseelsen er straffet med en bøde på 1.500 kroner.
 I den anledning skal det meddeles, at Valgbarhedsnævnet har fundet, at den begåede handling ikke i almindeligt omdømme gør den pågældende uværdig til at være medlem af kommunale råd, jf. den kommunale og regionale valglovs § 4.
 Den pågældende må derfor anses for valgbar.
