Bilag 1 Bilag 2 Skrivelse om forskudsrefusion for 1. kvartal 2008 og løbende restafregning 4. kvartal 2007 (Til samtlige kommuner og regioner) Hermed fremsendes skemaer for forskudsanmeldelse af sociale ydelser for 1. kvartal 2008 og løbende restafregning 4. kvartal 2007, med indberetningsfrist den 12. november 2007.
 I denne forbindelse er der følgende bemærkninger knyttet til fremsendelsen:
 For Beskæftigelsesministeriets område:
Præciseringer vedr. delpension og ATP-delpension Igennem flere år har refusionsanmodningerne vedrørende delpension og ATP-delpension været misvisende i forhold til de rigtige beløb på disse 2 konti.
Som illustration kan nævnes, at den endelige restafregning for 2006 vedr.
ATP-delpension var på knap 1 mio.kr. sammenholdt med at kommunernes udgifter til ATP-bidrag for delpensionister kan opgøres til ca. 0,2 mio.kr.
Rigsrevisionen har konstateret, at de usikre refusionsforhold på delpensionsområdet ikke er tilfredsstillende.
Arbejdsdirektoratets delpensionsundersøgelse i kommunerne for februar måned 2007 viser, at der er ca. 365 delpensionister og at ca. 23 pct. heraf er med i den frivillige ATP-ordning.
Antallet af delpensionister i de enkelte kommuner i undersøgelsen er angivet i parentes (der foreligger ikke antal fra Faxe og Syddjurs):
Kommunerne anmodes om - i forbindelse med anmeldelse af forskud for 1. kvartal 2008  at verificere antallet af delpensionister i kommunen.
Kommunen skal således korrigere de fejl og mangler i refusionsanmodningerne vedr. delpension og ATP-delpension, som denne verificering af antallet af delpensionister måtte foranledige.
 Ændringer på beskæftigelsesministeriets område:
 Den 1. januar 2008 træder 2 nye løntilskudsordninger i kraft.
Det drejer sig om Løntilskud til personer i seniorjob jfr.
Lov nr. 1543 af 20. december 2006 om seniorjob.
Seniorjob er job til ældre ledige medlemmer af en arbejdsløshedskasse, som maksimalt har 5 år tilbage, før de når efterlønsalderen, og som ikke længere har dagpengeret, fordi de har opbrugt deres periode med ret til dagpenge.
Staten yder et tilskud til kommunens seniorjobs på 110.000 kr. i 2006 p/l. pr. ansat helårsperson.
Kommunen udbetaler desuden kompensation til borgere, der opfylder betingelserne for ansættelse i servicejob, men som ikke har fået ansættelse indenfor lovens nærmere angivne frister.
Jfr.
Arbejdsmarkedsstyrelsens skrivelse nr. 9296 af 13. april 2007 om opdatering af bekendtgørelse nr. 675 af 22. juni 2004 om udbetaling, regnskabsaflæggelse og revision af statsligt løntilskud til (amts)kommunale arbejdsgivere vedrørende lov om en aktiv beskæftigelsesindsats og lov om servicejob.
Særlig løntilskudsordning for personer over 55 år Her registreres udgifter til løntilskud til personer over 55 år, der er omfattet af § 2, nr. 2-3, i lov om en aktiv beskæftigelsesindsats, og som har ret til at indgå aftale med en privat arbejdsgiver og få tilbud om ansættelse med løntilskud efter § 67 a.
Staten refunderer 65 pct. af kommunens udgifter til løntilskuddet.
Der henvises til Arbejdsmarkedsstyrelsens skrivelse nr. 9158 af 28. februar 2007 Orientering om ændring af  lov om en aktiv beskæftigelsesindsats Ad nr. 15.
Beskæftigelsesministeriet skal gøre opmærksom op, at refusionsanmodningerne i 2007 for gruppering 5.58.80.001 Merudgifter til bolig under revalidering og forrevalideringmed 65 pct. statsrefusion har givet meget store kvartalsvise løbende restafregninger.
På den baggrund skal det præciseres, at grupperingen omfatter udgifter tilstøtte til nødvendige merudgifter til bolig pga. nedsat fysisk eller psykisk funktionsevne for revalidender og forrevalidender.
Jfr.
Lovbekendtgørelse nr. 1009 af 24. oktober 2005 Lov om aktiv socialpolitik. §§ 64 og 64a.
Indberetning af udgifter til flaskehalsindsatsen Kommunerne skal kvartalsvist indberette de faktiske og forventede udgifter til flaskehalsindsatsen inden for de af det regionale beskæftigelsesråd prioriterede fagområder eller stillingsbetegnelser.
 Udgifterne skal indberettes samtidig med den løbende restafregning af statsrefusion, dvs. for 4. kvartal 2007 senest 10. november 2007. Der er oprettet et særligt modul  Flaskehalsindsats  i refusionssystemet til indberetning af udgifterne til flaskehalsindsatsen.
Arbejdsmarkedsstyrelsen skal gøre opmærksom på  at alle kommuner har pligt til at indberette udgifterne til flaskehalsindsatsen,  at kommuner, der ikke har udgifter til flaskehalsindsatsen, skal indberette 0 kr., så det fremgår at kommunen har foretaget indberetning,  at udgifterne omfatter kommunens driftsudgifter til den aktive indsats for kontanthjælpsmodtagere, revalidender mv. inden for de flaskehalsområder, som fremgår af det regionale beskæftigelsesråds flaskehalsliste, og til de tilbud, som er optaget på beskæftigelsesregionens aktivitetsoversigt,  at jo mere kommunen prioriterer flaskehalsindsatsen og har udgifter hertil, jo større tilskud vil kommunen få fra den regionale flaskehalsbevilling, og  at kommuner, der ikke prioriterer flaskehalsindsatsen og ikke har udgifter hertil, vil skulle tilbagebetale det acontobeløb, der er blevet udbetalt i starten af 2007.
Indberetningen for 4. kvartal 2007 omfatter dels de faktiske udgifter i de foregående kvartaler, dvs. 1.-3. kvartal, og dels skøn for udgifterne i indeværende kvartal, dvs. 4. kvartal.
Kommuner, der ikke har indberettet eller indberettet forkert for de foregående kvartaler, kan således rette op på dette i forbindelse med indberetningen for 4. kvartal.
 De regionale beskæftigelsesråds flaskehalslister og beskæftigelsesregionernes aktivitetsoversigter kan ses på regionernes hjemmesider: www.brnordjylland.dk, www.brmidtjylland.dk, www.brsyddanmark.dk og www.brhovedstadensjaelland.dk.
Arbejdsmarkedsstyrelsen har udarbejdet en Vejledning til kommunerne om indberetning og opgørelse af udgifter omfattet af flaskehalsbevillingen, som er sendt ud til alle kommuner.
Vejledningen kan ses på Arbejdsmarkedsstyrelsens hjemmeside www.ams.dk/sw1885.asp.
Pilotjobcentrenes indberetninger Pr. 1. januar 2008 indføres en forhøjet løntilskudssats for ledige over 55 år ved løntilskudsansættelse i private virksomheder.
Ordningen administreres af staten i jobcentrene.
På samme måde som for de øvrige løntilskudsordninger skal pilotjobcentrene derfor kvartalsvist indberette hhv. forskudsanmodninger og beløb vedr. løbende restafregninger.
Der vil på denne baggrund blive gjort plads til disse indberetninger i indberetningsskemaerne i pilotjobcentermodulet i Socialministeriets refusionssystem.
Pilotjobcentrene vil modtage nærmere oplysning herom.
 Eventuelle spørgsmål kan rettes til Dorte Møller i Arbejdsmarkedsstyrelsen tlf. 35 28 83 13, e-mail dom@ams.dk.
 Ændringer på Integrationsministeriets område:
 Finansieringsreform af tilskud og refusion under integrationsloven og lov om danskuddannelse til voksne udlændinge m.fl.
 Nogle af refusions- og tilskudsordningerne under danskuddannelsesloven og integrationsloven ændres fra den 1. januar 2008 som følge af ny lovgivning: Lov om ændring af integrationsloven og lov om danskuddannelse til voksne udlændinge m.fl. (Lov nr. 104 af 7. februar 2007).
Lovændringen betyder, at kommunerne allerede fra oktober 2007 i forbindelse med hjemtagelsen af forskudsrefusion for 1. kvartal 2008, skal benytte nye tilskuds- og refusionsskemaer på www.sm.dk/refusion, som tager udgangspunkt i lovændringerne, jf.
Lov nr. 104 af 7. februar 2007.
 Ændringerne i refusions- og tilskudsordningerne som følge af den ændrede lovgivning opsummeres kort i punkterne nedenfor:
  Statsrefusionen for udgifter til introduktionsydelse og hjælp i særlige tilfælde nedsættes fra 75 pct. til 50 pct.
  Grundtilskuddet fastholdes.
 Programtilskuddene afskaffes.
I stedet indføres 50 pct. statsrefusion af kommunernes udgifter til introduktionsprogrammet inden for et rådighedsbeløb på 70.000 kr. pr. år gange antallet af udlændinge i kommunen, der modtager tilbud efter integrationslovens kapitel 4.
 Der ydes fortsat tilskud for mindreårige uledsagede asylansøgere med opholdstilladelse efter udlændingeloven.
Tilskuddet udgør 7.150 kr. pr. måned.
  Resultattilskuddet ved overgang til ordinær beskæftigelse forhøjes til 40.000 kr.
  Der indføres resultattilskud på 40.000 kr., hvis udlændingen påbegynder kompetencegivende uddannelse inden for introduktionsperioden og fortsætter uddannelsesforløbet i en sammenhængende periode på mindst 6 måneder.
  Resultattilskuddet ved bestået danskprøve forhøjes til 30.000 kr.
 Tidsrammen for hjemtagelse af resultattilskud for bestået danskprøve udvides for udlændinge, der pga. barsel, sygdom, ordinær beskæftigelse mv. tilbydes danskuddannelse efter introduktionsperiodens udløb.
Resultattilskuddet kan hjemtages, hvis udlændingen indstiller sig til prøve i dansk inden uddannelsestilbuddets ophør, dog senest 1 år efter introduktionsperiodens ophør, og herefter senest ved første prøve-termin består danskprøven.
 Ovenstående beløb er angivet i 2007-priser, og beløbene skal fra 2008 reguleres årligt efter lov om en satsreguleringsprocent.
 Lov nr. 104 medfører desuden ændrede finansieringsregler i lov om danskuddannelse for voksne udlændinge m.fl. (danskuddannelsesloven). Her bortfalder timetilskuddet, og der indføres i stedet 50 pct. refusion for kommunens udgifter til danskuddannelse for de kursister, der ikke er omfattet af integrationsloven.
Som følge af de omfattende lovændringer på integrations- og danskuddannelsesområdet er Integrationsministeriet i samarbejde med de øvrige ministerier omfattet af Regnskabsbekendtgørelsen (Bekendtgørelse nr. 1391 af 12. december 2006) i gang med at udarbejde en ny version af denne.
Desuden arbejdes der i Integrationsministeriet på en ny version af Integrationsministeriets vejledning fra juni 2004: »Integration og repatriering  Vejledning om finansieringen af kommunernes indsats«.
 Den nye regnskabsbekendtgørelse og den nye version af vejledningen forventes at være klar den 1. november 2007.
Kommunerne opfordres til at benytte sig af de hjælpetekster, der er tilknyttet de enkelte felter i tilskuds- og refusionsskemaerne på www.sm.dk/refusion.
Herudover kan kommunerne finde oplysninger i kontoteksten i Indenrigs- og Sundhedsministeriets nye kommunale kontoplan.
Endelig kan kommunerne kontakte Integrationsministeriet, med eventuelle spørgsmål.
Ved spørgsmål til Integrationsministeriet bedes kommunerne benytte følgende kontaktpersoner:
Line Møller Hansen: tlf. 33 92 29 26, e-mail: lma@inm.dk Agnete Mathiesen: tlf. 33 92 37 16, e-mail: ath@inm.dk Thomas Hansen: tlf. 33 95 41 06, e-mail: thh@inm.dk For Ministeriet for Familie- og Forbrugeranliggender:
Regelgrundlag Regelgrundlaget for udbetaling af dagpenge ved fødsel og barsel samt pasning af syge børn er lov om ret til orlov og dagpenge ved barsel (barselloven), jf.
Lov nr. 566 af 9. juni 2006.
Regelgrundlaget for udbetaling af orlovsydelse ved børnepasningsorlov er lov om børnepasningsorlov, jf.
Lovbekendtgørelse nr. 193 af 23. marts 2004.
Regelgrundlaget for udbetaling af børnetilskud og børnebidrag er lov om børnetilskud og forskudsvis udbetaling af børnebidrag, jf.
Lov bekendtgørelse nr. 909 af 3. september 2004.
 Eventuelle spørgsmål vedr. barsel og orlovsydelser kan rettes til Marie Hindhede på tlf. 33 95 13 40, e-mail mahi@minff.dk, spørgsmål vedr. børnetilskud og børnebidrag kan rettes til Lars Hornung Bahn på tlf. 33 95 13 94, e-mail lhba@minff.dk.
 Igen bemærkninger på Socialministeriets område:
 Eventuelle spørgsmål kan rettes til Jens Morten Vig, 33 92 47 00, jmv@sm.dk. eller Susan Therkelsen, 33 92 47 38, refusion@sm.dk.
Socialministeriet, den 25. oktober 2007 Med venlig hilsenJens Morten Vig Bilag 1 Socialministeriet *) Beløb overført fra skema vedr. den løbende restafregning _____________________________________ den ________________________ ________________________________________________________________ (underskrift) ­____________________________________________________ ___________________________ (kontaktperson) 1)(telefon) Af hensyn til evt. telefoniske forespørgsler fra Socialministeriet, anmodes kommunen om at anføre navnet på en person, der har kendskab til refusionsområdet.
 Skal indeholde seneste vedtagne budget inkl. eventuelle tillægsbevillinger.
 Der skal her desuden anmodes om tilskud til aftaler om voksenlærlinge indgået før 1. juli 2003 og som stadig løber.
Der er her tale om statslige tilskud, der skal registreres under dranst (opgjort på baggrund af antal tilskudsberettigede timer) Der skal her desuden anmodes om tilskud til aftaler om jobtræning og puljejob indgået før 1. juli 2003 og som stadig løber.
 Tilbagebetalinger af helbredstillæg efter § 14 a og af personlige tillæg efter § 14, stk. 1 ydet med 50 pct. refusion skal modregnes på de respektive konti.
Tilbagebetalinger af varmetillæg skal modregnes på kontoen Tilbagebetalinger af børnetilskud til uddannelsessøgende modregnes på kontoen.
Bilag 2 Socialministeriet *) Beløb overført fra skema vedr. den løbende restafregning _____________________________________ den ________________________ ________________________________________________________________ (underskrift) ­____________________________________________________ ___________________________ (kontaktperson) 1)(telefon) Af hensyn til evt. telefoniske forespørgsler fra Socialministeriet, anmodes kommunen om at anføre navnet på en person, der har kendskab til refusionsområdet Skal indeholde seneste vedtagne budget inkl. eventuelle tillægsbevillinger.
Der skal her desuden anmodes om tilskud til aftaler om voksenlærlinge indgået før 1. juli 2003 og som stadig løber Der er her tale om statslige tilskud, der skal registreres under dranst 2 (opgjort på baggrund af antal tilskudsberetttigede timer).
 Der skal her desuden anmodes om tilskud til aftaler om jobtræning og puljejob indgået før 1. juli 2003 og som stadig løber.
 Tilbagebetalinger af helbredstillæg efter § 14 a og af personlige tillæg efter § 14, stk. 1 ydet med 50 pct. refusion skal modregnes på de respektive konti.
 Tilbagebetalinger af varmetillæg skal modregnes på kontoen.
 Tilbagebetalinger af børnetilskud til uddannelsessøggende modreges på kontoen.
