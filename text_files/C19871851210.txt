 Efter skattekontrollovens § 7 B har registreringspligtige fonde og  

 foreninger pligt til uopfordret at give skattemyndighederne oplysning om alle  

 uddelinger, der er foretaget i løbet af et kalenderår.
 Ved bekendtgørelse af 29. september 1987 om oplysningpligt efter  

 skattekontrollovens § 7 og § 7 B er det i § 4 bestemt, at oplysningspligten  

 efter § 7 B ikke omfatter skattefri uddelinger.
 Denne bestemmelse er indført for at sikre, at oplysning ikke skal gives  

 til skattemyndighederne om uddelingens størrelse for hver enkelt modtager med  

 angivelse af navn, adresse og CPR-nr. eller SE-nr., når uddelingen er  

 skattefri.
 Begrundelsen herfor er, at regeringen snarest muligt i folketingssamlingen  

 1987/88 vil fremsætte et lovforslag om at gøre visse mindre, sociale uddeling  

 skattefri.
 Ved lempelsen af oplysningspligten er det således sikret, at der ikke er  

 oplysningspligt for skattefri uddelinger foretaget i 1987 og fremover.
 Lempelsen af oplysningspligten for mindre, sociale uddelinger er  

 imidlertid afhængig af, at de pågældende uddelinger særskilt fritages for  

 skattepligt ved vedtagelsen af ovennævnte lovforslag.
