Skriftlig fremsættelse (24. februar 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om midlertidig, kontraktbetinget driftsstøtte til bygning af  

 visse skibstyper (Forlængelse af loven) (Lovforslag nr.
L 48).
Formålet med lovforslaget er at forlænge muligheden for at  

 yde støtte på 6 pct. til skibsbygning.
Derved får danske værfter lige  

 konkurrencevilkår i forhold til de EU-lande, som Danmark konkurrer med.  

 Spanien, Frankrig, Italien, Holland og Tyskland har udnyttet muligheden i  

 EUs  

 forordning for at forlænge støtten frem til den 31. marts 2005. Det  

 forventes,  

 at støtten kan medvirke til at sikre bygning af et antal skibe på de danske  

 værfter og dermed fastholde beskæftigelsen i den danske værftsindustri.
Baggrunden for skibsværftsstøtten er, at EUs ministerråd i  

 2002 vedtog en forordning, som gav medlemsstaterne mulighed for at yde støtte  

 på 6 pct. til bygning af visse skibstyper frem til den 31. marts 2004.  

 Forordningen blev af EU Kommissionen lanceret som modtræk til Sydkorea  

 samtidig  

 med, at EU indledte en klagesag i WTO mod Sydkorea med påstand om unfair  

 konkurrence inden for skibsbygning.
Den 11. marts 2004 vedtog EUs  

 ministerråd  

 at forlænge ordningen indtil 31. marts 2005, fordi klagesagen i WTO først  

 forventedes afsluttet i 2005.
Til den gældende driftsstøtteordning var der på finansloven  

 for årene 2003 og 2004 afsat en støtteramme på højst 575 mio. kr., hvor  

 statens  

 andel udgjorde 325 mio. kr., og hvor Danmarks Skibskreditfond bidrog med 250  

 mio. kr.
Forlængelsen forventes at indebære en statslig merudgift i 2005 på  

 op  

 til 460 mio. kr.  

 Finansieringen  

 forventes at blive tilvejebragt ved aflejrede støttemidler i Danmarks  

 Skibskreditfond, som i forbindelse med modernisering af Danmarks  

 Skibskreditfond betales til staten i henhold til aftale herom af 17. januar  

 2005 mellem økonomi- og erhvervsministeren, Danmarks Skibskreditfond og  

 Danmarks Nationalbank.
Aktstykke om etablering af en tilsagnsramme vil blive  

 forelagt  

 Folketingets Finansudvalg.
 Forslaget indeholder alene en tidsmæssig forlængelse for  

 fristen til at søge støtte og omfatter kontrakter, som indgås inden den 31.  

 marts 2005. Der sker således ingen ændringer i administrationen af ordningen.
Forslaget skal notificeres hos Europa-Kommissionen.
Det  

 foreslås, at loven sættes i kraft, når Kommissionens godkendelse foreligger,  

 og  

 senest den 31. marts 2005.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 hurtige  

 og velvillige behandling.
