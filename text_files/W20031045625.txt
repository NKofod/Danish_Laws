Klage  

 over manglende konstatering af svulst i endetarmen Patientklagenævnet fandt grundlag for at kritisere den  

 praktiserende læge og lagde herved vægt på, at undersøgelsen i from af  

 rektoskopi havde været ufuldstændig, da undersøgelsen måtte afbrydes 13 cm op  

 på grund af smerter.
Nævnet fandt således, at lægen burde have taget skridt  

 til  

 yderligere undersøgelser for at sikre, at der ikke var noget som blev  

 overset,  

 idet der forelå nyopståede tarmsymptomer over en kortere periode hos en  

 48-årig  

 mand.
Nævnet oplyste i den forbindelse, at det i gældende  

 retningslinjer for tidlig diagnostik af tyktarmskræft fremgår, at  

 irritabel  

 tyktarm er en udelukkelsesdiagnose, som ikke kan benyttes, før man har  

 udelukket en kræftlidelse i mavetarmsystemet.
Der skal således i henhold til  

 retningslinjerne foretages diagnostisk udredning hos patienter, der er over  

 ca.  

 40 år med nyopståede mavetarmgener.
Hos 75 % af patienter med tyktarms- og  

 endetarmskræft er afføringsforandringer et tidligt symptom.
For så vidt angik de øvrige konsultationer fandt nævnet  

 ikke grundlag for at kritisere den praktiserende læge.
Nævnet fandt dog, at  

 det  

 ville have været hensigtsmæssigt, om lægen ved den anden konsultation havde  

 foretaget en føleundersøgelse af endetarmen.
Nævnet lagde vægt på, at en  

 føleundersøgelse  

 nemt og hurtigt ville kunne afsløre en eventuel svulst i den nederste del af  

 tarmen.
