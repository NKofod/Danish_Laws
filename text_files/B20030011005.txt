Bekendtgørelse om tilskud til maritime  

 uddannelsesinstitutioner I medfør af §§ 8 og 10 i lov nr. 226 af 22. april 2002 om maritime  

 uddannelser fastsættes:
Generelt § 1. Denne bekendtgørelse finder anvendelse  

 på uddannelsesinstitutioner, som er godkendt i henhold til § 4 i lov om  

 maritime uddannelser, og som modtager tilskud, hvis Søfartsstyrelsen  

 vurderer, at der er behov for den pågældende undervisning, jf.  

 lovens § 5 og § 6.
 Stk. 2. Institutionernes vedtægter skal være  

 godkendt af Søfartsstyrelsen.
Stk. 3. Institutionernes vedtægter kan være  

 godkendt under et andet ministerium end Økonomi- og  

 Erhvervsministeriet, hvis hovedvægten i institutionens aktivitet er  

 under tilsyn i medfør af anden lovgivning end lov om maritime  

 uddannelser.
Søfartsstyrelsen kan for disse institutioner fravige  

 bestemmelserne i § 2 og § 5, stk. 2 og 3.
 § 2. Institutionerne skal anvende det  

 elevadministrationssystem, som anvendes af Søfartsstyrelsen.
 § 3. Forvaltningslovens regler om inhabilitet  

 anvendes på bestyrelsens og den daglige leders beslutninger.
 § 4. Anlægsaktiver m.v., der er anskaffet  

 med statstilskud i henhold til lov om maritime uddannelser, må ikke  

 uden Søfartsstyrelsens godkendelse afhændes, pantsættes,  

 belånes eller anvendes til andet end det ved anskaffelsen forudsatte  

 formål.
 § 5. For institutioner, hvortil der ydes tilskud  

 efter §5 i lov om maritime uddannelser, gælder reglerne i stk. 2 til  

 4:
Stk. 2. Institutionerne, bortset fra skoleskibe, er  

 omfattet af statens selvforsikringsordning, jf.
Finansministeriets  

 cirkulære om statens selvforsikringsordning.
 Stk. 3. Institutionerne skal for det ansatte personale  

 følge de af Finansministeriet aftalte eller fastsatte bestemmelser om  

 løn- og ansættelsesvilkår, herunder pensionsforhold.
 Stk. 4. Institutionerne skal følge reglerne om  

 ligebehandling af tilbud ved offentlig indkøbsvirksomhed, herunder  

 EUs udbudsregler og Finansministeriets cirkulære om udbud og  

 udlicitering af statslige drifts- og anlægsopgaver.
Tilskud § 6. Institutionerne disponerer inden for deres  

 formål anvendelsen af de statslige tilskud og øvrige  

 indtægter.
 Stk. 2. Søfartsstyrelsen kan betinge  

 udbetaling af tilskud til en uddannelse af, at institutionen  

 gennemfører de uddannelsesforløb og kurser, som er  

 nødvendige eller obligatoriske for gennemførelse af en  

 uddannelse eller for varetagelse af de hverv, som uddannelsen kvalificerer  

 til.
 § 7. Institutionerne foretager følgende  

 indberetninger af studieaktivitet, optagelsestal og kvalitetsindeks for  

 opfyldelse af resultatmål:
 1)	1. november: Studenterårsværk for næste  

 finansår.
 2)	15. marts: Studenterårsværk for finansåret pr. 1.  

 marts.
 3)	1. oktober: Studenterårsværk pr. 1. marts og 15.  

 september.
 4)	15. januar: Optagelsestal for forårssemestret.
 5)	15. august: Optagelsestal for efterårssemestret.
 6)	15. februar: Kvalitetsindeks for sidste finansår.
 Stk. 2. Indberetninger af studieaktivitet og de på  

 finansloven fastsatte takster danner grundlag for udbetaling af a conto  

 tilskud og regulering af a conto tilskud.
 Stk. 3. Grundtilskud betales for hvert finansår  

 forud.
 Stk. 4. Taxametertilskud udbetales a conto  

 månedsvist forud.
 Stk. 5. For fiskeriskoler fastsætter  

 Søfartsstyrelsen retningslinier for indberetning af studieaktivitet  

 samt beregning og udbetaling af tilskud inden for den fastsatte ramme  

 på de årlige finanslove.
 Stk. 6. Et studenterårsværk opgøres  

 som én fuldtidsstuderende inden for den normerede studietid i 40 uger,  

 jf. dog stk. 7.
 Stk. 7. For uddannelser, hvor teoridelen er normeret til  

 3 semestre eller mere, kan en studerende, der overskrider den normerede  

 studietid, udløse ekstra tilskud svarende til højest 1  

 semester.
 Stk. 8. Studenterårsværk opgøres pr.  

 1. marts og 15. september, jf. dog stk. 9.
 Stk. 9. For studieforløb og kurser op til 6  

 måneders varighed opgøres studenterårsværk pr. uge.  

 Tælledagen er sidste hverdag.
Stk. 10. Institutionerne registrerer kvalitet i  

 uddannelsen i form af et kvalitetsindeks.
Parametre og resultatmål for  

 kvalitetsindekset meddeles den enkelte institution efter retningslinier  

 fastsat af Søfartsstyrelsen.
 § 8. Der ydes ikke tilskud til studerende, som er  

 forsikrede eller ikke-forsikrede ledige med handlings- eller  

 uddannelsesplan.
 § 9. Søfartsstyrelsen kan på grundlag  

 af særlig bevilling på finansloven yde tilskud til udviklings- og  

 forsøgsvirksomhed i henhold til lov om maritime uddannelser § 5, stk.  

 2, efter indgåelse af kontrakt herom.
 § 10. Regulering af tilskud kan efter  

 Søfartsstyrelsens bestemmelse foretages ved regulering af tilskud i  

 efterfølgende finansår, jf. lov om maritime uddannelser §  

 7.
Regnskab og revision § 11. Institutionernes regnskabsår er  

 finansåret.
Ved finansårets afslutning udarbejdes et  

 årsregnskab, omfattende årsberetning, resultatopgørelse og  

 balance.
Regnskabet aflægges i henhold til årsregnskabsloven, jf.  

 dog § 12 om revision.
 Stk. 2. Institutionerne skal følge  

 Søfartsstyrelsens retningslinier om opstilling af årsregnskaber,  

 herunder udarbejde særskilt resultatopgørelse for institutionens  

 forretningsmæssige aktiviteter.
 Stk. 3. Senest 6 måneder efter regnskabsårets  

 afslutning indsender institutionerne årsregnskabet til  

 Søfartsstyrelsen.
Stk. 4. Institutionerne skal udarbejde en  

 institutionsinstruks efter de af Finansministeriet til enhver tid fastsatte  

 regler herfor.
Instruksen skal godkendes af Søfartsstyrelsen.
 § 12. Institutionernes regnskab revideres af  

 rigsrevisor i henhold til § 2 i lov om revision af statens regnskaber  

 m.m.
Ikrafttræden og ophævelsesbestemmelser §13 Bekendtgørelsen træder i kraft den 1. marts  

 2003.
 Stk. 2. §§ 4-12 og § 13, stk. 1-3, i  

 bekendtgørelse nr. 217 af 29. marts 2000 om godkendelse af og  

 statstilskud til private søfartsskoler, skipperskoler og  

 fiskeriskoler, som ændret ved bekendtgørelse nr. 1104 af 13.  

 december 2000, ophæves.
