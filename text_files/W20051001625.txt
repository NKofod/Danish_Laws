Afslag  

 på refusion til en arbejdsgiver, da medarbejderen ikke havde lidt et  

 indtægtstab på kursusdagen, som fandt sted på en fridag Ankenævnet har behandlet Deres klage om afslag på refusion  

 vedrørende weekendarbejder YYYYY på møde den 14. december 2005.
Nævnet traf denne AFGØRELSE XXX er ikke berettiget til refusion i forbindelse med Ys  

 deltagelse i AMU-kurset Ergonomi i forhold til ufaglærte og faglærte i  

 job  

 afholdt den 13. maj 2005.
BEGRUNDELSE Ankenævnet har ved afslaget på refusion vedrørende  

 VEU-godtgørelse lagt vægt på, at en arbejdsgiver efter reglerne alene har en  

 afledet ret.
Hvor virksomheden udbetaler løn til en ansat indtræder  

 virksomheden i medarbejderens ret til VEU-godtgørelsen.
Dette forudsætter  

 dog,  

 at lønmodtageren selv ville have ret til VEU-godtgørelsen, herunder ville  

 have  

 lidt et indtægtstab under kursusdeltagelsen.
Da Y alene arbejder i weekender og har fri på hverdage, ville han  

 ikke selv kunne have opnået ret til VEU-godtgørelse for fredag den 13. maj  

 2005, hvor han ikke skulle arbejde.
Da har trods kursusdeltagelsen har kunnet  

 passe sit arbejde i fuldt omfang og til sædvanlig løn har han ikke lidt et  

 indtægtstab  

 denne dag.
 Det forhold at XXXX udbetalte løn på kursusdagen ændrer ikke på  

 det faktum, at Y ikke skulle have været på arbejde den 13. maj 2005, hvorfor  

 han ikke kan anses for at have tabt arbejdsfortjeneste for denne dag i  

 forbindelse med kursusdeltagelsen.
 Da Y således ikke opfylder betingelserne for at få VEU-godtgørelse  

 XXXX, som alene har en fra lønmodtageren afledet ret, heller ikke ret til  

 ydelsen.
 Ankenævnet henviser til §§ 4 og 9 i lov om godtgørelse ved  

 deltagelse i erhvervsrettet voksen- og efteruddannelse, jf. lovbekendtgørelse  

 nr. 106 af 18. februar 2004 og § 14 i bekendtgørelse nr. 1481 af 23.  

 december 2004 om godtgørelse ved deltagelse i erhvervsrettet voksen- og  

 efteruddannelse (VEU).
 Ankenævnet tiltræder således a-kassens afgørelse af 11. maj 2005.
På ankenævnets vegne Sign.
 De kan læse om afgørelsens faktiske og retlige grundlag  

 på de følgende sider.
Kopi til:  

  

 A-kasse 1. Sagsforløb Ysøgte i maj 2005 om VEU-godtgørelse under  

 deltagelse i AMU-kurset Ergonomi i forhold til ufaglærte og faglærte i  

 job  

 afholdt fredag den 13. maj 2005.
 Ifølge ansøgningsskemaet arbejder Y 24 timer ugentlig, således 12  

 timer lørdag og 12 timer søndag.
 Arbejdsgiver XXX, som har udbetalt Y løn for den 13. maj 2005, har  

 søgt om refusion for lønudgifter.
2. Arbejdsløshedskassens  

 afgørelse A-kassen traf den 11. maj 2005 denne afgørelse:
  Vedr.: Afslag på refusion af VEU-godtgørelse for kursusdeltagelse  

 fredag den 13. maj 2005.
 Vi har modtaget ansøgning om godtgørelse for tab af  

 indtægt eller arbejdsmulighed for Deres medarbejders deltagelse på Ergonomi  

 i.f.t. ufaglærte og faglærte job i perioden den 13. maj 2005.
Der er i ansøgningen oplyst, at medlemmets faste arbejdstid er fra  

 lørdag til søndag.
Det er derfor vores opfattelse, at der ikke foreligger tab  

 for fredag den 13. maj 2005, da kursusdeltagelsen denne dato er sket på  

 medlemmets normale fridag.
Afslaget sker med henvisning til Undervisningsministeriets  

 bekendtgørelse nr. 1481 af 23. december 2004, og er ligeledes oplyst i  

 vejledningen på ansøgningens bagside. 3. Klagen  

 til ankenævnet   

  

 Anke af afslag på VEU-godtgørelse vedr.  

 ergonomi-kursus fredag den 13. maj 2005 Vi har modtaget afslag på refusion for to af vore weekendarbejdere  

 Y og Z.
 Vi mener at vi er berettigede til refusion, da vi beder  

 medarbejderne møde på arbejde ekstraordinært fredag den 13. for at deltage i  

 ovennævnte kursus.
Vi udbetaler normal timeløn for arbejde på daghold for de timer  

 kurset varer. 4. A-kassens  

 bemærkninger til klagen A-kassen har i oversendelsesbrev af 27. maj 2005  

 oplyst, at kassen har anmodet om medarbejdernes arbejdsplan for weekenden før  

 og efter kurset, men har ikke modtaget svar.
5. Nyt  

 efter klagen Sekretariatet for Arbejdsmarkedets Ankenævn har i brev af 9. november  

 2005 anmodet arbejdsgiver XXX redegøre for pågældende arbejdsforhold,  

 herunder fremsende eventuelle vagtplaner.
Bogense Plast A/S har i brev  

 af 16. november 2005 oplyst, at de pågældende medarbejdere udelukkende  

 arbejder  

 på weekendholdet.
Weekendarbejdet er aftalt i henhold til Industriens  

 overenskomst § 10, og aflønningen sker med grundløn ifølge lokalaftale,  

 samt tillæg efter § 13, stk. 5 i overenskomsten.
De pågældende  

 medarbejdere har ikke fået kompenserende fridag som følge  

  

 af kursusdeltagelsen og de  

 er ikke tilmeldt Arbejdsformidlingen.
6. Regler Bekendtgørelse  

 nr. 106 af 18. februar 2004 af lov om godtgørelse ved deltagelse i  

 erhvervsrettet  

 voksen- og efteruddannelse:
Kapitel 2 Godtgørelse § 4.  

  

 Under deltagelse i uddannelse, der er  

 omfattet af § 3, kan beskæftigede lønmodtagere, selvstændige  

 erhvervsdrivende og ledige med ret til selvvalgt uddannelse, jf. § 2,  

 stk. 1, nr. 3, opnå godtgørelse for tab af indtægt eller arbejdsmulighed  

 som følge af deres deltagelse, jf. dog stk. 2.
 Stk. 6.  

  

 Undervisningsministeren  

 kan fastsætte nærmere regler om godtgørelse.
 § 9.  

  

 For  

 beskæftigede lønmodtagere kan godtgørelse i henhold til §§ 4 og 5  

 udbetales til arbejdsgiveren i tilfælde, hvor der er truffet aftale om, at  

 arbejdsgiveren fortsætter med at udbetale sædvanlig løn under uddannelsen.  

 Beløbet svarer til den godtgørelse, som en deltager kunne have fået udbetalt  

 efter §§ 4 og 5. Beløbet kan dog højst udgøre et beløb, der svarer til  

 arbejdsgiverens  

 lønudgifter til en deltager under dennes uddannelse.
 Bekendtgørelse nr. 1481 af 23. december  

 2004 om godtgørelse ved deltagelse i erhvervsrettet voksen- og  

 efteruddannelse  

 (VEU):
 .
Kapitel 6 Refusion til arbejdsgiver § 14.  

  

 Arbejdsgivere,  

 der efter aftale med deltageren udbetaler sædvanlig løn under uddannelsen,  

 har  

 ret til refusion.
Refusionen svarer til den godtgørelse, som deltageren ville  

 have været berettiget til efter kapitlerne 3, 4 og 5. Refusionen kan dog ikke  

 være højere end den løn, arbejdsgiveren udbetaler under uddannelsen.
 Stk. 2.  

  

 Hvis  

 godtgørelsen er højere end lønnen, udbetales forskellen til deltageren.
 Stk. 3.  

  

 Arbejdsgivere,  

 der udbetaler løn for fuld arbejdstid til deltagere, der ellers er  

 deltidsbeskæftigede,  

 har ret til refusion efter stk. 1 og 2.
