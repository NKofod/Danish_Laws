 I henhold til § 84, stk. 1, § 85, stk. 1, og§ 118, stk. 3, i færdselslov  

 nr. 287 af 10. juni 1976 fastsættes:
 Køretøjets bredde.
 § 1.  Et køretøj må hverken i belæsset eller ubelæsset  

 stand have en bredde, der overstiger 2,5 m, jfr. dog § 2.
Stk. 2.  Påhængskøretøj til bil må endvidere ikke have  

 en bredde, der overstiger den trækkende bils bredde med mere end 100 mm i  

 hver side.
For campingvogn gælder 1. pkt. dog kun, når campingvognen har en  

 bredde, der overstiger 2,1 m.
§ 2.  Ved kørsel med løst læsset hø, halm eller  

 utærsket sæd samt med redskab til landbrugs- eller vejarbejde kan bredden  

 overstige 2,5 m.
Bredden må dog kun overstige 3,3 m, såfremt der køres mellem  

 mark og avlsgård, mellem ejendomme, der har redskabet i fælleseje, eller  

 mellem en maskinstation og dennes kunder.
Politiet kan forbyde den i 1. og 2.  

 pkt. nævnte kørsel, når særlige forhold taler derfor.
 § 3.  Bredden af et køretøj eller læs måles over de  

 længst udragende dele, idet der dog bortses fra førerspejle og  

 sideblinklygter.
§ 4.  Ved kørsel med bredt køretøj eller læs på smal  

 vej skal der udvises særlig forsigtighed og agtpågivenhed over for den øvrige  

 færdsel.
Det bredere køretøj skal om nødvendigt standse så langt til højre  

 som muligt og lade andre køretøjer passere.
 Stk. 2.  Ved kørsel med redskab, hvis bredde overstiger  

 2,5 m, jfr. § 2, skal der på den del af redskabet, der er nærmest vejmidten,  

 anbringes en tydelig afmærkning op til 1 meters højde, såfremt denne del af  

 redskabet har en højde på mindre end 1 m.
§ 5.  Politiet kan tillade overskridelse af  

 bestemmelserne om største bredde, når den pågældende transport ikke med  

 rimelighed vil kunne kræves gennemført på anden måde.
Politiets tilladelse  

 skal medbringes under kørslen.
 Køretøjets længde.
 § 6.  Et motordrevet køretøj må hverken i belæsset  

 eller ubelæsset stand have en længde, der overstiger 12 m.
 Stk. 2.  Politiet kan tillade kørsel med lastbil, hvis  

 længde i belæsset stand ikke overstiger 15 m.
 § 7.  Et vogntog bestående af en bil med sættevogn må  

 hverken i belæsset eller ubelæsset stand have en længde, der overstiger 15,5  

 m.
Stk. 2.  Elektroinstallatørfirmaer kan på bil med  

 sættevogn lade transportere ledningsmaster af en sådan længde, at vogntoget i  

 belæsset stand har en længde på indtil 22 m.
Overstiger længden 20 m, skal  

 føreren af køretøjet ledsages af en person, der ved vanskelige passager skal  

 bistå føreren af køretøjet og advare andre trafikanter.
 Stk. 3.  Politiet kan tillade kørsel med bil med  

 sættevogn til transport af langjern, træstammer og byggeelementer, hvis  

 længde medfører, at vogntogets samlede længde i belæsset stand overstiger  

 15,5 m, såfremt vogntoget er udstyret med udtrækkelig sættevognsaksel.
 § 8.  Et vogntog bestående af et motordrevet køretøj  

 med påhængsvogn eller påhængsredskab må hverken i belæsset eller ubelæsset  

 stand have en længde, der overstiger 18 m.
 Stk. 2.  Elektroinstallatørfirmaer kan på motordrevet  

 køretøj med påhængsvogn lade transportere ledningsmaster af en sådan længde,  

 at vogntoget i belæsset stand har en længde på indtil 22 m. § 7. stk. 2, 2.  

 pkt., finder tilsvarende anvendelse.
 § 9.  Længden af et køretøj eller vogntog måles over  

 de dele, der rager længst fremefter og bagud, ved sammenkoblede køretøjer  

 under fuld udstrækning af koblingen.
Stk. 2.  Afstanden mellem bagkant af trækkende bil og  

 forkant af lad eller opbygning på påhængsvogn eller registreringspligtig  

 påhængsredskab må ikke overstige 2 m. 10. Politiet kan tillade overskridelse  

 af bestemmelserne om største længde, når den pågældende transport ikke med  

 rimelighed vil kunne kræves gennemført på anden måde.
Politiets tilladelse  

 skal medbringes under kørslen.
 Køretøjets højde.
 § 11.  Et køretøj må hverken i belæsset eller  

 ubelæsset stand have større højde end 4 m.
 Stk. 2.  Uanset køretøjets højde har føreren efter  

 færdselslovens § 84, stk. 2, pligt til ved kørsel under viadukter, ledninger  

 og lignende at sikre sig, at passagen kan foretages uden fare eller ulempe.
 § 12.  Højden måles lodret fra plan vejbane til den  

 del, der rager højst op.
§ 13.  Politiet kan tillade overskridelse af  

 bestemmelserne om største højde, når den pågældende transport ikke med  

 rimelighed vil kunne kræves gennemført på anden måde.
Politiets tilladelse  

 skal medbringes under kørslen.
 Køretøjets akseltryk.
 § 14.  Motordrevet køretøj med hjul, der er forsynet  

 med luftgummiringe, eller dertil koblet køretøj, hvis hjul er forsynet med  

 luftgummiringe, må hverken i belæsset eller ubelæsset stand køre på vej,  

 såfremt det tryk, der overføres til vejen fra hjulene på en aksel  

 (akseltrykket), overstiger 10.000 kg.
Stk. 2.  For 2 aksler, hvis indbyrdes afstand er større  

 end eller lig med 1,0 m, men mindre end 2,0 m, må det samlede akseltryk ikke  

 overstige 16.000 kg.
For den enkelte af 2 aksler, hvis indbyrdes afstand er  

 mindre end 1,3 m, må akseltrykket dog ikke overstige 8.000 kg.
Stk. 3.  For den enkelte af 3 aksler, hvor afstanden  

 mellem 1. og 2. samt 2. og 3. aksel er mindre end 2,0 m, må akseltrykket  

 heller ikke overstige 8.000 kg.
Såfremt een af disse afstande er mindre end  

 1,3 m, må det samlede akseltryk dog ikke overstige 22.000 kg.
Stk. 4.  For sættevogn må det samlede akseltryk ikke  

 overstige 24.000 kg.
Trækkes sættevognen af en bil med en tilladt totalvægt  

 på over 3.500 kg, må det samlede akseltryk dog ikke være større end 1,5 gange  

 den trækkende bils tilladte totalvægt.
 Stk. 5.  Ved beregningen af akseltrykket anses aksler,  

 hvis indbyrdes afstand er mindre end 1,0 m, som een aksel.
 § 15.  Køretøjer, der er forsynet med glatte ringe  

 (valser), må hverken i belæsset eller i ubelæsset stand køre på vej, såfremt  

 trykket på berøringsfladen mellem hjul og vejbane overstiger 10 kg pr. mm af  

 berøringsfladens bredde.
 Stk. 2.  Er ringenes yderdiametre mindre end 500 mm,  

 nedsættes det tilladte tryk efter forholdet mellem ringenes faktiske diameter  

 og en ringdiameter på 500 mm.
 § 16.  For køretøjer, der helt eller delvis er  

 forsynet med bælter eller lignende (larvefødder), må trykket på en løberulle  

 ikke overstige 1.500 kg.
 Stk. 2.  Er bæltets bredde mindre end 350 mm, nedsættes  

 det tilladte tryk efter forholdet mellem bæltets faktiske bredde og en bredde  

 på 350 mm.
 § 17.  Et registreret eller godkendt køretøj må  

 iøvrigt aldrig belastes til større akseltryk, end det er registreret eller  

 godkendt til.
§ 18.  Efter færdselslovens § 85, stk. 2, kan politiet  

 efter forhandling med vedkommende vej- eller brobestyrelse tillade fravigelse  

 af reglerne om største tilladte akseltryk, såfremt den pågældende transport  

 ikke med rimelighed vil kunne kræves gennemførtpå anden måde.
Politiets  

 tilladelse skal medbringes under kørslen.
 § 19.  Politiet kan endvidere efter forhandling med de  

 i § 18 nævnte myndigheder tillade redningskorps og lignende at fravige  

 reglerne om største tilladte akseltryk ved fjernelse af havarerede køretøjer.
 Køretøjets totalvægt.
 § 20.  Køretøj med hjul, der er forsynet med  

 luftgummiringe, må hverken i belæsset eller ubelæsset stand køre på vej,  

 såfremt køretøjets faktiske totalvægt overstiger summen af de akseltryk, der  

 er tilladt for køretøjet, jfr. dog stk. 2 og 3.
 Stk. 2.  Den faktiske totalvægt må ikke overstige:
Stk. 3.  Stk. 1 gælder ikke for sættevogne.
For sådanne  

 køretøjer anvendes alene reglerne om akseltryk samt reglerne om faktisk  

 totalvægt for vogntog.
 Stk. 4.  Ved beregningen af totalvægten anses 2 aksler,  

 hvis indbyrdes afstand er mindre end 1,0 m, som en aksel.
 § 21.  For påhængskøretøjer, der trækkes af en bil med  

 en tilladt totalvægt på ikke over 3.500 kg, må den tilladte totalvægt ikke  

 overstige:
 Stk. 2.  Af hele vogntogets tilladte totalvægt skal  

 mindst 20 pct. hvile på bilens drivhjul.
 § 22.  For påhængsvogn eller registreret  

 påhængsredskab, der trækkes af en bil med en tilladt totalvægt på over 3.500  

 kg. må den tilladte totalvægt ikke overstige 1,5 gange den trækkende bils  

 tilladte totalvægt.
 Stk. 2.  Af hele vogntogets tilladte totalvægt skal  

 mindst 20 pct. hvile på bilens drivhjul.
 § 23.  Af den tilladte totalvægt for et vogntog  

 bestående af en bil med sættevogn skal mindst 20 pct. hvile på bilens  

 drivhjul.
 § 24.  I vogntog, der trækkes af registreringspligtig  

 traktor, skal mindst 20 pct. af vogntogets faktiske totalvægt falde på  

 traktorens drivhjul.
Stk. 2.  Af vogntogets faktiske totalvægt skal endvidere  

 mindst 50 pct. falde på de bremsende hjul.
Hjulene skal enten høre til  

 traktoren, traktoren og det første påhængskøretøj eller traktoren og begge  

 påhængskøretøjer.
 Stk. 3.  Stk. 1 og 2 gælder ikke for vogntog med  

 ikke-registrerede påhængsredskaber.
 § 25.  For påhængsvogne, der trækkes af en  

 ikke-registreringspligtig traktor, må påhængsvognenes samlede faktiske  

 totalvægt ikke overstige 3 gange traktorens faktiske totalvægt, såfremt ingen  

 af påhængsvognene er forsynet med bremser.
 Stk. 2.  Ved tohjulet påhængsvogn medregnes den del af  

 påhængsvognens vægt, som hviler på traktoren, til traktorens vægt.
 § 26.  For påhængsvogn til motorredskab må den  

 faktiske totalvægt ikke overstige 2 gange det trækkende motorredskabs  

 faktiske totalvægt, såfremt påhængsvognen ikke er forsynet med tilstrækkelig  

 virksom bremse, der er automatisk virkende eller kan betjenes under kørslen.
 § 27.  I et vogntog med et ikke-indregistreret  

 påhængsredskab må påhængsredskabets vægt ikke overstige 2 gange det trækkende  

 køretøjs faktiske totalvægt, såfremt påhængsredskabet ikke er forsynet med  

 tilstrækkelig virksom bremse, der virker automatisk eller kan betjenes under  

 kørslen.
 § 28.  Køretøjer, der er forsynet med glatte ringe  

 (valser), må hverken i belæsset eller ubelæsset stand køre på vej, såfremt  

 køretøjets faktiske totalvægt overstiger 15.000 kg med et tillæg af 250 kg  

 for hver fulde 0,2 m, hvormed afstanden mellem køretøjets eller vogntogets  

 første og sidste aksel overstiger 2,5 m.
 § 29.  For køretøjer, der helt eller delvis er  

 forsynet med bælter eller lignende (larvefødder), må vægten ikke overstige  

 4.000 kg pr. m af afstanden mellem forreste og bageste løberulle, og  

 totalvægten må ikke overstige 16.000 kg.
 § 30  Et registreret eller godkendt køretøj må i  

 øvrigt aldrig belastes med større vægt, end det er registreret eller godkendt  

 til at bære.
 § 31.  Efter færdselslovens § 85, stk. 2, kan politiet  

 efter forhandling med vedkommende vej- eller brobestyrelse tillade,  

 fravigelse af reglerne om største tilladte totalvægt, såfremt den pågældende  

 transport ikke med rimelighed vil kunne kræves gennemført på anden måde.  

 Politiets tilladelse skal medbringes under kørslen.
 § 32.  Politiet kan endvidere efter forhandling med de  

 i § 31 nævnte myndigheder tillade redningskorps og lignende at fravige  

 reglerne om største tilladte totalvægt ved fjernelse af havarerede køretøjer.
 Straf.
 § 33.  Overtrædelse af §§ 1 og 2, § 4, § 5, 2. pkt., §  

 6, stk. 1, § 7, stk.1 og 2, § 8, § 9, stk. 2, § 10, 2. pkt., § 11, stk. 1, §  

 13, 2. pkt., § 14, stk. 1-4, §§ 15 og 16, § 17, § 18, 2. pkt., § 20, stk. 1  

 og 2, §§ 21-23, § 24, stk. 1 og 2, § 25, stk. 1, §§ 26-29, § 30 og § 31, 2.  

 pkt., straffes med bøde.
 Stk. 2.  For overtrædelse af reglerne i kapitel 4 og 5  

 kan der efter færdselslovens § 118, stk. 4, pålægges ejeren eller brugeren af  

 køretøjet bødeansvar, selv om overtrædelsen ikke kan tilregnes ham som  

 forsætlig eller uagtsom.
 Ikrafttrædelse m.v.
 § 34.  Bekendtgørelsen træder i kraft den 1. juli  

 1977.
 Stk. 2.  Samtidig ophæves:
 Stk. 3.  Registreringsattester udstedt i medfør af den i  

 stk. 2, nr. 1, nævnte bekendtgørelse bevarer deres gyldighed og skal fortsat  

 anvendes ved sammenkobling af bil og sættevogn, der begge efter den nævnte  

 bekendtgørelse er registreret til eksportkørsel, jfr. § 11 i  

 justitsministeriets bekendtgørelse af 21. juni 1977 om synsfri sammenkobling  

 af lastbiler og sættervogne.
 Justitsministeriet, den 21. juni 1977.
 Orla Møller.
/ P.
Lilholt.
