Landsskatteretskendelse vedr. genbeskatning af underskud fra  

 sambeskattet udenlandsk datterselskab.
Påstand om manglende lovhjemmel Klagen vedrører genbeskatning af underskud fra sambeskattet  

 udenlandsk datterselskab, jf. ligningslovens § 33E.
 Skattemyndigheden har genbeskattet selskabet af et underskud  

 på hhv. 12.049.000 kr. og 7.032.000 kr.
 Landsskatteretten stadfæster skattemyndighedens afgørelse.
Selskabets primære aktivitet var at eje aktier i tilknyttede  

 selskaber.
Koncernens hovedaktivitet var cateringleverancer og dertil  

 relaterede serviceydelser i lufthavne, på hospitaler, på olieboreplatforme, i  

 virksomhedsrestauranter samt i forbindelse med større byggeprojekter.  

 Selskabets regnskabsår omfattede perioden 1. oktober til 30. september.  

 Selskabet var 100 pct. ejet af det hollandske selskab B B.V.
Selskabet ejede  

 hele aktiekapitalen i det engelske selskab C Ltd. indtil indkomståret 2001,  

 hvor dette selskab blev endeligt likvideret.
Selskabet ejede endvidere det  

 franske selskab D S.A. indtil indkomståret 2000, hvor dette selskab blev  

 afhændet til det hollandske moderselskab.
Selskabet havde været sambeskattet  

 med begge udenlandske datterselskaber i ejerperioden.
Af sagens oplysninger  

 fremgår følgende vedrørende modregning af underskud:
Indkomstår Realiseret underskud i D S.A.
 Anvendt underskud fra D S.A.
 Realiseret underskud i C Ltd.
 Anvendt underskud fra C Ltd.
1993 0 kr.
 0 kr.
 218.000 kr.
 0 kr.
1994 2.927.000 kr.
 2.927.000 kr.
 1.998.000 kr.
 2.032.000 kr.
1995 7.300.000 kr.
 7.300.000 kr.
 3.645.000 kr.
 3.829.000 kr.
1996 1.822.000 kr.
 1.822.000 kr.
 1.171.000 kr.
 1.171.000 kr.
1997 0 kr.
 0 kr.
 0 kr.
 0 kr.
1998 0 kr.
 0 kr.
 0 kr.
 0 kr.
1999 0 kr.
 0 kr.
 0 kr.
 0 kr.
I alt 12.049.000 kr.
 12.049.000 kr.
 7.032.000 kr.
 7.032.000 kr.
Skattemyndigheden har anset selskabet for skattepligtig af  

 de anvendte underskud efter reglerne om genbeskatning af underskud i  

 ligningslovens  

 § 33 E.
Myndigheden har herved afvist, at genbeskatning af underskud opstået  

 i  

 perioden 1992-1995 savnede hjemmel i ligningslovens § 33 E.
Myndigheden har  

 endvidere afvist, at bestemmelsen i ligningslovens § 33 E skulle være i strid  

 med EU-retten.
 Til støtte for, at genbeskatning af underskud opstået i  

 perioden 1992-1995 ikke savnede hjemmel har myndigheden anført, at  

 formuleringen af § 12, stk. 12 i lov nr. 487 af 12. juni 1996 ikke  

 udelukkede,  

 at den hidtidige formulering af ligningslovens § 33 E stadig fandt anvendelse  

 på underskud opstået i perioden 1992-1995. Myndigheden har endvidere været af  

 den opfattelse, at der alene var tale om ændringer, som blev indført ved lov  

 nr. 487 af 12. juni 1996, samt at disse alene kunne finde anvendelse på  

 underskud for indkomståret 1996 og efterfølgende år  uanset at man ved  

 udarbejdelsen af lovændringen i 1996 fandt det mest hensigtsmæssigt at  

 omskrive  

 bestemmelsen i sin helhed.
Skattemyndigheden har endvidere henvist til ændringen af §  

 12, stk. 12 i lov nr. 487 af 12. juni 1996, som blev gennemført ved lov nr.  

 453  

 af 31. maj 2000. Denne lov fastslog netop, at de hidtidige bestemmelser  

 stadig  

 fandt anvendelse på underskud opstået i indkomstårene 1992-1995. Denne  

 forståelse støttes endvidere af forarbejderne til lov nr. 487 af 12. juni  

 1996,  

 samt de udstedte cirkulærer.
Under henvisning til disse har det været  

 myndighedens opfattelse, at det utvivlsomt var lovgivers hensigt ved  

 indførelsen af lov nr. 487 af 12. juni 1996, at den hidtidige formulering af  

 ligningslovens  

 § 33 E fortsat skulle gælde i forhold til underskud opstået i årene  

 1992-1995.  

 Afslutningsvis har skattemyndigheden henvist til skatteministerens udtalelse  

 i  

 Skat 2002.425 og artiklen trykt i TfS 2002.19.
Selskabets repræsentant har fremsat påstand om, at  

 selskabets skatteansættelse for indkomstårene 2000-2001 nedsættes med  

 henholdsvis 12.049.000 kr. og 7.032.000 kr.
Til støtte herfor har  

 repræsentanten principalt henvist til, at ligningslovens § 33 E ikke  

 indeholder  

 tilstrækkelig hjemmel til at genbeskatte underskuddet udnyttet i  

 indkomstårene  

 1994-1996. Subsidiært har repræsentanten henvist til, at de danske regler om  

 genbeskatning af underskud i ligningslovens § 33 E var i strid med artikel 43  

 i  

 Traktaten om det Europæiske Fællesskab.
Repræsentanten har i forbindelse med  

 den subsidiære påstand begæret spørgsmålet indbragt for EF-domstolen.
Med henblik på repræsentantens principale anbringende har  

 denne påpeget, at ligningslovens § 33 E blev indført ved lov nr. 219 af 3.  

 april 1992. Formuleringen blev herefter ændret ved lov nr. 312 af 17. maj  

 1995,  

 og endelig blev hele bestemmelsen omskrevet ved lov nr. 487 af 12. juni 1996,  

 der var gældende i indkomståret 2000. Lovændringen i 1996 udgjorde en  

 væsentlig  

 skærpelse af genbeskatningsreglerne, idet der i visse tilfælde skulle ske  

 fuld  

 genbeskatning af underskud, og reglerne for begrænset genbeskatning af  

 underskud blev ændret.
Af § 12, stk. 12 i ændringsloven fremgik endvidere  

 følgende:
Ligningslovens § 33 D som  

 affattet ved § 2, nr. 9, 10 og 11 og § 33 E som affattet ved § 2, nr. 12,  

 finder anvendelse på underskud for indkomstår, der påbegyndes efter den 6  

 december 1995. Af skatteudvalgets betænkning af 8. maj 1996 til  

 lovforslaget fremgik:
 Det foreslås, at de foreslåede  

 bestemmelser i ligningslovens § 33 D og § 33 E finder anvendelse på underskud  

 fra indkomstår, der påbegyndes efter den 6. december 1995.
 Dette medfører, at de foreslåede  

 opgørelsesmetoder finder anvendelse på indkomstår, der påbegyndes efter  

 lovforslagets fremsættelse, ligesom genbeskatning som følge af  

 sambeskatningsophør, salg af aktiviteter m.v., som følger af de foreslåede  

 bestemmelser, alene foretages i forhold til indkomstår, der påbegyndes efter  

 lovforslagets fremsættelse.
 De gældende regler i  

 ligningslovens § 33 D og § 33 E  både for så vidt opgørelsesmetoder, og  

 hvad  

 der udløser genbeskatning  finder fortsat anvendelse i forhold til  

 underskud  

 fra indkomstår, der er påbegyndt senest den 6. december 1995.
 I det omfang et fast driftssted,  

 en udenlandsk fast ejendom eller et sambeskattet udenlandsk datterselskab  

 oppebærer en positiv indkomst, vil denne fragå på genbeskatningssaldoen  

 vedrørende indkomstår, der er påbegyndt senest den 6. december 1995 (dvs. en  

 genbeskatningssaldo efter de foreslåede regler).
Repræsentanten har på baggrund heraf konstateret, at det af  

 betænkningen fremgik, at det var hensigten, at de hidtil gældende regler for  

 genbeskatning af underskud fortsat skulle finde anvendelse for underskud fra  

 indkomstår, der påbegyndtes senest den 6. december 1995, hvilket er blevet  

 understreget i cirkulære nr. 82 af 29. maj 1997, pkt. 6.5. Repræsentanten har  

 imidlertid konkluderet, at synspunktet, under hensyn til at dette ikke er  

 blevet indarbejdet i lovteksten, ikke er gældende for selskabet.  

 Ligningslovens  

 § 33 E indeholder derfor ikke hjemmel til at genbeskatte underskud opstået i  

 indkomstår påbegyndt før 6. december 1995, idet der ikke kan lovgives i  

 bemærkningerne til et lovforslag, jf.
TfS 1999.660, TfS 2002.307 og TfS  

 2000.413.
 Repræsentanten har herefter anført, at det ved lov nr. 453  

 af 31. maj 2000 i § 2 blev bestemt, at selskaber, som havde et  

 genbeskatningspligtigt underskud omfattet af reglerne i ligningslovens § 33 E  

 som ændret ved lov nr. 312 af 17. maj 1995 kunne vælge at anvende reglerne i  

 ligningslovens § 33 E som affattet ved § 2, stk. 12. Repræsentanten har  

 imidlertid konstateret, at denne bestemmelse baseres på en forkert  

 forudsætning, idet de hidtidige regler om genbeskatning ifølge  

 repræsentantens  

 anbringender blev ophævet ved lov nr. 487 af 12. juni 1996. Bestemmelsen kan  

 derfor ikke anvendes som grundlag for, at der skulle være hjemmel i de  

 nugældende regler til genbeskatning af underskud opstået i indkomstår  

 påbegyndt  

 før 6. december 1995. I tilknytning hertil har repræsentanten anført, at  

 heller  

 ikke Landsskatterettens kendelse trykt i SKM2001.470.LSR /TfS 2001.937 kan  

 tages til indtægt for, at ligningslovens § 33 E skulle indeholde en  

 tilstrækkelig hjemmel, idet dette spørgsmål ikke blev behandlet direkte af  

 Landsskatteretten.
Endelig har repræsentanten henvist til øvrige retsområder,  

 hvor der eksplicit i ikrafttrædelsesbestemmelser er gjort op med spørgsmålet,  

 hvorvidt de hidtil gældende regler forsat skulle have retskraft.
Her har  

 repræsentanten henvist til ændringen af sommerhusreglen i ligningslovens § 15  

 O  

 ved lov nr. 426 af 26. juni 1998. Repræsentanten har tillige henvist til, at  

 Højesteret ved flere domme udtrykkeligt har tilkendegivet, at der i  

 lovgivningen skal være klar hjemmel til at gennemføre beskatning.  

 Repræsentanten har her henledt opmærksomheden på TfS 1996.643, TfS 1998.199,  

 TfS 1996.654, TfS 1998.485 og TfS 1998.397.
For så vidt angår det subsidiære anbringender har  

 repræsentanten bemærket, at medlemsstaternes nationale skatteregler skal  

 følge  

 de i EU-traktatens fastsatte principper, jf. dom af 14. februar 1995 i sag  

 C-279/93. Det er således traktatstridigt at opretholde en lovgivning, der  

 forhindrer statsborgere i en medlemsstat i frit at etablere sig på en andens  

 medlemsstats område.
Uanset bestemmelsen om etableringsfriheden ifølge sin  

 ordlyd skal sikre national ligebehandling i etableringslandet, er det i  

 retspraksis fra EF-domstolen fastslået, at bestemmelsen samtidig indebærer et  

 forbud mod, at oprindelsesstaten forhindrer, at en af dens statsborgere  

 etablerer sig i en anden medlemsstat, jf. dom af 27. september 1988 i sag  

 81/87. Idet ligningslovens § 33 E alene finder anvendelse på udtrædende  

 udenlandske datterselskaber, medfører bestemmelsen ifølge repræsentanten, at  

 det er mere fordelagtigt for et dansk selskab at oprette et datterselskab med  

 hjemsted i Danmark end i de øvrige EU-lande, idet moderselskabet ved ophør af  

 sambeskatning med et underskudsgivende dansk datterselskab ikke skal  

 genbeskattes af underskud i det danske datterselskab, hvorimod dette er  

 tilfældet ved ophør af sambeskatning med udenlandske datterselskaber,  

 herunder  

 datterselskaber beliggende i EU.
Repræsentanten har på baggrund heraf  

 konkluderet, at ligningslovens § 33 E var i strid med den traktatsikrede fri  

 etableringsret.
Repræsentanten har herefter bemærket, at en national  

 foranstaltning, der er i strid med den fri etableringsret, alligevel kan være  

 i  

 overensstemmelse med EU-retten, såfremt reglerne har et lovligt formål, som  

 er  

 foreneligt med traktaten, og som er begrundet i tvingende almene hensyn.
I så  

 fald kræves det desuden, at reglerne er egnede til at sikre virkeliggørelsen  

 af  

 det pågældende formål og ikke går ud over, hvad der er nødvendigt for at opnå  

 dette formål.
Formålet med de danske regler om genbeskatning af underskud er,  

 at Danmark ikke skal gå glip af skatteindtægter, som resultat af, at et  

 udenlandsk datterselskab med underskud inddrages i en sambeskatning med et  

 dansk moderselskab, således at det danske moderselskabs skattepligtige  

 indkomst  

 reduceres, hvorefter det udenlandske selskab, når dette giver overskud,  

 udtages  

 af sambeskatningen.
Ifølge EF-domstolens praksis anses lavere  

 skatteprovenu/manglende skatteindtægter imidlertid ikke for en objektiv  

 begrundelse for at opretholde en ellers traktatstridig bestemmelse, jf. dom  

 af  

 16. juli 1998 i sag C-264/96.
Repræsentanten har herefter bemærket, at de danske regler om  

 sambeskatning er begunstigende, samt at genbeskatningsreglerne blot er en del  

 af de betingelser, der er gældende for at sambeskatningen med udenlandske  

 selskaber kan etableres, hvorved det kan argumenteres, at reglerne derfor  

 ikke  

 kan anses for EU-stridige.
Ifølge repræsentanten er dette imidlertid ikke en  

 anerkendt begrundelse for opretholdelse af en traktatstridig regel, idet der  

 må  

 lægges vægt på, om reglen faktisk er til hinder for udøvelsen af den fri  

 etableringsret.
Repræsentanten har herefter konkluderet, at ligningslovens §  

 33  

 E er i strid med EU-traktaten, hvorfor bestemmelsen ikke kan håndhæves.
 Dagældende ligningslovs § 33 E, stk. 1, (lov nr. 869 af  

 15. november 1995) havde bl.a. følgende affattelse:
Hvis et udenlandsk selskab, som udtræder af sambeskatning  

 efter selskabsskattelovens § 31, over hele sambeskatningsperioden har haft et  

 nettounderskud, der er fradraget i andre selskabers skattepligtige indkomst,  

 skal der i det indkomstår, hvor selskabet udtræder af sambeskatningen, ske  

 genbeskatning af et beløb svarende til det fradragne nettounderskud.  

 Genbeskatning sker ved, at et beløb svarende til underskuddet medregnes ved  

 opgørelsen af moderselskabets skattepligtige indkomst. ... Ved lov nr. 487 af 12. juni 1996 blev bestemmelsen ændret,  

 hvorefter den havde følgende ordlyd (i uddrag):
Hvis et udenlandsk selskab, som  

 udtræder af sambeskatning efter selskabsskattelovens § 31, over hele  

 sambeskatningsperioden har haft underskud, som er fradraget i andre  

 selskabers  

 skattepligtige indkomst, og som ikke modsvares af senere års overskud,  

 forhøjes  

 moderselskabets skattepligtige indkomst med et tilsvarende beløb i det  

 indkomstår, hvor selskabet udtræder af sambeskatningen.
Indgår flere  

 selskaber  

 fra samme land i sambeskatningen, opgøres disse selskabers indkomst samlet.  

 Nettounderskud fordeles forholdsmæssigt mellem de underskudsgivende  

 selskaber,  

 og nettooverskud fordeles forholdsmæssigt mellem de overskudsgivende  

 selskaber. Af ændringslovens § 12, stk. 2 fremgik følgende:
Ligningslovens § 33 D som  

 affattet ved § 2, nr. 9, 10 og 11, og § 33 E som affattet ved § 2, nr. 12,  

 finder anvendelse på underskud for indkomstår, der påbegyndes efter den 6.  

 december 1995. Endelig fremgik det ændringslovens § 12, stk. 2, at  

 loven har virkning fra og med indkomståret 1996.
Uanset at hele bestemmelsen blev omformuleret ved lov nr. 487  

 af 12. juni 1996, indeholder ligningslovens § 33 E efter sin ordlyd både før  

 og  

 efter 1996  

    

  

 hjemmel til genbeskatning af  

 underskud opstået over hele sambeskatningsperioden. Ændringsloven ophæver  

 ikke  

 denne beskatningshjemmel, og ændringslovens § 12, stk. 2, vedrører alene  

 opgørelsen af det underskud, som beskattes med hjemmel i § 33 E.
Der er  

 derfor  

 hjemmel til genbeskatning også af underskud hidrørende fra indkomstår  

 påbegyndt  

 før den 6. december 1995, jf. /SKM2001.470.LSR /TfS 2001.937.
Der er videre ikke grundlag for at antage, at ligningslovens  

 § 33 E strider mod EU-traktaten.
Bestemmelsen i selskabsskattelovens § 31  

 giver  

 mulighed for sambeskatning med udenlandske datterselskaber, og dermed for  

 fradrag i moderselskabets indkomst for underskud i det udenlandske  

 datterselskab.
Dette er en lempeligere skattemæssig behandling end den, der  

 generelt gælder i EU, og reglerne herom må antages at virke fremmende for  

 etablering i udlandet.
Ligningslovens § 33 E tilsigter efter sit indhold  

 reelt  

 at ligestille den skattemæssige behandling af udenlandske og danske  

 datterselskaber ved udtræden af sambeskatningen, hvorfor genbeskatningsreglen  

 ikke ses at være en hindring for den frie etableringsret.
Der er herefter  

 ikke  

 grundlag for at indbringe spørgsmålet for EF-domstolen.
