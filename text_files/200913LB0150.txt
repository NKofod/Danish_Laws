Vedtaget af Folketinget ved 3. behandling den 11. maj 2010 Forslag til Lov om ændring af ligningsloven (Højere bundfradrag ved udlejning af fritidsboliger) § 1 I lov om påligningen af indkomstskat til staten (ligningsloven), jf. lovbekendtgørelse nr. 176 af 11. marts 2009, som ændret senest ved § 2 i lov nr. 244 af 22. marts 2010, foretages følgende ændringer:
 1. I § 15 O, stk. 1, 1. pkt., ændres »7.000 kr.« til: »10.000 kr. (2010-niveau)«.
 2. I § 15 O, stk. 1, indsættes som 5. pkt.:
»Bundfradraget efter 1. pkt. reguleres efter personskattelovens § 20.« § 2 Loven træder i kraft dagen efter bekendtgørelsen i Lovtidende og har virkning fra og med indkomståret 2010.
