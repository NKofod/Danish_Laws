 I henhold til § 5, stk. 2, i lov om frikommuner, jf.
lovbekendtgørelse nr. 644 af 12. september 1991 som senest ændret ved lov nr. 940 af 27. december 1991, meddeles:
 § 1.  Sundhedsministeren har den 20. december 1991  

 godkendt frikommuneregulativ nr. 13 for Frederiksborg Amt om  

 medicinleverancer til sygehusene i amtet.
§ 2.  Det i § 1 nævnte frikommuneregulativ indebærer,  

 at § 44 i lov om apoteksvirksomhed, jf. lov nr. 279 af 6. juni 1984, som  

 senest ændret ved lov nr. 948 af 27. december 1991, fraviges således, at ved  

 amtets udbud af lægemidler i licitation er det apotek, der er tilbudsgiver,  

 og amtet ikke omfattet af de i medfør af bestemmelsen i § 44 fastsatte regler  

 om beregning af apotekernes priser ved salg til forbrugerne af lægemidler,  

 hvis forhandling er forbeholdt apoteker, jf.
Sundhedsministeriets  

 bekendtgørelse nr. 61 af 22. februar 1985 med senere ændringer om beregning  

 af apotekernes priser ved salg til forbrugerne af lægemidler.
 § 3.  Det i § 1 nævnte frikommuneregulativ træder i  

 kraft den 12. februar 1992. Frikommuneregulativet gælder til og med den 31.  

 december 1993.
 Stk. 2.  Det i § 1 nævnte frikommuneregulativ skal være  

 fremlagt de samme steder som amtsrådets mødedagsordener m.v., jf. lov om  

 kommunernes styrelse § 9, stk. 3.
