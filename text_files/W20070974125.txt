Landsskatteretskendelse  

 vedr.
Grænseoverskridende sambeskatning - fradragsbegrænsning efter  

 ligningsloven § 5G Klagen vedrører  

 fradragsbegrænsning efter ligningslovens §  

 5 G.
Landsskatterettens afgørelse Indkomståret 2002 Skattepligtig indkomst SKAT har nægtet selskabet  

 fradrag for renteudgifter, jf. ligningslovens §  

 5 G  

 med 58.987.849 kr.
 Landsskatteretten godkender  

 fradrag for 58.987.849 kr.
Indkomståret 2003 Skattepligtig indkomst SKAT har nægtet selskabet  

 fradrag for renteudgifter, jf. ligningslovens §  

 5 G  

 med 29.963.481 kr.
 Landsskatteretten godkender  

 fradrag for 29.963.481 kr.
Sagens oplysninger B A/S er 100 % ejer af det  

 norske selskab C AS.
 l forbindelse med  

 etableringen af et joint venture-selskab, E, i De Forenede Arabiske Emirater,  

 stiftede C AS i 1997 to helejede, norske datterselskaber, A AS og D Holding  

 AS.
 C AS, A AS og D Holding AS  

 indtrådte i sambeskatningen med B A/S fra og med indkomståret 2002.
B A/S D Holding AS' eneste  

 aktivitet er at eje 40 % af aktierne i E.
De øvrige 60 % ejes af F.
A AS' aktiviteter er knyttet  

 til finansieringen af D Holding AS' ejerandel i E.
A AS har således i 2000  

 modtaget et lån fra C AS med en trækningsret på i alt 350 mio.
USD (lån 1),  

 som  

 er videreudlånt til E (lån 2).  

 A AS  

 udlån til E er uforrentet.
 C AS har fået midlerne til  

 udlånet fra B A/S som et kapitalindskud.
 C AS udlån til A AS er  

 forrentet med summen af 6 måneders USD LIBOR plus tyve "basis  

 points"  

 (0,2 %) p.a.
 I 2002 påløb 7.234.000 USD  

 (ca. 58 mio. nkr.) i renter, som er fratrukket af A AS og indtægtsført af C  

 AS.  

 I 2003 udgjorde de påløbne renter 4.775.000 USD (ca. 34 mio. nkr.).
 I A AS norske selvangivelse  

 for 2002 har selskabet medregnet en "deemed interest" (fikseret  

 renteindtægt)  

 på 8.287,000 USD (ca. 66 mio. nkr.). I 2003 udgjorde den fikserede rente  

 5.819.000 USD (ca. 39 mio. nkr.).
 Den fikserede rente blev  

 beregnet som renten på lånet fra C AS tillagt 21 "basis point"  

 (0,21  

 %) p.a., dvs. reelt 6 måneders USD LIBOR plus 41 basis point (0,41 %.).
De norske skattemyndigheder  

 (Sentralskattekontoret for storbedrifter) har anset E for at være et  

 NOKUS-selskab" (NOrskKontrollert Utenlandsk Selskap i  

 lavskattland),  

 hvilket indebærer, at D Holding AS skal medregne en forholdsmæssig andel af  

 Es  

 indkomst opgjort efter norske skatteregler til sin skattepligtige indkomst.
I D Holding AS'  

 NOKUS-regnskab har D Holding AS medregnet en fikseret renteudgift, som  

 svarede  

 til den fikserede renteindtægt, som er indtægtsført af A AS.
Dette er i  

 selskabernes norske selvangivelser begrundet således:
D Holding AS har vurdert den  

 foreliggende praksis rundt rentefrie lån til beslektede  

 aksjeselskap i utlandet.
Selv om D Holding AS eierandel kun  

 er 40 % har man funnet det riktig å inntektsføre en fiktiv markedsmessig  

 rente  

 i A AS på lånene som er ydet til E i USD.
På den annen side, og i  

 egenskap av å være ansett som et NOKUS-selskap, har man funnet det riktig å  

 fradragsføre renter i NOKUS-regnskapet (Næringsopgave II) til E hva angår lån  

 fra bår norsk og utenlands deltaker. ( ) Der medregnes ikke nogen  

 fiktiv markedsrente i den danske indkomstopgørelse for A AS, da A AS og E  

 efter  

 danske skatteregler er anset for uafhængige.
SKATs afgørelse SKAT har forhøjet selskabets  

 skattepligtige indkomster for 2002 og 2003 med henholdsvis 58.987.849 kr. og  

 29.963.481 kr., jf. ligningslovens §  

 5 G, stk. 1.
 A AS har i såvel de norske  

 indkomstopgørelser som i de danske indkomstopgørelser for 2002 og 2003  

 fratrukket betalte renteudgifter med henholdsvis 58.987.849 kr. og 29.963.481  

 kr. til C AS.
 Samtidig har selskabet i de  

 norske indkomstopgørelser, men ikke i de danske indkomstopgørelser,  

 indtægtsført fikserede renteindtægter med henholdsvis ca. 66 mio. nkr. og 39  

 mio.  

 nkr.
 Selskabet har således efter  

 norske regler fratrukket renteudgifter i indkomst (de fikserede  

 renteindtægter),  

 som ikke er medregnet ved opgørelsen af dansk skat.
 SKAT har anset de fratrukne  

 renteudgifter i A AS for at have sammenhæng med de fikserede renteindtægter,  

 da  

 renteudgifterne vedrører det lån, der er ydet fra C AS for at A AS kunne yde  

 lånet til E.
 Forholdet er på denne  

 baggrund anset for omfattet af ligningslovens §  

 5 G.
Ligningslovens §  

 5 G  

 anvender således begreberne udgifter og indkomst  

 og ikke underskud og overskud.
Der er intet i  

 bestemmelsens ordlyd, der  

 antyder, at det kun har været hensigten at bestemmelsen skulle omfatte  

 nettoresultater.
Efter SKATs opfattelse er enkeltstående udgifter derfor også  

 omfattet af bestemmelsen.
SKAT har henvist til  

 bemærkningerne til bestemmelsen (L118 1995/1996), hvoraf fremgår, at  

 hensigten  

 med bestemmelsen har været at indføre en generel bestemmelse, der forhindrer  

 fradrag for den samme udgift to gange, nemlig både i Danmark og i udlandet,  

 mens den samme indtægt kun beskattes i udlandet.
Det fremgår derimod ikke af  

 bemærkningerne, at denne generelle bestemmelse ikke vil kunne  

 finde  

 anvendelse, fordi årsagen til den manglende medregning i den danske  

 skattepligtige  

 indkomst skyldes en forskel i opgørelsen af den skattepligtige indkomst i  

 henholdsvis Danmark og det pågældende udland.
 Endvidere er henvist til  

 Landsskatterettens afgørelse offentliggjort i Tidsskrift for Skatter og  

 Afgifter  

 SKM2004.255.LSR (TfS 2004.503), hvoraf kan udledes, at det forhold, at der  

 ikke  

 foreligger en sambeskatningslignede effekt i udlandet, ikke hindrer  

 anvendelsen  

 af ligningslovens §  

 5 G, når forholdet i øvrigt er omfattet af bestemmelsens  

 ordlyd.
 Der er desuden henvist til  

 Skatteministeriet, Departementets meddelelser offentliggjort i TfS 2000.483  

 og  

 TfS 2000.580, samt Ligningsrådets afgørelse af 16. december 2003  

 offentliggjort  

 i SKM2004.9.LR (TfS 2004.87). Herefter er det afgørende om, der sker fradrag  

 for den samme udgift to gange, mens den tilsvarende indtægt kun beskattes én  

 gang.
 Ved modstrid mellem en  

 lovbestemmelses ordlyd og Landsskatterettens praksis på den ene side og  

 indholdet af ligningsvejledningen på den anden side, fører almindelige  

 fortolkningsprincipper til, at lovbestemmelsens ordlyd og Landsskatterettens  

 praksis må have forrang for de øvrige retskilder.
Selskabets påstand og argumenter Selskabets repræsentant har  

 fremsat påstand om nedsættelse med de forhøjede beløb i indkomstårene 2002 og  

 2003 med henholdsvis 58.987.849 kr. og 29.963.481 kr.
 Efter repræsentantens  

 opfattelse omfattes forholdet ikke af ligningslovens § 5 G ordlyd,  

 ligesom den  

 af SKAT anlagte fortolkning må anses for uforenelig med det anførte i  

 lovforarbejder og lovcirkulæret (cirkulære nr. 82 af 29/5 1997 om  

 international  

 beskatning).
 Om bestemmelsens ordlyd er  

 fremført, at det centrale efter ligningslovens §  

 5 G  

 er formuleringen: der efter udenlandske skatteregler  

 kan fradrages i indkomst, som ikke indgår ved beregning af dansk skat,  

 og  

 dermed fortolkningen af udtrykket indkomst.
 Den indkomst, som  

 udenlandske sambeskattede selskaber skal medregne i sambeskatningsindkomsten,  

 skal opgøres efter dansk rets indkomstopgørelsesregler med udgangspunkt i de  

 regler, som gælder for her i landet hjemmehørende selskaber, jf. f.eks.  

 SKM2001.322.LR (TfS 2001.709).
Begrebet indkomst indgår i  

 ligningslovens § 33 F ordlyd om lempelse af dobbeltbeskatning.
Begrebet  

 er  

 fortolket af Østre Landsret, jf. dom af 11. september 2001 offentliggjort i  

 SKM2001.542.ØLR  

 (TfS 2001.765). Efter dommen skulle fordelingen af renteudgifter i forholdet  

 mellem den danske og udenlandske bruttoindkomst, jf.
LL §  

 33 F, stk. 2, alene opgøres på grundlag af skattepligtige  

 indkomster.
Den skattefrie del af udbytteindtægter skulle ikke indgå i  

 bruttoindtægten ved fordelingen.
 Retten udtalte i den  

 forbindelse:
 . at begrebet indkomst i  

 skattelovgivningen i almindelighed dækker over skattepligtige indtægter, og  

 at  

 begrebet skattefrie indtægter ikke er fast defineret, hvorfor det vil medføre  

 retsusikkerhed, såfremt beregningsgrundlaget omfatter skattefrie  

 indtægter." Ifølge repræsentanten er der  

 ikke grundlag for at fortolke udtrykket "indkomst" i relation til  

 ligningslovens  

 §  

 33  

 F  

 anderledes end i  

 forhold til ligningslovens §  

 5 G.
En fikseret indkomst, der  

 alene består efter norske skatteretlige regler, er ikke en indkomst i forhold  

 til fortolkning af dansk skattelovgivning.
Efter danske regler er der ikke  

 grundlag for at fiksere en rente.
 Den konkrete situation er  

 derfor ikke omfattet af ordlyden af ligningslovens §  

 5 G.
Om den hidtidige fortolkning  

 af ligningslovens §  

 5 G  

 er fremført, at bestemmelsen efter praksis er blevet  

 fortolket som en nettobestemmelse, idet bestemmelsen har fundet anvendelse,  

 når  

 et nettounderskud før sambeskatning var modregnet i et nettooverskud fra et  

 andet selskab/indkomstperiode eller i en bruttobetaling med  

 sambeskatningskarakter, der ikke indgik i dansk beskatning, jf.  

 SKM2001.632.LSR  

 (TfS 2002.122) m.fl.
Efter praksis er det således hele underskuddet, der er  

 bortfaldet,  

 selvom det kun er en mindre del af underskuddet, der er modregnet.
 Det er denne  

 nettobetragtning, der er udtrykt i cirkulære om international beskatning,  

 pkt.  

 5.2.4. Det i cirkulæret anførte, er gentaget i LV 2005 (II) under punkt  

 S.D.4.15 og kan således ikke antages at være tilsidesat af afgørelsen i  

 SKM2004.255LSR  

 (TfS 2004.503). Af LV 2005 (II) fremgår således:
"Bestemmelsens 1. pkt.  

 omfatter heller ikke den situation, hvor X oppebærer indkomster, der efter  

 udenlandske regler er skattepligtige for X, men som efter danske regler helt  

 eller delvist er skattefrie og derfor ikke indgår ved den danske  

 skatteberegning,  

 når der ikke er tale om særlige udenlandske regler, der kan give en  

 sambeskatningslignende effekt.
Dette kan være tilfældet, hvis udlandet  

 beskatter  

 f.eks. skattefrie datterselskabsudbytter efter SEL § 13, stk. 1, nr. 2,  

 (eller  

 efter en indgået dobbeltbeskatningsoverenskomst), udbytter omfattet af SEL §  

 13, stk. 3 (66 % - reglen), eller aktieavancer, der er skattefrie efter ABL §  

 4, stk. 6, (eller efter en indgået dobbeltbeskatningsaftale)".
Afgørelsen i SKM2004.255.LSR  

 (TfS 2004.503) vedrører en "carry-back"-situation.
Carry-back er  

 kendetegnet ved, at det er nettounderskud, der føres tilbage til tidligere  

 år.  

 Afgørelsen er således også et eksempel på, at ligningslovens §  

 5 G  

 efter praksis retter sig mod et nettoresultat.
 Repræsentanten er herefter  

 samlet af den opfattelse, at den af SKAT anlagte fortolkning, ikke kan rummes  

 af ordlyden af ligningslovens §  

 5 G, ligesom fortolkningen, hvorefter enkelte poster  

 inden for indkomståret rammes af ligningslovens §  

 5 G, må anses for uforenelig med den hidtidigt anlagte  

 nettobetragtning.
Landsskatterettens bemærkninger og begrundelse Ifølge ligningslovens §  

 5 G, stk. 1 kan skattepligtige omfattet af kildeskattelovens  

 § 1 eller dødsboskattelovens § 1, stk. 2, selskabsskattelovens § 1 eller  

 fondsbeskatningslovens § 1 ikke opnå fradrag for udgifter, der efter  

 udenlandske skatteregler kan fradrages i indkomst, som ikke indgår ved  

 beregning  

 af dansk skat.
Tilsvarende gælder, hvis fradrag for udgiften efter  

 udenlandske  

 skatteregler kan overføres til fradrag i indkomst oppebåret af  

 koncernforbundne  

 selskaber m.v., jf. kursgevinstlovens § 4, stk. 2, hvis indkomst ikke indgår  

 ved beregningen af dansk skat.
Af bestemmelsens forarbejder  

 fremgår, at man med bestemmelsen ønskede at "videreføre den linie (...),  

 hvorefter skatteydere med grænseoverskridende transaktioner ikke efter  

 forgodtbefindende skal kunne opnå vilkårlige skattefordele, som andre  

 skatteydere ikke kan opnå.
F.eks. foreslås regler for at imødegå  

 "gratis" ekstrafradrag ved, at der for den samme udgift opnås  

 fradrag  

 såvel her i landet som i udlandet, mens de modsvarende indtægter alene  

 beskattes i udlandet" (L 118 1995/96).
 Det norske selskab A AS skal  

 ved opgørelsen af den indkomst, der indgår i sambeskatningsindkomsten,  

 anvende  

 danske regler, jf. herved den dagældende selskabsskattelovs § 31 og for  

 indkomståret 2002 TS-cirkulære 2001-41 af 17. december 2001, punkt 2 og punkt  

 2.7.
 Selskabets fradragsberettigede  

 renteudgift skal herefter medregnes i den indkomst, der opgjort efter danske  

 regler, indgår i sambeskatningsindkomsten.
 Når der ved opgørelsen af  

 indkomsten efter norske regler indgår en fiktiv renteindtægt, som ikke indgår  

 i  

 den danske indkomst, skyldes det forskelle i reglerne for opgørelsen af  

 indkomsten, idet renteindtægten ikke indgår ved den danske skatteberegning.
 Renteudgiften medregnes efter  

 det oplyste ikke i anden indkomst end i denne indkomst.
 Landsskatteretten finder  

 herefter ikke, at ligningslovens §  

 5 G  

 er til hinder for, at selskabet ved sin  

 indkomstopgørelse efter danske regler fratrækker renteudgiften.
 Landsskatteretten godkender  

 herefter fradrag for renteudgifter med henholdsvis 58.987.849 kr. og  

 29.963.481  

 kr.
