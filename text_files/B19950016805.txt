 I henhold til § 8, § 14, stk. 2, § 20, stk. 4, § 24, stk. 2 og 3, § 27, §  

 32, stk. 2, § 33, stk. 2, § 34, stk. 3, § 38, stk. 4, § 39, stk. 3 og 4, §  

 41, stk. 3, og § 47, i lovbekendtgørelse nr. 1199 af 27. december 1993 om en  

 aktiv arbejdsmarkedspolitik fastsættes, som ændret ved lov nr. 1085 af 21.  

 december 1994.
 Ansvarlige for arbejdsmarkedsindsatsen m.v.
Formål § 1.  Formålet med den aktive arbejdsmarkedsindsats er  

 at give arbejdsgivere, beskæftigede, arbejds- og uddannelsessøgende tilbud,  

 der kan bidrage til at sikre et velfungerende arbejdsmarked, herunder at give  

 ledige mulighed for på et tidligt tidspunkt at dygtiggøre sig og dermed  

 forbedre deres mulighed på arbejdsmarkedet.
Ansvarlige for arbejdsmarkedsindsatsen § 2.  Arbejdsformidlingen har som et neutralt og  

 landsdækkende system formidlingsansvaret for alle arbejdssøgende, der er  

 tilmeldt Arbejdsformidlingen, og skal yde bistand ved valg af erhverv og  

 uddannelse.
 Stk. 2.  Arbejdsformidlingen og (amts)kommunen kan  

 aftale, at formidlingen for en eller flere persongrupper overtages af  

 (amts)kommunen, jf. dog § 4, stk. 2. Overtager (amts)kommunen formidlingen af  

 arbejde, finder reglerne om formidling i § 26 og § 30 tilsvarende anvendelse.
 § 3.  Arbejdsformidlingen har ansvaret for at  

 tilvejebringe tilbud i henhold til kapitel 5-8, 10-12 og afsnit III til  

 ledige medlemmer af en arbejdsløshedskasse.
§ 4.  Kommunerne har ansvaret for at tilvejebringe  

 tilbud efter kapitel 5-8 og 10 til ledige kontanthjælpsmodtagere, jf. lov om  

 kommunal aktivering.
Kommunerne har endvidere ansvaret for at tilvejebringe  

 tilbud til førtidspensionister og personer med fysisk handicap eller særlige  

 sociale problemer efter lov om social bistand.
Stk. 2.  (Amts)kommunen kan formidle arbejde til den i  

 stk. 1 nævnte gruppe.
Reglerne om formidling i bekendtgørelsens §§ 26 og 30  

 finder anvendelse.
Stk. 3.  (Amts)kommunen skal orientere  

 Arbejdsformidlingen, såfremt den overtager formidling af den i stk. 1 nævnte  

 gruppe.
Har (amts)kommunen overtaget formidlingen af den i stk. 1 nævnte  

 gruppe, skal den orientere Arbejdsformidlingen, såfremt den ikke længere  

 ønsker at varetage denne opgave.
§ 5.  Arbejdsmarkedsrådet udarbejder forslag til  

 budget for arbejdsmarkedsindsatsen i regionen og bidrager med forslag til  

 budget for den del af bevillingen til driften af Arbejdsformidlingen, der  

 vedrører Arbejdsformidlingens ordinære aktiviteter.
Arbejdsmarkedsrådet  

 træffer bestemmelse om anvendelse af bevillingen til arbejdsmarkedsindsatsen  

 inden for de udmeldte bevillinger samt mål og resultatkrav.
 Stk. 2.  Arbejdsmarkedsrådet tilrettelægger  

 arbejdsmarkedsindsatsen indenfor rammerne af lov om en aktiv  

 arbejdsmarkedspolitik og de af Arbejdsministeren fastsatte regler ved:
 Stk. 3.  Arbejdsmarkedsrådet fastsætter mål og  

 retningslinier for arbejdsmarkedsindsatsen, jf. stk. 2, herunder for  

 prioritering og dimensionering af Arbejdsformidlingens ordinære aktiviteter.
 § 6.  Arbejdsmarkedsrådet skal ud fra en vurdering af,  

 hvem der har en særlig risiko for langvarig ledighed, fastsætte, hvilke  

 ledige medlemmer af en arbejdsløshedskasse, der kan tilbydes en tidlig  

 fleksibel indsats.
 Stk. 2.  Arbejdsmarkedsrådet skal sikre, at  

 arbejdsløshedskasserne underrettes om, hvilke målgrupper der er omfattet af  

 indsatsen efter stk. 1. Arbejdsløshedskasserne kan henlede  

 Arbejdsformidlingens opmærksomhed på ledige medlemmer, som af  

 Arbejdsløshedskassen vurderes at have en særlig risiko for langvarig  

 ledighed.
 § 7.  Arbejdsformidlingen og (amts)kommunerne kan  

 efter aftale lade andre gennemføre tilbud, de har ansvaret for at  

 tilvejebringe, herunder rekvirere kurser og uddannelser m.v. mod betaling.
 Stk. 2.  Arbejdsformidlingen og (amts)kommunen kan ikke  

 herved fraskrive sig ansvaret for tilvejebringelsen af tilbuddene.
 § 8.  Arbejdsløshedskasserne har pligt til at  

 informere og vejlede deres egne medlemmer om mulighederne for at få  

 beskæftigelse på det almindelige arbejdsmarked og om mulighederne for at få  

 tilbud samt om de dagpengemæssige konsekvenser af at afslå, udeblive fra,  

 ophøre med eller afbryde et tilbud, som den ledige har fået som led i den  

 arbejdsmarkedspolitiske indsats, jf. §§ 62, 63 og 65 i lov om  

 arbejdsløshedsforsikring m.v.
Stk. 2.  Arbejdsløshedskasserne kan formidle arbejde til  

 egne ledige medlemmer.
Ved arbejdsløshedskassers formidling af arbejde finder  

 reglerne om formidling i § 26 og 30 tilsvarende anvendelse.
 § 9.  Ansvaret for indberetninger til brug for  

 statistiske opgørelser vedrørende personer, der modtager tilbud i henhold til  

 denne bekendtgørelse, påhviler den myndighed, som afgiver tilbudet.
Stk. 2.  Ansvaret for statistiske indberetninger af  

 dagpengemodtagere til CRAM påhviler arbejdsløshedskasserne.
Ansvaret for  

 statistiske indberetninger af ledige kontanthjælpsmodtagere påhviler den  

 myndighed, som varetager formidlingsopgaven.
Arbejdsformidlingen kan dog  

 aftale med en kommune, at kommunen overtager ansvaret for indberetning af  

 ledige kontanthjælpsmodtagere til CRAM uden samtidig at overtage  

 formidlingsopgaven.
Redskaber Arbejdsmarkedspolitiske redskaber, der  

 tilbydes efter skøn § 10.  Arbejdsformidlingen kan tilbyde følgende:
 Stk. 2.  (Amts)kommunen kan tilbyde ledige  

 kontanthjælpsmodtagere følgende:
 Stk. 3.  Tilbud til ledige gives på grundlag af  

 Arbejdsmarkedsrådets beslutninger om arbejdsmarkedsindsatsen, jf. § 5.
 Stk. 4.  Tilbud til ledige skal tage udgangspunkt i den  

 enkeltes ønsker og forudsætninger samt arbejdsmarkedets behov, jf. dog § 38,  

 stk. 2 og 3.
 Stk. 5.  Tilbuddene kan gives enkeltvis eller i en  

 kombination af flere tilbud, hvis det er mere hensigtsmæssigt for at opnå  

 beskæftigelse.
 § 11.  Tilbud efter kapitel 6-8 og 10-11 kan af  

 Arbejdsformidlingen gives til ledige medlemmer af en arbejdsløshedskasse, jf.  

 dog § 7.
Stk. 2.  Det er en betingelse for afgivelse af tilbud i  

 henhold til kapitel 6-8 og 10-11, at kravet om ledighed er opfyldt på  

 tidspunktet for tilbuddets afgivelse, jf. dog § 94, stk. 3, og at medlemmet  

 står til rådighed for arbejdsmarkedet.
Deltagelse i tilbud sidestilles med  

 ledighed.
Stk. 3.  Tilbud efter et individuelt skøn kan gives i  

 delperiode 1 og 2, jf. dog § 141, stk. 1. Delperiode 1 og 2 er de perioder,  

 hvor den ledige er berettiget til dagpenge i henhold til § 55, stk. 1 eller  

 2, i lov om arbejdsløshedsforsikring m.v.
Tilbud, der er afgivet i delperiode  

 1, kan række ind i delperiode 2. Tilbuddet kan dog ikke række ud over den  

 dato, hvor den ledige er berettiget til dagpenge i henhold til § 55, stk. 1  

 eller 2, i lov om arbejdsløshedsforsikring m.v.
 § 12.  Forud for afgivelse af tilbud til ledige  

 medlemmer af en arbejdsløshedskasse, udarbejdes en individuel handlingsplan,  

 jf. kapitel 6. Dette gælder dog ikke ved formidling af arbejde, ved generel  

 information og vejledning og ved vejledningsforløb forud for udarbejdelse af  

 en handlingsplan.
 Stk. 2.  Hvis der er udarbejdet en individuel  

 handlingsplan, og den ledige skal have et tilbud, som ikke indgår heri, skal  

 handlingsplanen revideres.
Arbejdsformidlingens kontakt med de  

 arbejdssøgende og virksomhederne Kontakten med de arbejdssøgende § 13.  Alle arbejdssøgende kan stå tilmeldt  

 Arbejdsformidlingen, uanset hvor i landet de måtte ønske det.
 Stk. 2.  Ledige medlemmer af en arbejdsløshedskasse skal  

 stå tilmeldt Arbejdsformidlingen i den region hvor de bor, medmindre andet er  

 aftalt regionerne imellem.
 § 14.  Ledige medlemmer af en arbejdsløshedskasse, som  

 ønsker at modtage dagpenge, skal straks ved ledighedens indtræden give  

 personligt fremmøde på Arbejdsformidlingen.
 Stk. 2.  Hvis Arbejdsformidlingen er lukket på den  

 første ledighedsdag, udsættes tilmeldingen til første dag,  

 Arbejdsformidlingen har åbent.
 Stk. 3.  Hvis det ledige medlem i særlige tilfælde af  

 Arbejdsformidlingen har fået tilladelse til at udsætte tilmeldingen, skal den  

 ledige møde på den dag, der fastsættes af Arbejdsformidlingen.
 Stk. 4.  Hvis det ledige medlem er forhindret i at  

 tilmelde sig Arbejdsformidlingen, fordi den ledige arbejder på deltid eller  

 søger et bestemt arbejde i Arbejdsformidlingens åbningstid, skal den ledige  

 tilmelde sig personligt på den første dag, det er muligt.
 Stk. 5.  Et medlem af en arbejdsløshedskasse, der bliver  

 ledig som følge af en virksomheds lukning mellem jul og nytår, fritages for  

 pligten til at give personligt fremmøde på Arbejdsformidlingen, jf. stk. 1,  

 når der er tale om midlertidigt arbejdsophør med angivelse af genoptagelse af  

 arbejdet senest på førstkommende hverdag efter julehelligdagene.
Stk. 6.  Direktøren for Arbejdsmarkedsstyrelsen kan  

 fastsætte nærmere regler om visse gruppers fritagelse eller fritagelse af  

 særlige årsager for tilmelding på Arbejdsformidlingen, samt om at tilmelding  

 sker på andre måder.
Forud herfor indhentes Landsarbejdsrådets udtalelse.
 § 14 a.  Et medlem, der i henhold til en overenskomst  

 eller faglig kutyme hjemsendes på grund af vejrmæssige forhold eller  

 materialemangel, er undtaget fra at give personligt fremmøde på  

 Arbejdsformidlingen, jf. § 14, stk. 1. Har medlemmet været hjemsendt i mere  

 end 3 på hinanden følgende arbejdsdage (inkl. hjemsendelsesdagen), skal  

 medlemmet give fremmøde på Arbejdsformidlingen ved fortsat ledighed.
 Stk. 2.  Et medlem, der indgår i en arbejdsfordeling  

 efter reglerne i Direktoratet for Arbejdsløshedsforsikringens bekendtgørelse  

 om supplerende dagpenge, skal ikke tilmelde sig personligt på  

 Arbejdsformidlingen.
 Stk. 3.  Et dagpengeberettiget medlem af en  

 arbejdsløshedskasse, som bliver ledig på en søgnehelligdag, skal ikke  

 tilmelde sig Arbejdsformidlingen, såfremt medlemmet genoptager arbejdet  

 umiddelbart efter søgnehelligdagen.
 § 15.  Ved tilmelding modtager ledige medlemmer af en  

 arbejdsløshedskasse et dagpengekort med Arbejdsformidlingens påstempling som  

 dokumentation for, at vedkommende er tilmeldt Arbejdsformidlingen.
 § 16.  Ved tilmeldingen giver Arbejdsformidlingen den  

 arbejdssøgende information om Arbejdsformidlingens servicetilbud, kontakten  

 med Arbejdsformidlingen samt om forpligtelser i forhold til  

 Arbejdsformidlingen, herunder om afmelding.
 Stk. 2.  Ved tilmeldingen eller snarest derefter skal  

 Arbejdsformidlingen registrere oplysninger om den arbejdssøgende af arbejds-  

 og uddannelsesmæssig karakter, som er relevante for at foretage formidling.
 § 17.  Ledige medlemmer af en arbejdsløshedskasse og  

 ledige kontanthjælpsmodtagere er forpligtede til at møde til aktiviteter på  

 eller arrangeret af Arbejdsformidlingen, hvis vedkommende indkaldes  

 skriftligt og personligt.
 Stk. 2.  Arbejdsformidlingen skal underrette den lediges  

 arbejdsløshedskasse/kommune, såfremt den ledige udebliver fra aktiviteter på  

 Arbejdsformidlingen, hvortil vedkommende er indkaldt personligt og  

 skriftligt.
 § 18.  Arbejdssøgende, som ønsker at stå tilmeldt  

 Arbejdsformidlingen, er forpligtede til at give Arbejdsformidlingen de  

 oplysninger, som Arbejdsformidlingen skønner er relevante for formidlingen af  

 arbejde.
 Stk. 2.  Står den arbejdssøgende ikke til rådighed for  

 formidling på grund af arbejde, ferie, sygdom, deltagelse i kurser eller af  

 anden grund, skal der straks gives Arbejdsformidlingen besked herom.
§ 19.  Ledige medlemmer af en arbejdsløshedskasse og  

 ledige kontanthjælpsmodtagere skal have tilbagevendende kontakt med  

 Arbejdsformidlingen.
Arbejdsmarkedsrådet fastsætter generelle retningslinier  

 for, hvorledes kontakten med den ledige vedligeholdes, hvis vedkommende ikke  

 har haft registreret kontakt med Arbejdsformidlingen i en af  

 Arbejdsmarkedsrådet fastsat periode.
 Stk. 2.  Såfremt Arbejdsformidlingen ikke modtager  

 tilbagemelding fra den ledige på kontakten, jf. stk. 1, skal  

 Arbejdsformidlingen underrette den lediges arbejdsløshedskasse/kommune.
 § 20.  Påbegynder den ledige fuld beskæftigelse af  

 mindst 14 dages varighed, bliver syg i en periode af mindst 14 dages  

 varighed, eller af andre årsager ikke ønsker at stå tilmeldt  

 Arbejdsformidlingen, skal vedkommende afmelde sig på Arbejdsformidlingen.
Stk. 2.  Ledige medlemmer af en arbejdsløshedskasse kan  

 på dagpengekortet angive, at vedkommende skal afmeldes på grund af arbejde,  

 sygdom eller andet, hvorefter den pågældende gennem arbejdsløshedskassens  

 besked til Arbejdsformidlingen vil blive afmeldt.
Afmeldingen skal kun ske,  

 såfremt perioden vil blive på mere end 14 dage i næste udbetalingsperiode.
Stk. 3.  Arbejdsformidlingen afmelder ledige i  

 forbindelse med gennemført formidling til ordinær fuldtidsbeskæftigelse, ved  

 formidling af deltidsforsikrede til deltidsbeskæftigelse på mindst 30 timer  

 om ugen samt ved den lediges overgang til orlov, såfremt beskæftigelses-  

 eller orlovsperioden er af mindst 14 dages varighed.
Arbejdsformidlingen  

 afmelder ledige i forbindelse med iværksættelse af tilbud om  

 etableringsydelse, jf. kapitel 11, og ledige, som deltager i et kursus med  

 kursusgodtgørelse efter lov om arbejdsmarkedsuddannelser, hvis kurset er af  

 mindst 14 dages varighed.
Arbejdsformidlingen underretter vedkommende herom,  

 samt om eventuel gentilmelding, jf. § 21.
 § 21.  Er den ledige blevet afmeldt på  

 Arbejdsformidlingen, jf. § 20, skal vedkommende straks ved fornyet ledighed  

 eller sygdomsophør med efterfølgende ledighed gentilmelde sig på  

 Arbejdsformidlingen efter reglerne i § 14. For ledige medlemmer af en  

 arbejdsløshedskasse er gentilmelding en betingelse for at kunne modtage  

 dagpenge fra arbejdsløshedskassen.
Formidling § 22.  Arbejdsformidlingen formidler kontakt mellem  

 arbejdsgivere og arbejdssøgende, jf. § 2.
 § 23.  Arbejdsformidlingen skal tilbyde virksomheder  

 og arbejdssøgende henholdsvis arbejdskraft og arbejde ved forskellige typer  

 af formidling.
§ 24.  Arbejdsformidlingen skal tilbyde jobformidling,  

 hvor der formidles arbejdssøgende til konkrete job.
Der skal ved udvælgelsen  

 af egnede arbejdssøgende tilstræbes overensstemmelse mellem den  

 arbejdssøgendes kvalifikationer og jobprofilen.
 Stk. 2.  Arbejdsformidlingen skal endvidere tilbyde åben  

 formidling, hvor Arbejdsformidlingen medvirker til at bringe arbejdssøgende  

 og arbejdsgivere i kontakt med hinanden, uden at der er tale om henvisning,  

 jf. § 26. Ved kontakten mellem den arbejdssøgende og virksomheden har  

 Arbejdsformidlingen mulighed for at yde service og vejledning.
 § 25.  Udvælgelse af egnede arbejdssøgende til et  

 konkret job sker med udgangspunkt i de ajourførte oplysninger,  

 Arbejdsformidlingen har registreret om de arbejdssøgendes kvalifikationer,  

 jobønsker og den personlige kontakt med den arbejdssøgende.
 § 26.  Formidling af arbejde skal ske ved henvisning  

 af en eller flere arbejdssøgende efter aftale med arbejdsgiveren.
 Stk. 2.  Henvisningen skal være skriftlig, og der skal  

 afholdes en formidlingssamtale med den arbejdssøgende, inden der sker  

 formidling.
 Stk. 3.  Bestemmelsen i stk. 2 kan fraviges i særlige  

 situationer, fx i forbindelse med korttidsformidling.
 Stk. 4.  Arbejdsformidlingen underretter den lediges  

 arbejdsløshedskasse/kommune om, at vedkommende er henvist til arbejde.
 Stk. 5.  Arbejdsformidlingen underretter  

 arbejdsløshedskassen/kommunen i de tilfælde, hvor den ledige ikke er mødt op  

 til samtale hos Arbejdsformidlingen, ikke er mødt hos arbejdsgiveren eller  

 har afvist det formidlede arbejde.
 Stk. 6.  Ved formidling efter § 2, stk. 2, og § 4, stk.  

 2, underretter (amts)kommunen Arbejdsformidlingen i de i stk. 4 og 5 nævnte  

 tilfælde.
 § 27.  Kommer arbejdsforholdet ikke i stand, eller  

 afbrydes det umiddelbart efter overtagelsen, påhviler det arbejdsgiveren  

 straks at give Arbejdsformidlingen meddelelse herom.
Særlige formidlingsaktiviteter § 28.  Arbejdsmarkedsrådet fastsætter retningslinier  

 for særlige formidlingsaktiviteter i regionen.
Særlige formidlingsaktiviteter  

 er aktiviteter, der er rettet mod de arbejdssøgende, herunder enkeltpersoner  

 eller grupper af ledige, hvor der er behov for en særlig indsats.
 Stk. 2.  Aktiviteterne kan bestå af  

 informationsaktiviteter, der retter sig mod særlige uddannelses- eller  

 arbejdsområder, arbejdssøgende med særlige kvalifikationer eller behov,  

 befordringsgodtgørelse i forbindelse med jobsøgning og lignende.
Indtægtsdækket virksomhed (IDV) § 29.  Arbejdsformidlingen kan drive indtægtsdækket  

 virksomhed på områder, der ligger i naturlig forlængelse af  

 Arbejdsformidlingens aktiviteter, herunder områder, hvor Arbejdsformidlingen  

 yder en særlig service.
 Stk. 2.  Arbejdstagere, hvad enten de er beskæftigede  

 eller arbejds- og uddannelsessøgende, må ikke afkræves betaling.
 Stk. 3.  Direktøren for Arbejdsmarkedsstyrelsen kan  

 fastsætte nærmere regler for Arbejdsformidlingens indtægtsdækkede virksomhed,  

 jf. stk. 1. Forud herfor indhentes Landsarbejdsrådets udtalelse.
Strejke og lockout § 30.  Når Arbejdsformidlingen henholdsvis  

 (amts)kommunen modtager skriftlige og fyldestgørende oplysninger fra en  

 faglig organisation om, at en arbejdsgiver er omfattet af strejke, lockout  

 eller blokade, skal Arbejdsformidlingen henholdsvis (amts)kommunen fra  

 iværksættelsen af strejken, lockouten eller blokaden, ophøre med al  

 formidling til den pågældende arbejdsgiver.
 Stk. 2.  Formidlingsstoppet gælder alle stillinger i  

 virksomheden, der er omfattet af konflikten, og der kan ikke formidles  

 arbejdssøgende til disse stillinger, selvom vedkommende hører under andre  

 faglige organisationer end den, der har fremsendt oplysningerne, jf. stk. 1.
 Stk. 3.  Såfremt strejken, lockouten eller blokaden  

 hæves, kendes overenskomststridig eller på anden måde retsstridig, skal  

 formidlingen genoptages.
Information og vejledning § 31.  Arbejds- og uddannelsessøgende kan få  

 information om mulighederne for beskæftigelse og uddannelse samt vejledning  

 om valg af erhverv og uddannelse, jf. lov om uddannelses- og  

 erhvervsvejledning.
 Stk. 2.  Private og offentlige arbejdsgivere kan få  

 information og vejledning om arbejdskraft og uddannelsesforhold.
 Stk. 3.  Arbejdsformidlingen skal informere om  

 mulighederne for orlov, jf. lov om orlov.
 § 32.  Arbejdsformidlingen skal informere ledige,  

 arbejds- og uddannelsessøgende samt private og offentlige virksomheder om  

 mulighederne og rettighederne efter denne bekendtgørelse.
 Stk. 2.  Arbejdsformidlingen skal så tidligt som muligt  

 informere de ledige medlemmer af en arbejdsløshedskasse om muligheden for at  

 modtage vejledning til brug for en behovsafklaring samt om retten til at få  

 udarbejdet en individuel handlingsplan efter 6 måneders ledighed inden for de  

 seneste 9 måneder, jf. § 134.
 § 33.  Arbejdsformidlingen kan tilbyde ledige  

 medlemmer af en arbejdsløshedskasse vejledning.
 Stk. 2.  Vejledningens indhold, form og varighed skal  

 tilpasses den lediges forudsætninger og behov.
Stk. 3.  Den ledige kan på begæring få vejledning som en  

 individuel samtale.
Vejledning kan endvidere tilbydes som kortere eller  

 længerevarende vejledningsforløb.
 § 34.  Arbejdsformidlingen skal tilbyde  

 uddannelsesrådgivning med henblik på formulering og afhjælpning af  

 virksomhedens uddannelsesbehov, samt videreformidling af uddannelsesbehovet  

 til relevante uddannelsesinstitutioner.
 Stk. 2.  Arbejdsformidlingen kan tilbyde information og  

 vejledning om uddannelse og omskoling ved virksomhedsindskrænkning eller  

 lukning m.v.
 Stk. 3.  Arbejdsformidlingen kan derudover tilbyde andre  

 serviceydelser, herunder bistand til etablering af jobrotationsordninger,  

 personale- og uddannelsesplanlægning m.v.
 § 35.  (Amts)kommunen kan tilbyde information og  

 vejledning til ledige kontanthjælpsmodtagere.
 Stk. 2.  Kommunen tilbyder rådgivning og vejledning til  

 ledige kontanthjælpsmodtagere efter reglerne i lov om kommunal aktivering og  

 lov om social bistand.
Individuel handlingsplan § 36.  Arbejdsformidlingen skal tilbyde ledige  

 medlemmer af en arbejdsløshedskasse, der tilhører den i § 6, stk. 1,  

 fastsatte gruppe, at få udarbejdet en individuel handlingsplan.
 Stk. 2.  Ledige medlemmer af en arbejdsløshedskasse kan  

 anmode Arbejdsformidlingen om at få udarbejdet en individuel handlingsplan  

 for, hvordan den lediges muligheder for at få varig beskæftigelse på det  

 almindelige arbejdsmarked forbedres.
 Stk. 3.  Arbejdsformidlingen kan altid tage initiativ  

 til at udarbejde en individuel handlingsplan i samarbejde med en ledig, selv  

 om den ledige ikke tilhører den i § 6, stk. 1, fastsatte gruppe.
 Stk. 4.  I delperiode 1 har ledige medlemmer af en  

 arbejdsløshedskasse under 60 år, der har haft en ledighedsperiode på 6  

 måneder inden for de seneste 9 måneder, ret til at få udarbejdet en  

 individuel handlingsplan, jf. § 134.
 § 37.  Arbejdsformidlingen underretter  

 arbejdsløshedskassen om de ledige medlemmer, der er omfattet af en gruppe,  

 der skal have udarbejdet en handlingsplan, jf. § 6, stk. 1.
 Stk. 2.  Arbejdsformidlingen og en arbejdsløshedskasse  

 kan aftale, at udarbejdelse af handlingsplanen først påbegyndes efter udløb  

 af en frist på højest 4 uger fra underretning af arbejdsløshedskassen, inden  

 for hvilken arbejdsløshedskassen kan aftale en samtale med den ledige med  

 henblik på at forberede den ledige på udarbejdelsen af handlingsplanen.
 Stk. 3.  Den aftalte frist kan fraviges, hvis den ledige  

 skal påbegynde et tilbud inden fristens udløb.
 Stk. 4.  Såfremt der er indgået en aftale efter stk. 2  

 skal Arbejdsformidlingen underrette den ledige herom samt om muligheden for  

 at få en samtale med sin arbejdsløshedskasse forud for udarbejdelse af  

 handlingsplanen.
 Stk. 5.  Direktøren for Arbejdsløshedsforsikringen kan  

 fastsætte nærmere regler om arbejdsløshedskassernes samarbejde med  

 Arbejdsformidlingen i forbindelse med forberedelse af handlingsplaner.
 § 38.  Arbejdsformidlingen henholdsvis (amts)kommunen  

 udarbejder den individuelle handlingsplan sammen med den ledige.  

 Handlingsplanen skal udarbejdes med udgangspunkt i den lediges ønsker og  

 forudsætninger samt arbejdsmarkedets behov og underskrives af begge parter.
 Stk. 2.  Handlingsplanens arbejdsmarkedspolitiske  

 aktiviteter kan dog fastsættes af Arbejdsformidlingen under hensyn til  

 konkrete behov på arbejdsmarkedet.
 Stk. 3.  I delperiode 2 kan Arbejdsformidlingen  

 endvidere fastsætte de arbejdsmarkedspolitiske aktiviteter under hensyn til  

 den lediges kvalifikationer og muligheden for at tilvejebringe konkrete  

 tilbud.
 Stk. 4.  Handlingsplanen for et ledigt medlem af en  

 arbejdsløshedskasse skal indeholde oplysninger om:
 Stk. 5.  Handlingsplanen for en kontanthjælpsmodtager  

 indeholder oplysninger om den lediges beskæftigelsesmål og planer for  

 aktiviteter samt eventuelt aftalte tilbud.
 Stk. 6.  Når der er udarbejdet eller revideret en  

 handlingsplan for et ledigt medlem af en arbejdsløshedskasse, skal  

 Arbejdsformidlingen give den ledige og arbejdsløshedskassen en kopi heraf.
§ 39.  (Ophævet) § 40.  Hvis et ledigt medlem af en arbejdsløshedskasse  

 ikke vil medvirke til at få udarbejdet eller revideret en handlingsplan,  

 eller den ledige ikke overholder handlingsplanen, skal Arbejdsformidlingen  

 underrette den lediges arbejdsløshedskasse herom.
Arbejdsformidlingen skal  

 orientere den ledige om, at arbejdsløshedskassen er underrettet.
 § 41.  Hvis et ledigt medlem af en arbejdsløshedskasse  

 skal have et tilbud, der ikke er indeholdt i den individuelle handlingsplan,  

 skal planen revideres, jf. § 12, stk. 2.
 Stk. 2.  Et ledigt medlem af en arbejdsløshedskasse kan  

 anmode om at få revideret sin handlingsplan, og Arbejdsformidlingen kan tage  

 initiativ hertil, hvis dette er begrundet i den lediges situation, fx ved  

 manglende optagelse på uddannelse, ved sygdom, eller hvis der er væsentligt  

 ændrede forudsætninger på arbejdsmarkedet, der gør en revision  

 hensigtsmæssig.
 § 42.  Hvis et ledigt medlem af en arbejdsløshedskasse  

 flytter til en anden region, skal Arbejdsformidlingen sammen med den ledige  

 vurdere, om handlingsplanen skal revideres.
 Stk. 2.  Hvis handlingsplanen indeholder en aftale om et  

 konkret tilbud, bevarer den ledige så vidt muligt retten til tilbuddet, selv  

 om den ledige flytter til en anden region.
 Stk. 3.  Hvis den ledige gennemfører et konkret tilbud,  

 der er aftalt med fraflytningsregionen, skal udgifterne hertil afholdes af  

 fraflytningsregionen, medmindre andet er aftalt mellem de berørte regioner.
Jobtræning § 43.  Ledige medlemmer af en arbejdsløshedskasse kan  

 få tilbud om jobtræning inden for delperiode 1 og 2, jf. § 55, stk. 1 og 2, i  

 lov om arbejdsløshedsforsikring m.v.
 Stk. 2.  I delperiode 1 kan tilbud om jobtræning  

 sammenlagt gives i op til 1 år.
 Stk. 3.  I delperiode 2 kan tilbud om jobtræning gives i  

 hele delperioden.
 Stk. 4.  I delperiode 2 har ledige medlemmer af en  

 arbejdsløshedskasse under 60 år ret til jobtræning, hvis den ledige selv  

 finder en jobtræningsplads hos en privat arbejdsgiver, jf. § 141, stk. 3. Der  

 kan maksimalt udbetales løntilskud i 12 måneder til den samme private  

 arbejdsgiver.
 § 44.  Jobtræning kan kombineres med andre tilbud og  

 kan bl.a. anvendes som opfølgning på eller som led i en uddannelsesaktivitet,  

 som introduktion til et fast ansættelsesforhold eller i forbindelse med  

 jobrotation.
 Stk. 2.  Jobtræning kan efter aftale med arbejdsgiveren  

 kombineres med uddannelse, jf. kap. 10.
§ 45.  Tilbud om jobtræning kan i delperiode 1 gives  

 hos private eller offentlige arbejdsgivere.
Det påhviler Arbejdsformidlingen  

 henholdsvis (amts)kommunen fortrinsvis at søge at fremskaffe  

 jobtræningstilbud hos private arbejdsgivere.
 Stk. 2.  I delperiode 2 kan tilbud om jobtræning kun  

 gives hos offentlige arbejdsgivere.
 § 46.  Ved offentlige arbejdsgivere forstås:
 Stk. 2.  Hvis der kan opnås enighed herom, kan  

 Arbejdsmarkedsrådet i helt særlige tilfælde fravige bestemmelsen i stk. 1,  

 nr. 3.
Løn- og arbejdsvilkår § 47.  Ved ansættelse i jobtræning hos private  

 arbejdsgivere skal løn- og arbejdsvilkår være overenskomstmæssige eller de  

 for tilsvarende arbejde sædvanligt gældende.
 Stk. 2.  Ved ansættelse af ledige kontanthjælpsmodtagere  

 fastsættes arbejdstiden af kommunalbestyrelsen efter aftale med  

 arbejdsgiveren.
 § 48.  Ved ansættelse i jobtræning hos offentlige  

 arbejdsgivere skal løn- og arbejdsvilkår være overenskomstmæssige.
Stk. 2.  Lønnen kan dog maksimalt udgøre 81 kr. (januar  

 1994) pr. arbejdstime, eksklusiv feriegodtgørelse, ferietillæg og eventuel  

 søgnehelligdagsbetaling.
Den maksimale timeløn reguleres procentuelt i  

 overensstemmelse med den gennemsnitlige regulering af de offentlige  

 lønskalaer.
 Stk. 3.  Ud over den maksimale løn pr. arbejdstime ydes  

 kun:
 Stk. 4.  Hvis der til ansættelsen er tilknyttet en  

 overenskomstmæssig pensionsordning, indbetaler arbejdsgiveren til denne eget-  

 og arbejdsgiverbidrag beregnet på grundlag af den overenskomstmæssige løn.
 Stk. 5.  Eventuel over- og merarbejdsbetaling beregnes  

 på grundlag af den i stk. 2 fastsatte timebetaling med de procenttillæg m.v.,  

 der følger af den pågældende overenskomst.
 Stk. 6.  Ved ansættelse af ledige kontanthjælpsmodtagere  

 fastsættes arbejdstiden af kommunalbestyrelsen efter aftale med  

 arbejdsgiveren.
§ 49.  Når et ansættelsesforhold indgås, oprettes der  

 en ansættelseskontrakt eller et ansættelsesbrev, hvori løn- og arbejdsvilkår  

 samt forventet tilskudsperiode anføres.
Ansættelsesforholdet kan i alle  

 tilfælde kun bringes til ophør i overensstemmelse med gældende overenskomster  

 og lovgivning.
 Stk. 2.  Personer i jobtræning er i øvrigt omfattet af  

 den lovgivning, som gælder for lønmodtagere.
Afgivelse af tilbud om jobtræning § 50.  Jobtræningstilbuddet skal bidrage til at give  

 den ledige genoptræning med henblik på at opnå beskæftigelse på det ordinære  

 arbejdsmarked.
Stk. 2.  Arbejdsmarkedsrådet kan fastsætte generelle  

 retningslinier for, hvilke krav der kan stilles til en jobtræningsplads, for  

 at den kan leve op til målsætningen om genoptræning af den ledige.
Ved  

 fastsættelsen af retningslinierne skal der tages udgangspunkt i, at regionen  

 både skal kunne imødekomme de lediges rettigheder til aktivering og sikre  

 muligheden for en tidlig målrettet indsats inden for de økonomiske rammer.
 § 51.  Indholdet i et jobtræningstilbud skal  

 tilrettelægges under hensyntagen til arbejdspladsens karakter og den lediges  

 kvalifikationer.
 § 51 a.  Ved ansættelse i jobtræning med løntilskud  

 hos private arbejdsgivere i mere end sammenlagt 6 måneder skal arbejdsgiveren  

 forpligte sig til enten at tilbyde den ledige uddannelse i en periode  

 svarende til 1/12 af tilskudsperioden eller at ansætte den pågældende efter  

 tilskudsperiodens udløb i en tid svarende til tilskudsperiodens længde.  

 Vælger arbejdsgiveren at tilbyde den ledige uddannelse, er det endvidere en  

 betingelse for virksomheder med mere end 10 ansatte, at den ledige alene er  

 beskæftiget i op til 6 måneder ved samme arbejdsfunktion i virksomheden.
 Stk. 2.  Perioden på sammenlagt 6 måneder efter stk. 1,  

 1. pkt. opgøres i timer, for hvilke der skal udbetales løntilskud, der  

 omregnes til måneder.
 Stk. 3.  Arbejdsgiverens uddannelsesforpligtelse efter  

 stk. 1, kan ikke opfyldes via den almindelige genoptræning af den ledige, jf.  

 § 50.
 § 51 b.  I forbindelse med afgivelse af tilbud om  

 jobtræning hos private arbejdsgivere, indgås en skriftlig aftale mellem  

 Arbejdsformidlingen henholdsvis (amts)kommunen og arbejdsgiveren.
 Stk. 2.  Aftalen skal indeholde oplysninger om:
 Stk. 3.  Fastsættes tilskudsperiodens længde til mere  

 end sammenlagt 6 måneder, skal aftalen tillige indeholde oplysninger om  

 arbejdsgiverens forpligtelser efter § 51 a.
§ 52.  Tilbud om jobtræning til ledige medlemmer af en  

 arbejdsløshedskasse kan gives i udlandet, når § 53.  Undervisning ud over den i § 51 a omtalte kan  

 efter aftale mellem arbejdsgiveren og den ansatte indgå i et  

 jobtræningsforløb, og i undervisningsperioden udbetales løn som i den øvrige  

 del af jobtræningen.
 Stk. 2.  Der skal være et rimeligt forhold mellem  

 længden af undervisningen og længden af jobtræningsforløbet, idet der skal  

 tages hensyn til, at undervisningsforløbet indgår som en del af  

 jobtræningsforløbet.
 § 54.  Jobtræning kan ikke tilbydes den ledige i en  

 virksomhed, der ejes af dennes ægtefælle, registrerede partner eller  

 samlever.
 Merbeskæftigelse m.v.
 § 55.  Ønsker en arbejdsgiver at ansætte ledige i  

 jobtræning, skal arbejdsgiveren - forud for tilbud eller meddelelse i henhold  

 til § 60 - have inddraget repræsentanter for de ansatte.
 § 55 a.  Hvis tilskudsperioden ved aftalen om  

 oprettelse af en jobtræningsplads hos en privat arbejdsgiver, jf. § 51 b,  

 fastsættes til sammenlagt 6 måneder eller mindre, skal Arbejdsformidlingen  

 henholdsvis (amts)kommunen påse, at der ikke inden for de seneste 12 måneder  

 har været ansat mere end en person med løntilskud i jobtræning, særligt  

 tilrettelagt jobtræningsforløb/individuel jobtræning eller efter lov om  

 kommunal aktivering til varetagelse af den samme arbejdsfunktion.  

 Arbejdsgiveren underskriver i den forbindelse på tro og love, at betingelsen  

 efter 1. pkt. er opfyldt.
 Stk. 2.  Perioden på sammenlagt 6 måneder eller mindre  

 efter stk. 1, opgøres i timer, for hvilke der skal udbetales tilskud, der  

 omregnes til måneder.
 § 56.  Ansættelse i jobtræning med løntilskud skal  

 medføre en nettoudvidelse af antallet af ansatte hos vedkommende  

 arbejdsgiver.
 Stk. 2.  Ved nettoudvidelse forstås merbeskæftigelse i  

 forhold til virksomhedens normale beskæftigelse.
 Stk. 3.  Ansættelse af ledige i jobtræning med  

 løntilskud som afløser for en fastansat, der er på orlov efter lov om orlov  

 eller lov om værnepligtsorlov eller deltager i uddannelsesjobrotation,  

 herunder efter lov om voksenuddannelsesstøtte, betragtes som en  

 nettoudvidelse.
 Stk. 4.  Ansættelse af ledige i jobtræning kan ikke ske  

 i virksomheder, hvor der er etableret eller aftalt  

 arbejdsfordelingsordninger.
 § 57.  Ved afgørelse af, om der foreligger  

 nettoudvidelse, indgår en bedømmelse af, om der i tilknytning til ansættelsen  

 i jobtræning er foretaget afskedigelser af ansatte medarbejdere uden støtte,  

 om medarbejdere ansat uden støtte er fratrådt, eller ansættelse sker i en  

 stilling, der er blevet ledig ved nylig afskedigelse eller fratrædelse af en  

 medarbejder uden støtte.
§ 58.  På private ansættelsesområder påses betingelsen  

 om merbeskæftigelse af virksomheden og de ansatte i fællesskab.
Til brug  

 herfor skal arbejdsgiveren give repræsentanter for de ansatte alle nødvendige  

 oplysninger.
Stk. 2.  På private ansættelsesområder, der er omfattet  

 af en kollektiv overenskomst, afgøres uenighed om betingelsen om  

 merbeskæftigelse efter de gældende fagretlige regler om mægling og eventuel  

 voldgift ved uenighed af faglig karakter.
Arbejdsmarkedsrådet underrettes af  

 parterne om udfaldet af den fagretlige behandling.
Stk. 3.  For private arbejdsgivere, der ikke er omfattet  

 af kollektiv overenskomst, afgør Arbejdsmarkedsrådet administrativt endeligt,  

 om betingelsen om merbeskæftigelse er opfyldt.
Opgørelsen foretages på  

 grundlag af reglerne i lov om varsling m.v. i forbindelse med afskedigelser  

 af større omfang.
 Stk. 4.  I private virksomheder, hvor der ikke er nogen  

 ansatte, påses betingelsen om merbeskæftigelse af Arbejdsformidlingen  

 henholdsvis (amts)kommunen.
§ 59.  På offentlige ansættelsesområder påses  

 betingelsen om merbeskæftigelse af ansættelsesmyndigheden og de ansatte i  

 fællesskab.
Til brug herfor skal arbejdsgiveren give repræsentanter for de  

 ansatte alle nødvendige oplysninger.
 Stk. 2.  Vurderingen af, om betingelsen om  

 merbeskæftigelse er opfyldt, skal tage udgangspunkt i antallet af  

 beskæftigede som følge af budgettet for vedkommende kommune, amtskommune  

 eller statsinstitution.
Stk. 3.  Uenighed afgøres ved mægling mellem de  

 forhandlingsberettigede personaleorganisationer og ansættelsesmyndigheden og  

 eventuelt ved voldgift.
Voldgiftsretten sammensættes af to repræsentanter  

 udpeget af de forhandlingsberettigede personaleorganisationer og af to  

 repræsentanter for ansættelsesmyndigheden.
Parterne vælger en opmand.
Hvis  

 der ikke opnås enighed om valget af opmanden, skal parterne anmode  

 arbejdsrettens formand om at udnævne denne.
Arbejdsmarkedsrådet underrettes  

 af parterne om voldgiftsrettens afgørelse.
 § 60.  På private ansættelsesområder skal det af  

 arbejdsgiverens tilbud om at ansætte en ledig i jobtræning fremgå:
 Stk. 2.  Hvis den private virksomhed ikke er omfattet af  

 kollektiv overenskomst, skal endvidere fremgå de ansattes synspunkter, hvis  

 der ikke er enighed om, at merbeskæftigelsesbetingelsen er opfyldt.
 Stk. 3.  På offentlige ansættelsesområder skal det forud  

 for ansættelser af ledige fremgå, at spørgsmålet har været drøftet med  

 repræsentanter for de ansatte, hvis synspunkter skal fremgå af meddelelsen.
 § 61.  Der skal på såvel private som offentlige  

 ansættelsesområder være et rimeligt forhold mellem antallet af ansatte med  

 løntilskud og antallet af ansatte uden tilskud.
Stk. 2.  Antallet af ansatte med løntilskud i henhold  

 til lov om kommunal aktivering og lov om en aktiv arbejdsmarkedspolitik i  

 private virksomheder må maksimalt udgøre Stk. 3.  Begrænsningen i stk. 2 gælder ikke i tilfælde,  

 hvor en ledig ansættes med tilskud i forbindelse med jobrotation, jf. kapitel  

 9.
Stk. 4.  Ved opgørelsen af antallet af ordinært  

 beskæftigede, medregnes alle beskæftigede uden hensyn til arbejdstidens  

 længde.
Der skal dog ikke medregnes ansatte med offentligt tilskud og  

 personer, der er ansat i henhold til en ansættelsesaftale, der er indgået for  

 et bestemt tidsrum eller med henblik på en bestemt arbejdsopgave.
 Stk. 5.  Opgørelsen sker ved at beregne gennemsnittet af  

 antallet af ordinært beskæftigede i de seneste 3 måneder før ansættelsen af  

 den ledige med løntilskud og den tilsvarende periode året forud.
 Stk. 6.  I virksomheder, hvor antallet af ansatte er  

 skiftende på grund af sæsonsvingninger, kan opgørelsen i stk. 5 udvides fra 3  

 til 4 måneder.
 Stk. 7.  I virksomheder, der kun drives en del af året  

 (sæsonvirksomheder), skal ansættelsen med tilskud i ansættelsesmåneden  

 medføre en merbeskæftigelse i forhold til den tilsvarende måned året forud.
Beregning og udbetaling af løntilskud § 62.  Ved ansættelse af ledige medlemmer af en  

 arbejdsløshedskasse i jobtræning hos en privat eller statslig arbejdsgiver  

 udbetaler Arbejdsformidlingen løntilskud til arbejdsgiveren.
Ved ansættelse  

 af ledige medlemmer af en arbejdsløshedskasse i jobtræning hos en  

 (amts)kommunal arbejdsgiver inden for den (amts)kommunale jobtræningskvote  

 afregner Indenrigsministeriet løntilskud til (amts)kommunen.
Ved ansættelse  

 af kontanthjælpsmodtagere udbetaler (amts)kommunen løntilskud til  

 arbejdsgiveren.
 Stk. 2.  Ved ansættelse, hvor den ledige tilknyttes et  

 arbejdssjak på gruppeakkord, videregiver arbejdsgiveren 65 pct. af tilskuddet  

 til arbejdssjakket.
 Stk. 3.  Tilskudsperiodens længde fastsættes ved aftale  

 mellem Arbejdsformidlingen henholdsvis (amts)kommunen og den enkelte  

 arbejdsgiver, jf. dog § 43, stk. 2 og 4.
 § 63.  Løntilskuddet udgør 43,77 kr. (januar 1995) i  

 timen og fastsættes for et år ad gangen regnet fra den 1. januar.  

 Reguleringen sker efter udviklingen i bruttolønnen, som ingår i  

 beregningsgrundlaget for satsreguleringsprocenten, jf. lov om en  

 satsreguleringsprocent.
Stk. 2.  Løntilskuddet udbetales for den tid, for  

 hvilken arbejdsgiveren har udbetalt løn eller andre ydelser til den  

 pågældende uden samtidig refusion fra det offentlige efter reglerne om  

 dagpenge m.v.
Tilskuddet kan ikke overstige den løn inklusive værdien af  

 eventuel kost og logi, som den ledige ville være berettiget til, hvis  

 pågældende var ansat uden tilskud.
 Stk. 3.  Tilskuddet beregnes som tilskudssatsen pr. time  

 ganget med det antal arbejdstimer, for hvilke der er udbetalt løn til den  

 ledige.
 Stk. 4.  Tilskud kan udbetales for overarbejde, hvis  

 overarbejde er naturligt og sædvanligt i den pågældende branche, og  

 arbejdsgiveren kan dokumentere, at arbejdspladsens øvrige ansatte har haft  

 tilsvarende overarbejde.
 Stk. 5.  Løntilskud kan ikke udbetales, hvis  

 arbejdsgiveren får udbetalt refusion i henhold til bekendtgørelse om adgang,  

 deltagerstøtte, depositum m.v. ved deltagelse i arbejdsmarkedsuddannelser.
 § 64.  Ved ansættelse af ledige medlemmer af en  

 arbejdsløshedskasse hos en privat eller statslig arbejdsgiver samt ved  

 ansættelse af kontanthjælpsmodtagere udbetaler Arbejdsformidlingen  

 henholdsvis (amts)kommunen tilskuddet til arbejdsgiveren bagud for en måned  

 ad gangen på baggrund af arbejdsgiverens anmodning om udbetaling af  

 tilskuddet.
 Stk. 2.  I særlige tilfælde kan tilskuddet udbetales  

 kvartalsvis bagud.
 Stk. 3.  Anmodning om udbetaling af tilskud skal  

 indeholde oplysning om virksomhedens navn, SE-nr., adresse på arbejdsstedet  

 og telefon samt Postgironummer eller bankkontonummer, den lediges navn,  

 personnummer og adresse, ansættelsesdato, timelønssatsen samt det antal  

 arbejdstimer for hvilke, der er udbetalt løn i den pågældende måned.
 Stk. 4.  Anmodningen skal så vidt muligt være  

 Arbejdsformidlingen henholdsvis (amts)kommunen i hænde senest den 15. i  

 efterfølgende måned.
 § 64 a.  Arbejdsformidlingen henholdsvis  

 (amts)kommunen udbetaler tilskuddet til arbejdsgiveren inden udgangen af den  

 måned, hvori anmodningen er modtaget, jf. § 64, stk. 4.
§ 65.  Ved ansættelse af ledige medlemmer af en  

 arbejdsløshedskasse hos en (amts)kommunal arbejdsgiver inden for den  

 (amts)kommunale jobtræningskvote udbetaler Indenrigsministeriet et foreløbigt  

 tilskud til (amts)kommunen bagud for en måned ad gangen.
Det foreløbige  

 tilskud beregnes med udgangspunkt i den enkelte (amts)kommunes kvote af  

 jobtræningspladser.
 Stk. 2.  Indenrigsministeriet afregner løbende det  

 foreløbigt udbetalte tilskud på baggrund af kvartalsvise opgørelser af  

 tilskudsberettigende timer m.v. fra (amts)kommunen.
 Stk. 3.  På grundlag af de kvartalsvise opgørelser af  

 det faktiske forbrug, jf. stk. 2, fremsender (amts)kommunen opgørelser til  

 Arbejdsformidlingen indeholdende oplysninger om bl.a. (amts)kommunens navn,  

 den lediges navn, personnummer, ansættelsesdato, timelønssats og antal  

 arbejdstimer for hvilke, der er udbetalt løn i den pågældende måned.  

 Opgørelserne skal være Arbejdsformidlingen i hænde senest den 15. i måneden  

 efter kvartalets udløb.
 Stk. 4.  Det påhviler (amts)kommunen at sikre et korrekt  

 afregningsgrundlag.
 Stk. 5.  Indenrigsministeriet og Arbejdsministeriet  

 fastsætter i fællesskab nærmere regler om afregning af tilskud ved ansættelse  

 i jobtræning hos en (amts)kommune.
 § 66.  Arbejdsgiveren underskriver på tro og love, at  

 de afgivne oplysninger er rigtige.
 § 67.  Arbejdsgiveren underretter Arbejdsformidlingen  

 henholdsvis (amts)kommunen om ophør i jobtræning før tilskudsperiodens udløb.
 Stk. 2.  En arbejdsgiver skal på begæring afgive de  

 nødvendige oplysninger til Arbejdsformidlingen henholdsvis (amts)kommunen til  

 brug for administrationen af ordningen.
 § 68.  Udbetaling af løntilskud må ikke være  

 konkurrenceforvridende.
Individuel jobtræning Personkreds m.v.
§ 69.  Arbejdsformidlingen og (amts)kommunen kan  

 etablere individuel jobtræning til ledige, som kun vanskeligt kan opnå  

 beskæftigelse på normale løn- og arbejdsvilkår eller i jobtræning på det  

 almindelige arbejdsmarked, f.eks. på grund af længerevarende ledighed eller  

 svag uddannelsesmæssig baggrund.
Arbejde i individuel jobtræning må kun  

 omfatte arbejde, der ellers ikke ville blive udført som almindeligt lønnet  

 arbejde, jf. § 83.
 Stk. 2.  Individuel jobtræning kan også etableres til  

 ledige, der af andre grunde end nævnt i stk. 1, kun vanskeligt kan opnå  

 beskæftigelse på normale løn- og ansættelsesvilkår.
 Stk. 3.  I delperiode 2 har ledige medlemmer af en  

 arbejdsløhedskasse under 60 år, ret til individuel jobtræning, hvis den  

 ledige selv finder en jobtræningsplads hos en privat arbejdsgiver, jf. § 141,  

 stk. 3.
 § 70.  Individuel jobtræning kan etableres på en  

 almindelig arbejdsplads hos en offentlig eller privat arbejdsgiver.
Stk. 2.  Ved individuel jobtræning hos private  

 arbejdsgivere efter stk. 1, finder bestemmelserne i §§ 51 a, 51 b og 55 a  

 anvendelse.
Den i § 51 b, omhandlede aftale skal tillige indeholde  

 oplysninger om tilskuddets størrelse.
Ved udbetaling af tilskud i form af et  

 engangsbeløb opgøres tilskudsperioder på sammenlagt 6 måneder som antal  

 arbejdstimer, der omregnes til måneder.
 § 71.  Individuel jobtræning kan bestå i beskæftigelse  

 hos folkeoplysende organisationer, beboerforeninger, private husstande,  

 grundejerforeninger, idrætsforeninger m.v.
 Stk. 2.  Den ledige kan ansættes af den folkeoplysende  

 organisation m.v. eller af Arbejdsformidlingen henholdsvis (amts)kommunen,  

 der herefter udsender den ledige til den folkeoplysende organisation m.v.
 § 72.  Individuel jobtræning kan etableres som  

 projekter for flere ledige.
 § 73.  Når Arbejdsformidlingen henholdsvis  

 (amts)kommunen har etableret individuel jobtræning, skal udførelsen af  

 forløbet så vidt muligt overlades til private.
 Stk. 2.  Individuel jobtræning kan udbydes ved  

 annoncering, eller ved at Arbejdsformidlingen henholdsvis (amts)kommunen på  

 anden måde giver private virksomheder mulighed for at gennemføre forløbet.
 Stk. 3.  Privat udførelse kan ske ved, at et bestemt  

 arbejde udbydes i entreprise eller underentreprise, eller ved at der indgås  

 aftale med en privat virksomhed om leverancer eller underleverancer.
Løn- og arbejdsvilkår § 74.  Ved ansættelse i individuel jobtræning aflønnes  

 ledige medlemmer af en arbejdsløshedskasse med projektydelse.
 Stk. 2.  Til kontanthjælpsmodtagere, der deltager i  

 individuel jobtræning, udbetaler kommunalbestyrelsen en ydelse efter lov om  

 kommunal aktivering.
Stk. 3.  Projektydelsen pr. time aftales mellem de  

 organisationer, der har forhandlingsretten på det pågældende eller  

 tilgrænsende område.
Hvis organisationerne ikke kan blive enige om  

 projektydelsens størrelse, fastsættes denne af arbejdsministeren efter  

 forhandling med socialministeren.
 § 75.  Arbejdstiden i individuel jobtræning aftales  

 individuelt mellem Arbejdsformidlingen henholdsvis (amts)kommunen og den  

 pågældende arbejdsgiver.
 Stk. 2.  Arbejdstiden skal dog tilrettelægges således,  

 at den samlede ydelse, der vedrører arbejdet, pr. uge efter fradrag af  

 arbejdsmarkedsbidraget og bortset fra eventuel befordringsgodtgørelse, jf. §  

 79 a, ikke overstiger dagpengenes højeste beløb pr. uge for henholdsvis  

 fuldtidsforsikrede og deltidsforsikrede.
 § 76.  Arbejdsvilkårene i individuel jobtræning i  

 øvrigt skal svare til de overenskomstmæssige eller de for tilsvarende arbejde  

 sædvanligt gældende.
Stk. 2.  Personer i individuel jobtræning er omfattet af  

 den lovgivning, som gælder for lønmodtagere.
For kontanthjælpsmodtagere  

 gælder reglerne i lov om kommunal aktivering.
§ 77.  Individuel jobtræning for ledige medlemmer af  

 en arbejdsløshedskasse kan etableres i udlandet, når § 78.  Undervisning ud over den i § 51 a omtalte kan  

 efter aftale mellem arbejdsgiveren og den ansatte indgå i individuel  

 jobtræning, og i undervisningsperioden udbetales projektydelse som i den  

 øvrige del af den individuelle jobtræning.
 Stk. 2.  Bestemmelserne om undervisning i jobtræning i §  

 53, stk. 2, finder tilsvarende anvendelse.
 § 79.  Individuel jobtræning kan ikke etableres i en  

 virksomhed, organisation eller forening, der ejes eller drives af den lediges  

 ægtefælle, registrerede partner eller samlever eller i private husstande, der  

 bebos af sådanne personer.
Befordringsgodtgørelse § 79 a.  Ledige medlemmer af en arbejdsløshedskasse,  

 der ansættes i individuel jobtræning, har ret til befordringsgodtgørelse,  

 hvis deres daglige transport mellem bopæl og ansættelsessted og retur er mere  

 end 24 km.
Stk. 2.  Der godtgøres 0,62 kr. pr. kilometer (januar  

 1995) regnet fra den lediges bopæl til ansættelsesstedet.
Kilometertaksten  

 reguleres en gang årligt med virkning fra den første mandag i juli måned på  

 grundlag af prisudviklingen inden for det offentlige transportområde (DSB's  

 personbefordring). Ved udbetaling afrundes det samlede tilskud til nærmeste  

 hele kronebeløb.
 Stk. 3.  Godtgørelsen pr. dag kan højst udbetales for  

 120 km efter at der er fratrukket et beløb for de første 24 km, jf. stk. 1.
Stk. 4.  Inden udbetaling af befordringsgodtgørelse skal  

 den ledige forevise en attest fra ansættelsesstedet om, i hvilket omfang den  

 ledige har givet møde.
I tilfælde hvor en sådan attest ikke kan forevises,  

 udbetales befordringsgodtgørelsen på grundlag af en tro og love erklæring.
 § 79 b.  Arbejdsløshedskassen beregner og udbetaler  

 befordringsgodtgørelse til den ledige.
Løntilskud § 80.  Ved etablering af individuel jobtræning efter  

 §§ 70-72, hvor den eller de ledige ansættes på arbejdspladsen, udbetaler  

 arbejdsgiveren projektydelse, jf. dog § 74, stk. 2.
Stk. 2.  Ved ansættelse af ledige medlemmer af en  

 arbejdsløshedskasse i individuel jobtræning hos en privat eller statslig  

 arbejdsgiver udbetaler Arbejdsformidlingen et økonomisk tilskud til  

 arbejdsgiveren.
Ved ansættelse af ledige medlemmer af en arbejdsløshedskasse  

 i individuel jobtræning hos en (amts)kommunal arbejdsgiver inden for den  

 (amts)kommunale jobtræningskvote afregner Indenrigsministeriet et økonomisk  

 tilskud til (amts)kommunen.
Ved ansættelse af kontanthjælpsmodtagere  

 udbetaler (amts)kommunen et økonomisk tilskud til den pågældende  

 arbejdsgiver.
 § 81.  I individuel jobtræning etableret efter § 71  

 eller § 72, hvor Arbejdsformidlingen henholdsvis (amts)kommunen udsender den  

 eller de ledige til beskæftigelse, indbetaler den folkeoplysende organisation  

 m.v. op til 25 kr. pr. time til Arbejdsformidlingen henholdsvis  

 (amts)kommunen for det udførte arbejde.
 Stk. 2.  Den folkeoplysende organisation m.v.  

 tilrettelægger arbejdets udførelse.
§ 82.  Tilskuddets størrelse og støtteperiodens længde  

 fastsættes ved individuel aftale mellem Arbejdsformidlingen henholdsvis  

 (amts)kommunen og arbejdsgiveren.
Tilskuddet kan ikke overstige ydelsen til  

 den ledige, jf. dog stk. 2.
 Stk. 2.  Uanset bestemmelsen i stk. 1 kan  

 Arbejdsformidlingen udbetale et tilskud til arbejdsgiveren, der overstiger  

 ydelsen til den ledige dagpengemodtager, når der er tale om ansættelse i  

 projekter uden for (amts)kommunalt regi, hvor projektet etableres som  

 ikke-overskudsgivende af f.eks. privatpersoner, foreninger, organisationer og  

 lignende.
 Stk. 3.  Såfremt bestemmelsen i stk. 2 finder  

 anvendelse, finansieres den del af tilskuddet, der overstiger ydelsen til den  

 ledige, af en særlig bevilling.
 § 82 a.  Tilskuddet kan udbetales enten som et  

 timetilskud eller som et engangsbeløb.
Stk. 2.  Ved beregning af tilskud udbetalt som  

 timetilskud finder bestemmelsen i § 63, stk. 3 anvendelse.
Ved udbetaling af  

 tilskud finder bestemmelserne i §§ 62, stk. 2, 63, stk. 2 og 5 samt 64-67  

 anvendelse.
 Stk. 3.  Udbetaling af tilskud forhindrer ikke, at der  

 kan ydes støtte til drift af projekter i henhold til anden lovgivning.
 Konkurrenceforvridning, produktion m.v.
§ 83.  Arbejde i offentlig eller privat individuel  

 jobtræning må kun omfatte arbejde, der ellers ikke bliver udført.
Herved  

 forstås arbejde, der ikke ville blive udført uden tilskud.
Ved afgørelsen  

 heraf indgår en bedømmelse af, om arbejdet umiddelbart forud for etableringen  

 af den individuelle jobtræning har været udført som ordinært arbejde.
 Stk. 2.  Betingelsen anses for opfyldt, når der er tale  

 om en helt ny opgave eller når der skabes en ny arbejdsplads eller når der,  

 hos offentlige arbejdsgivere, er tale om en væsentlig tidsmæssig fremrykning  

 i forhold til vedtagne budgetter.
 Stk. 3.  Forud for ansættelse i individuel jobtræning  

 skal arbejdsgiveren inddrage repræsentanter for de ansatte i vurderingen af  

 om betingelsen efter stk. 1 er opfyldt.
 § 84.  Produktion og afsætning af produkter må kun  

 ske, hvis produktionen er nødvendig for at forbedre  

 beskæftigelsesmulighederne for de ledige, afsætningen er en naturlig følge af  

 produktionen, og afsætningen sker på markedsvilkår.
 § 85.  Etablering af individuel jobtræning og  

 udbetaling af løntilskud efter § 80, stk. 2, må ikke være  

 konkurrenceforvridende.
 Jobrotation m.v.
 § 86.  Arbejdsformidlingen og (amts)kommunen kan  

 benytte uddannelses- og jobrotationsordninger samt orlovsaftaler efter lov om  

 orlov og lov om værnepligtsorlov, som redskaber til at fremme beskæftigelsen,  

 videreuddannelsesaktiviteter samt for at imødegå strukturelle problemer på  

 arbejdsmarkedet m.v.
 Stk. 2.  Arbejdsformidlingen skal ved den almindelige  

 virksomhedskontakt informere om mulighederne for at indgå orlovs- eller  

 rotationsaftaler mellem en arbejdgiver og en eller flere beskæftigede.
§ 87.  Ved jobrotation forstås en aftale mellem en  

 eller flere beskæftigede og en arbejdsgiver om den beskæftigedes midlertidige  

 fravær fra arbejdspladsen, hvor den beskæftigede under fraværet erstattes af  

 en afløser.
Såvel den eller de beskæftigede som afløseren skal være ansat hos  

 arbejdsgiveren under hele forløbet.
 Stk. 2.  En ledig, der afløser en beskæftiget på orlov  

 kan ansættes i jobtræning med løntilskud efter kapitel 7, jf. § 56, stk. 3.
 Stk. 3.  Et ledigt medlem af en arbejdsløshedskasse, der  

 afløser en beskæftiget på orlov, kan forud for ansættelsen kvalificeres til  

 rotationsstillingen ved at deltage i uddannelse med uddannelsesgodtgørelse,  

 jf. kapitel 10, herunder deltage i uddannelsespraktik i virksomheden, jf. §  

 103, stk. 3.
 § 88.  Arbejdsformidlingen kan i forbindelse med  

 rotationsordninger yde støtte til den beskæftigedes uddannelse eller til  

 uddannelsesaktiviteter for det ledige medlem af en arbejdsløshedskasse, der  

 afløser den beskæftigede.
 Stk. 2.  Der kan iværksættes regionale aktiviteter i  

 form af køb af kurser rettet mod beskæftigede med uddannelsesbehov, som ikke  

 kan løses med de redskaber Arbejdsmarkedsrådet iøvrigt har til sin rådighed.
 § 88 a.  Arbejdsformidlingen kan yde støtte til  

 beskæftigede, der deltager i uddannelse som led i jobrotationsordninger inden  

 for erhvervsområder, hvor der er eller kan forventes mangel på arbejdskraft.  

 Arbejdsformidlingen kan endvidere yde støtte til beskæftigede, der deltager i  

 uddannelse som led i jobrotationsordninger, der er iværksat for at imødegå  

 strukturelle problemer på det regionale arbejdsmarked.
 Stk. 2.  Hvis den beskæftigede er berettiget til støtte  

 efter andre regler, kan der ikke ydes støtte efter denne bestemmelse.
Stk. 3.  Støtten til den beskæftigede udgør et beløb,  

 der svarer til arbejdsløshedsdagpengenes højeste beløb for  

 fuldtidsforsikrede, jf. § 47 i lov om arbejdsløshedsforsikring mv.
Støtten  

 beregnes pr. dag.
Der kan maksimalt udbetales støtte pr. dag svarende til 1/5  

 af højeste ugentlige dagpengebeløb.
 Stk. 4.  Den samlede støtteperiode kan højst udgøre 6  

 måneder.
 Stk. 5.  Det regionale Arbejdsmarkedsråd kan beslutte at  

 udbetale et supplerende beløb til den beskæftigede, der svarer til 20 pct. af  

 ydelsen til den ledige.
 Stk. 6.  Når der udbetales et supplerende beløb til den  

 beskæftigede, jf. stk. 5, kan der ikke samtidig udbetales løntilskud til  

 arbejdsgiveren for erstatningsarbejdskraft, der ansættes i jobtræning i  

 henhold til kapitel 7.
 Stk. 7.  Direktøren for Arbejdsmarkedsstyrelsen kan  

 fastsætte nærmere regler om administration af støtten.
Uddannelse § 89.  Arbejdsformidlingen kan med udgangspunkt i den  

 lediges ønsker og forudsætninger og under hensyntagen til arbejdsmarkedets  

 behov give ledige medlemmer af en arbejdsløshedskasse et tilbud om  

 uddannelse.
 Stk. 2.  Tilbud om uddannelse kan gives inden for det  

 ordinære uddannelsessystem eller i form af et særligt tilrettelagt  

 uddannelsesprogram.
Stk. 3.  Uddannelsen kan tilvejebringes ved, at den  

 ledige selv finder en uddannelsesplads eller ved at Arbejdsformidlingen  

 rekvirerer eller finder uddannelsespladser i eller udenfor regionen. Ønsker  

 Arbejdsformidlingen at give et ledigt medlem af en arbejdsløshedskasse tilbud  

 om deltagelse i en åben uddannelse, jf. lov om åben uddannelse, skal  

 Arbejdsformidlingen betale for deltagergebyret.
For andre uddannelser, hvor  

 der skal betales studieafgift eller lignende, kan Arbejdsformidlingen betale  

 denne.
Der kan ikke ydes studieafgift eller lignende i forbindelse med tilbud  

 om uddannelse i udlandet.
 Stk. 4.  Arbejdsformidlingen kan i forbindelse med  

 tilbud om uddannelse betale udgifter til undervisningsmateriale samt udgifter  

 i forbindelse med fjernstudier m.v.
 Stk. 5.  Et uddannelsesprogram kan sammensættes af flere  

 forløb.
 § 90.  Kommunen kan tilbyde kontanthjælpsmodtagere  

 særligt tilrettelagte uddannelsesaktiviteter, jf. lov om kommunal aktivering.
§ 91.  Et ledigt medlem af en arbejdsløshedskasse, der  

 har fået tilbud om en uddannelse, kan få tilbud om uddannelsesgodtgørelse i  

 op til 2 år inden for det tidsrum, hvor den ledige er dagpengeberettiget, jf.  

 § 55, stk. 1 eller 2, i lov om arbejdsløshedsforsikring m.v.
Dette gælder,  

 uanset om den pågældende har selvstændig virksomhed som bibeskæftigelse eller  

 modtager pension efter lov om social pension eller tilsvarende udenlandsk  

 lovgivning og i dagpengemæssig henseende ville være underlagt det skærpede  

 arbejdskrav.
 Stk. 2.  Der kan kun udbetales uddannelsesgodtgørelse  

 til uddannelse i udlandet, såfremt uddannelsen er led i en uddannelse her i  

 landet, eller uddannelsen ikke findes her i landet og i øvrigt kan godkendes  

 efter kapitel 11 i Undervisnings- og Forskningsministeriets bekendtgørelse om  

 uddannelsesstøtte.
 Stk. 3.  Ledige medlemmer af en arbejdsløshedskasse  

 under 25 år kan ikke modtage uddannelsesgodtgørelse, hvis de har ret til  

 eller deltager i en uddannelse, der berettiger til uddannelsesstøtte fra  

 statens uddannelsesstøtte.
 Stk. 4.  Aldersbetingelsen i stk. 3 skal være opfyldt på  

 det tidspunkt, hvor uddannelsen påbegyndes.
 Stk. 5.  Arbejdsministeren fastsætter efter forhandling  

 med undervisningsministeren rammerne for uddannelse med  

 uddannelsesgodtgørelse.
 § 92.  Når et ledigt medlem af en arbejdsløshedskasse  

 har accepteret tilbuddet om uddannelse, indgår den ledige og  

 Arbejdsformidlingen en konkret aftale.
 Stk. 2.  Aftalen skal indeholde oplysning om:
 § 93.  Hvis den ledige i henhold til aftalen efter §  

 92 skal have uddannelsesgodtgørelse til uddannelsen, skal den ledige udfylde  

 et ansøgningsskema.
Stk. 2.  Den ledige skal på ansøgningsskemaet have  

 uddannelsesinstitutionens dokumentation for optagelse.
Ledige, der er  

 indskrevet på venteliste til en uddannelse, betragtes ikke som optaget på  

 uddannelsen.
Stk. 3.  Uddannelsesinstitutionen skal angive § 94.  Det ledige medlem indgiver herefter ansøgningen  

 til arbejdsløshedskassen, som angiver Stk. 2.  Den ledige sender herefter ansøgningen til  

 Arbejdsformidlingen til godkendelse.
Kassen kan efter aftale med den ledige  

 sende ansøgningen til Arbejdsformidlingen.
Stk. 3.  Den ledige skal senest 1 måned efter  

 uddannelsens start - og inden uddannelsens afslutning - have indgivet  

 ansøgningen til arbejdsløshedskassen.
Ved ansøgning om uddannelsesgodtgørelse  

 betragtes ansøgeren som ledig, uanset at pågældende er påbegyndt uddannelsen.
§ 95.  Arbejdsformidlingen kan godkende ansøgningen om  

 uddannelsesgodtgørelse, hvis § 96.  Når Arbejdsformidlingen har godkendt eller  

 afslået ansøgningen om uddannelsesgodtgørelse, skal Arbejdsformidlingen sende  

 en kopi af ansøgningen til arbejdsløshedskassen og til  

 uddannelsesinstitutionen.
Ved godkendelse skal det fremgå, fra hvilken dato  

 godtgørelsen skal udbetales.
 Stk. 2.  Uddannelsesgodtgørelsen kan fås fra  

 uddannelsens begyndelse, dog tidligst fra den dag, arbejdsløshedskassen har  

 modtaget ansøgningen til påtegning.
Uddannelsesgodtgørelsens størrelse § 97.  Uddannelsesgodtgørelse for ledige over 25 år  

 svarer til de dagpenge, den ledige ellers ville være berettiget til.
 Stk. 2.  Uddannelsesgodtgørelse for ledige under 25 år  

 svarer til halvdelen af de dagpenge, den ledige ellers ville være berettiget  

 til.
 Stk. 3.  Hvis en ledig, der modtager  

 uddannelsesgodtgørelse efter stk. 2 fylder 25 år under uddannelsen, skal  

 arbejdsløshedskassen udbetale uddannelsesgodtgørelsen efter stk. 1.
Stk. 4.  Godtgørelsen kan ikke udbetales, hvis der  

 samtidig udbetales en statslig uddannelsesstøtte.
Hvis der til uddannelsen er  

 knyttet løn, suppleres denne om nødvendigt med uddannelsesgodtgørelse, så den  

 ledige i alt får et beløb, der svarer til uddannelsesgodtgørelsen.
Hvis den  

 ledige har supplerende indtægter fra andet arbejde, der svarer til eller  

 overstiger uddannelsesgodtgørelsen, bortfalder denne.
Hvis indtægterne er  

 lavere end uddannelsesgodtgørelsen, nedsættes den, så den ledige i alt får et  

 beløb svarende til uddannelsesgodtgørelsen.
Får den ledige  

 uddannelsesgodtgørelse kan der ikke samtidig udbetales godtgørelse til  

 deltagelse i arbejdsmarkedsuddannelser.
 Stk. 5.  Beregningsgrundlaget for uddannelsesgodtgørelse  

 ændres ikke, selvom der foretages fradrag for arbejdstimer i  

 udbetalingsperioden.
Udbetaling § 98.  Arbejdsløshedskassen udbetaler  

 uddannelsesgodtgørelse til den ledige.
Udbetalingen sker bagud for samme  

 periode, som vedkommende arbejdsløshedskasse udbetaler arbejdsløshedsdagpenge  

 for.
 Stk. 2.  Kassen kan tidligst udbetale  

 uddannelsesgodtgørelsen, når Arbejdsformidlingen har godkendt ansøgningen  

 efter § 95.
Stk. 3.  Kassen kan ikke udbetale uddannelsesgodtgørelse  

 for perioder, hvor den ledige er udelukket fra ret til dagpenge.
Hvis kassen  

 har stillet krav om arbejde af en vis varighed, før der kan udbetales  

 dagpenge, kan ydelsen ikke udbetales i en periode, der svarer til dette  

 arbejdskrav.
§ 99.  Arbejdsløshedskassen kan kun udbetale  

 uddannelsesgodtgørelse efter § 98, når § 100.  Uddannelsesgodtgørelse kan modtages under  

 sædvanlig ferie m.v., men hævet feriegodtgørelse fratrækkes i  

 uddannelsesgodtgørelsen efter reglerne i lov om arbejdsløshedsforsikring m.v.
 Stk. 2.  Uddannelsesgodtgørelse kan ikke modtages i  

 perioder, som ikke medregnes i dagpengeperioden i henhold til § 55, stk. 8, i  

 lov om arbejdsløshedsforsikring m.v. samt i perioder, hvor den ledige har  

 orlov i henhold til lov om værnepligtsorlov.
Stk. 3.  Perioder med uddannelsesgodtgørelse forlænges  

 med de i stk. 2 nævnte perioder.
Perioden skal være på mere end 4 uger, for  

 at perioden med uddannelsesgodtgørelse kan forlænges.
Der kan ikke ske  

 forlængelse, hvis perioden efter stk. 2 er længere end 2 år.
 § 101.  Det er en betingelse for at få  

 uddannelsesgodtgørelse til uddannelse i udlandet, jf. § 91, stk. 2, at den  

 uddannelsessøgende har oprettet konto i et pengeinstitut her i landet, som  

 arbejdsløshedskassen kan indsætte godtgørelsen på.
 § 102.  Direktøren for Arbejdsløshedsforsikringen kan  

 fastsætte nærmere regler om beregning af godtgørelsen og om udbetaling.
Praktik § 103.  Uddannelsesgodtgørelse kan fås i  

 erhvervspraktikperioder, hvis de er et naturligt led i uddannelsesforløbet.
 Stk. 2.  Der kan udbetales uddannelsesgodtgørelse i  

 venteperioder mellem teori- og praktikdele i et uddannelsesforløb, hvis  

 modtageren i en venteperiode er registreret som praktikpladssøgende, og  

 perioden ikke overstiger 4 uger.
Stk. 3.  I særligt tilrettelagte uddannelsesprogrammer  

 kan der indlægges uddannelsespraktik i en virksomhed.
Perioder med  

 uddannelsespraktik kan sammenlagt have en varighed på højst 3 måneder, dog  

 kan hver enkelt praktikperiode højst have en varighed på 1 måned.
Under  

 uddannelsespraktik kan et ledigt medlem af en arbejdsløshedskasse få  

 uddannelsesgodtgørelse, jf. § 97.
Kombination med orlov § 104.  Arbejdsformidlingen kan efter reglerne i dette  

 kapitel tilbyde ledige medlemmer af en arbejdsløshedskasse, der er påbegyndt  

 en uddannelse efter reglerne om orlov til uddannelse, at gå direkte over på  

 uddannelsesgodtgørelse efter dette kapitel.
Den lediges ansøgning om  

 uddannelsesgodtgørelse, jf. § 94, skal være indgivet senest 1 måned efter  

 ophøret med uddannelsesorloven.
 Stk. 2.  Ledige medlemmer af en arbejdsløshedskasse, der  

 er påbegyndt en uddannelse med uddannelsesgodtgørelse, kan gå direkte over på  

 orlov til uddannelse, hvis betingelserne herfor er opfyldt, jf. lov om orlov.
 § 105.  Ved ophør med uddannelsesgodtgørelse har den  

 ledige ret til dagpenge, hvis betingelserne herfor i lov om  

 arbejdsløshedsforsikring m.v. er opfyldt.
Befordringsgodtgørelse § 106.  Ledige medlemmer af en arbejdsløshedskasse,  

 der har fået et tilbud om en uddannelse, har ret til befordringsgodtgørelse,  

 hvis deres daglige transport mellem bopæl og uddannelsessted og retur er mere  

 end 24 km.
Stk. 2.  Der godtgøres 1,35 kr. pr. kilometer (januar  

 1995) regnet fra deltagernes bopæl til uddannelsesstedet.
Kilometertaksten  

 reguleres en gang årligt med virkning fra den første mandag i juli måned på  

 grundlag af prisudviklingen inden for det offentlige transportområde (DSB's  

 personbefordring). Ved udbetaling afrundes den samlede godtgørelse til  

 nærmeste hele kronebeløb.
 Stk. 3.  Godtgørelsen pr. dag kan højst udbetales for  

 120 km efter at der er fratrukket et beløb for de første 24 km, jf. stk. 1.
Stk. 4.  Inden udbetaling af befordringsgodtgørelse skal  

 den ledige forevise en attest fra uddannelsesstedets ledelse om, i hvilket  

 omfang deltageren har fulgt uddannelsen.
I tilfælde hvor en sådan attest ikke  

 kan forevises, udbetales befordringsgodtgørelsen på grundlag af en tro og  

 love erklæring.
 § 107.  Hvis den ledige er indkvarteret uden for  

 uddannelsesstedet, regnes indkvarteringsstedet for bopæl og den ledige har  

 ret til daglig befordringsgodtgørelse efter § 106.
 § 108.  Deltagere, der under uddannelsen er  

 indkvarterede, har ret til tilskud til transport frem og tilbage mellem bopæl  

 og indkvarteringssted:
Stk. 2.  Ved offentlig befordring godtgøres de  

 dokumenterede faktiske udgifter med billigste offentlige transportmiddel.
Ved  

 privat befordring udbetales kilometertilskud efter taksten i § 106, stk. 2.
 Stk. 3.  Ved privat befordring kombineret med befordring  

 med færge ydes tilskud for færgebefordringen på grundlag af den dobbelte  

 afstand.
 § 108 a.  Der kan ikke ydes befordringsgodtgørelse i  

 forbindelse med tilbud om uddannelse i udlandet.
 § 109.  Arbejdsløshedskassen beregner og udbetaler  

 befordringsgodtgørelse til den ledige.
Tilskud til kost og logi § 110.  Der kan kun ydes tilskud til kost og logi i  

 forbindelse med tilbud om uddannelse, hvis udgiften til kost og logi indgår i  

 kursusprisen.
Etableringsydelse § 111.  Et ledigt medlem af en arbejdsløshedskasse,  

 der ønsker at etablere og drive selvstændig virksomhed som  

 hovedbeskæftigelse, kan få tilbud om etableringsydelse i op til 21/2 år inden  

 for det tidsrum, hvor den ledige er dagpengeberettiget efter lov om  

 arbejdsløshedsforsikring m.v.
 Stk. 2.  Etableringsydelsen svarer til 50 pct. af  

 dagpengenes højeste beløb, jf. lov om arbejdsløshedsforsikring m.v.
 Stk. 3.  I delperiode 1 har ledige under 60 år, der på  

 ansøgningstidspunktet har haft en samlet ledighedsperiode på 5 måneder  

 indenfor de seneste 8 måneder, ret til etableringsydelse i op til 21/2 år,  

 jf. § 136.
Ansøgning om etableringsydelse § 112.  For at få etableringsydelse skal den ledige  

 have en forretningsplan, der er godkendt af industriministeren, jf. lov om  

 tilskud til iværksættere.
 Stk. 2.  Hvis virksomheden er registreringspligtig efter  

 momsloven skal virksomheden være anmeldt til registrering (momsregistreret)  

 hos toldvæsenet på ansøgningstidspunket.
 Stk. 3.  For virksomheder, der ikke er  

 registreringspligtige efter momsloven, kan anvendes anden form for  

 dokumentation for selvstændig virksomhed.
 Stk. 4.  Etableringsydelse kan fås ved drift af  

 selvstændig virksomhed alene eller sammen med andre, uanset hæftelsesform.
§ 113.  Den ledige skal inden påbegyndelse af den  

 selvstændige virksomhed indsende et ansøgningsskema til en  

 arbejdsløshedskasse for selvstændige.
Er virksomheden påbegyndt, er  

 betingelsen om ledighed ikke opfyldt.
Den ledige skal på ansøgningsskemaet  

 angive, om forretningsplanen er godkendt, jf. § 112, stk. 1. Den ledige  

 bemyndiger ved sin underskrift på ansøgningsskemaet denne arbejdsløshedskasse  

 til at indhente dokumentation til brug for en afklaring af Stk. 2.  Arbejdsløshedskassen angiver herefter på  

 ansøgningen, Stk. 3.  Den ledige indgiver herefter ansøgningen med  

 bilag til Arbejdsformidlingen til godkendelse.
Arbejdsløshedskassen kan efter  

 aftale med den ledige sende ansøgningen til Arbejdsformidlingen.
Stk. 4.  Hvis den ledige indgiver ansøgning efter § 136,  

 skal arbejdsløshedskassen angive, om den ledige opfylder ledighedskravet for  

 at få etableringsydelse.
Hvis ledighedskravet ikke er opfyldt på  

 ansøgningstidspunktet, kan der indgives ny ansøgning, når denne betingelse er  

 opfyldt.
§ 114.  Arbejdsformidlingen godkender en ansøgning om  

 etableringsydelse, hvis Stk. 2.  Arbejdsmarkedsstyrelsen kan efter indstilling  

 fra Arbejdsformidlingen godkende en ansøgning i tilfælde, hvor virksomheden  

 er påbegyndt inden ansøgningen er indgivet til en arbejdsløshedskasse for  

 selvstændige af grunde, som ikke kan tilregnes den ledige eller  

 arbejdsløshedskassen.
Varighed § 115.  Etableringsydelse kan tidligst fås fra den  

 dag, virksomheden er påbegyndt.
I de tilfælde, hvor der er meddelt  

 dispensation efter § 114, stk. 2, kan etableringsydelse dog ikke fås før det  

 tidspunkt, hvor ansøgning herom er indgivet til en arbejdsløshedskasse for  

 selvstændige.
§ 116.  Etableringsydelse kan fås så længe, den ledige  

 driver selvstændig virksomhed, dog højest i 21/2 år.
Etableringsydelsen kan  

 også modtages under sædvanlig ferie m.v., men hævet feriegodtgørelse  

 fradrages efter reglerne i lov om arbejdsløshedsforsikring m.v.
 Stk. 2.  Etableringsydelse kan ikke modtages i perioder,  

 som ikke medregnes i dagpengeperioden i henhold til § 55, stk. 8, i lov om  

 arbejdsløshedsforsikring m.v., samt i perioder, hvor den ledige har orlov i  

 henhold til lov om værnepligtsorlov.
Stk. 3.  Perioder med etableringsydelse forlænges med de  

 i stk. 2 nævnte perioder.
Perioden skal være på mere end 4 uger, for at  

 perioden med etableringsydelsen kan forlænges.
Der kan ikke ske forlængelse  

 hvis perioden efter stk. 2 er længere end 2 år.
Virksomhedsskift § 117.  Ønsker et ledigt medlem af en  

 arbejdsløshedskasse at skifte til ny virksomhed eller efter afbrydelse af  

 ydelsen påny at få ydelsen, skal der indsendes en ny ansøgning.
 Stk. 2.  Ved en sådan ansøgning skal vedkommende  

 arbejdsløshedskasse for selvstændige erhvervsdrivende dokumentere længden af  

 de perioder, hvor der tidligere er udbetalt etableringsydelse, hvis  

 Arbejdsformidlingen anmoder herom.
Overflytning til anden arbejdsløshedskasse § 118.  En ledig, der får udbetalt etableringsydelse,  

 skal være overflyttet til en arbejdsløshedskasse for selvstændige  

 erhvervsdrivende som fuldtidsforsikret medlem.
Stk. 2.  En ledig flyttes tilbage til sin tidligere  

 arbejdsløshedskasse, hvis pågældende anmoder herom inden 3 måneder efter  

 ydelsesperiodens ophør.
Den ledige forbliver fuldtidsforsikret, medmindre der  

 er udbetalt etableringsydelse for mindre end 13 uger, eller den pågældende  

 har særlige, vægtige grunde til kun at påtage sig deltidsarbejde.
 Stk. 3.  Direktøren for Arbejdsløshedsforsikringen kan  

 fastsætte nærmere regler om overflytning.
Udbetaling af etableringsydelse § 119.  Arbejdsløshedskassen udbetaler  

 etableringsydelse til den ledige på baggrund af en erklæring til brug for  

 udbetaling af ydelsen.
Udbetaling sker bagud for samme periode, som den  

 pågældende arbejdsløshedskasse udbetaler dagpenge for.
 Stk. 2.  Arbejdsløshedskassen kan tidligst udbetale  

 ydelsen, når virksomheden er påbegyndt og under forudsætning af, at  

 Arbejdsformidlingen har godkendt ansøgningen.
Stk. 3.  Kassen kan ikke udbetale etableringsydelse for  

 perioder, hvor den ledige er udelukket fra ret til dagpenge.
Hvis kassen har  

 stillet krav om arbejde af en vis varighed, før der kan udbetales dagpenge,  

 kan ydelsen ikke udbetales i en periode, der svarer til dette arbejdskrav.
§ 120.  Ledige, der modtager etableringsydelse, kan  

 tjene 27.610 kr. (januar 1995) om året ved andet arbejde eller ved indtægter  

 ved andet arbejde uden, at der sker nedsættelse af etableringsydelsen efter  

 reglerne i lov om arbejdsløshedsforsikring m.v.
Beløbet reguleres en gang  

 årligt den 1. januar med satsreguleringsprocenten, jf. lov om en  

 satsreguleringsprocent, og beløbet afrundes til nærmeste 100 kr.
 Stk. 2.  For ledige, som tjener over 27.610 kr. om året,  

 sker der nedsættelse af etableringsydelsen efter reglerne i lov om  

 arbejdsløshedsforsikring m.v.
 Stk. 3.  Tilskud ydet i henhold til lov om tilskud til  

 iværksættere medregnes ikke i de 27.610 kr., jf. stk. 1, og medfører ikke en  

 nedsættelse af etableringsydelsen, jf. stk. 2.
§ 121.  Arbejdsløshedskassen kan kun udbetale  

 etableringsydelsen, når Stk. 2.  Indtil den ledige har modtaget den første  

 momsangivelse, kan arbejdsløshedskassen udbetale etableringsydelsen på  

 grundlag af momsregistreringsbevis.
 § 122.  Direktøren for Arbejdsløshedsforsikringen kan  

 fastsætte nærmere regler om beregning og udbetaling af etableringsydelse,  

 herunder om administration af reglerne i § 120 og § 121.
 § 123.  Ved ophør med en virksomhed, hvortil der er  

 ydet etableringsydelse, har den ledige ret til dagpenge, hvis betingelserne i  

 lov om arbejdsløshedsforsikring m.v. i øvrigt er opfyldt.
 Stk. 2.  Direktoratet for Arbejdsløshedsforsikringens  

 bekendtgørelse om ophør med udøvelse af selvstændig virksomhed som  

 hovedbeskæftigelse finder tilsvarende anvendelse ved ophør med en virksomhed,  

 hvortil der er ydet etableringsydelse.
Andre aktiviteter § 124.  Arbejdsformidlingen kan i overensstemmelse med  

 Arbejdsmarkedsrådets beslutning om gennemførelse af forsøgs- og  

 udviklingsaktiviteter tilbyde ledige medlemmer af en arbejdsløshedskasse  

 andre aktiviteter end de i kapitel 4-11 nævnte.
 Stk. 2.  I det omfang forsøgsaktiviteterne ligger uden  

 for de i bekendtgørelsen fastsatte regler, skal aktiviteterne godkendes af  

 Arbejdsmarkedsstyrelsen.
Rettigheder for ledige medlemmer af en  

 arbejdsløshedskasse Opgørelse af ledighed § 125.  Ved opgørelse af ledighed i relation til  

 rettigheder efter kapitel 15, medregnes kun ledighed i medlemsperioder.
Den  

 ledige skal tillige have fået udbetalt dagpenge, aktivitetsydelse eller  

 feriedagpenge efter lov om arbejdsløshedsforsikring m.v.
Stk. 2.  Ved opgørelsen af ledighed i henhold §§ 130-136  

 medregnes endvidere perioder med orlov til sabbat efter lov om orlov samt  

 perioder, hvor den ledige deltager i tilbud efter denne bekendtgørelse.
Ved  

 opgørelsen medregnes dog ikke perioder, hvor den ledige deltager i et tilbud  

 om uddannelse med orlovsydelse, jf. lov om orlov.
Som tilbud anses kun  

 aktiviteter i henhold til denne bekendtgørelse, hvortil Arbejdsformidlingen  

 eller Arbejdsløshedskassen har udbetalt støtte, eller hvor  

 Arbejdsformidlingen på anden måde har bidraget økonomisk.
 Stk. 3.  Perioder med orlov til uddannelse og orlov til  

 børnepasning, jf. lov om orlov, samt perioder hvor medlemmet på grund af  

 sygdom, barsel eller uarbejdsdygtighed har været uden arbejde medregnes ikke.  

 Tilsvarende gælder for perioder med støtte efter lov om social bistand til  

 pasning af handicappet barn og pasning af nærtstående, der ønsker at dø i  

 hjemmet.
 Stk. 4.  Ledighed placeret umiddelbart forud for fravær  

 efter reglerne i § 7, stk. 1, 2 og 4, i lov om ligebehandling af mænd og  

 kvinder med hensyn til beskæftigelse og barselorlov m.v. medregnes ved  

 opgørelsen af ledighed.
 Stk. 5.  Ved opgørelse af ledighed i henhold til §§  

 130-136 medregnes tillige perioder med deltagelse i Industriministeriets  

 program for indslusning af højtuddannede i mindre virksomheder  

 (»isbryderprojekter«) jf. konto 26.32.03. på finansloven for 1995.
 § 126.  Ledighedsperioder efter § 125, stk. 1, opgøres  

 i timer, der omregnes til måneder.
Generelle bestemmelser § 127.  Ved afgivelse af tilbud efter kapitel 15 og  

 16, finder bestemmelsen i § 11 tilsvarende anvendelse.
 § 128.  Forud for afgivelse af tilbud efter kapitel 15  

 og 16 skal den ledige have udarbejdet en handlingsplan, jf. kapitel 6.
Rettigheder i delperiode 1 § 129.  Ved delperiode 1 forstås den periode, hvor der  

 kan modtages dagpenge efter § 55, stk. 1, i lov om arbejdsløshedsforsikring  

 m.v.
 § 130.  Ledige medlemmer af en arbejdsløshedskasse  

 under 60 år har inden for delperiode 1, ret til et rimeligt forløb i  

 overensstemmelse med handlingsplanen efter kapitel 7 - 11 på sammenlagt 12  

 måneder, hvis den ledige ikke tidligere har haft et rimeligt forløb på 12  

 måneder.
 Stk. 2.  Et forløb er rimeligt, hvis der er taget hensyn  

 til den lediges ønsker og forudsætninger samt arbejdsmarkedets behov, jf. dog  

 § 38, stk. 2.
 Stk. 3.  Hvis den ledige, efter at arbejdsmarkedsrådet i  

 henhold til § 157 har vurderet, at et forløb er rimeligt, påny afslår  

 tilbuddet, bortfalder retten til et rimeligt tilbud.
 § 131.  Den ledige har ret til at påbegynde forløbet  

 senest efter 2 års ledighed.
Stk. 2.  Arbejdsformidlingen skal tilbyde forløbet så  

 tidligt i ledighedsforløbet som muligt.
Arbejdsformidlingen har pligt til at  

 tilbyde forløbet således, at dette senest påbegyndes, når den ledige har  

 været ledig i 2 år og således, at den ledige har haft 12 måneders tilbud  

 inden for delperiode 1.
§ 132.  Den ledige har inden for delperiode 1 pligt  

 til at deltage i et forløb på minimum 12 måneder.
Denne pligt kan i særlige  

 tilfælde reduceres, hvis den ledige og Arbejdsformidlingen indgår en aftale  

 herom, fx hvis den ledige indenfor en kortere periode står over for at skulle  

 påbegynde ordinært arbejde.
Aftalen skal fremgå af handlingsplanen.
 Stk. 2.  Tilbud efter § 131 kan udskydes efter aftale  

 mellem Arbejdsformidlingen og den ledige, når den pågældende befinder sig i  

 en uddannelsessituation, selv har skaffet sig arbejde eller opholder sig uden  

 for landet i henhold til udlændingeloven.
 § 133.  Et sammenlagt forløb efter § 130 kan  

 sammensættes af flere tilbud på forskellige tidspunkter i ledighedsforløbet.
 Stk. 2.  Ved beregning af perioden på 12 måneder  

 medregnes tilbud efter denne bekendtgørelse, som er indeholdt i den  

 individuelle handlingsplan, og hvortil Arbejdsformidlingen eller  

 Arbejdsløshedskassen har udbetalt støtte, eller hvor Arbejdsformidlingen på  

 anden måde har bidraget økonomisk i forbindelse med afgivelsen af tilbuddet.
 Stk. 3.  Perioder med deltagelse i Industriministeriets  

 program for indslusning af højtuddannede i mindre virksomheder  

 (»isbryderprojekter«) jf. konto 26.32.03. på finansloven for 1995,  

 fradrages tillige fuldt ud i retten til et rimeligt forløb efter § 130.
Stk. 4.  Ved beregning af perioden i § 130 ses der bort  

 fra perioder, der er omfattet af § 55, stk. 8, i lov om  

 arbejdsløshedsforsikring m.v.
Dog medregnes i § 130 perioder med deltagelse i  

 tilbud om uddannelse, jf. stk. 2, hvorunder den ledige modtager orlovsydelse,  

 jf. lov om orlov.
 § 134.  Ledige medlemmer af en arbejdsløshedskasse  

 under 60 år har efter en ledighedsperiode på 6 måneder inden for 9 måneder  

 ret til at få udarbejdet en individuel handlingsplan.
 Stk. 2.  Reglerne i kapitel 6 finder tilsvarende  

 anvendelse.
§ 135.  (Ophævet) § 136.  Ledige medlemmer af en arbejdsløshedskasse  

 under 60 år har efter en ledighedsperiode på 5 måneder inden for 8 måneder  

 ret til etableringsydelse i op til 21/2 år, hvis den ledige ikke tidligere  

 har modtaget etableringsydelse af mindst 12 måneders varighed.
 Stk. 2.  Reglerne i kapitel 11 finder tilsvarende  

 anvendelse.
 § 137.  Ledige, fuldtidsforsikrede medlemmer af en  

 arbejdsløshedskasse under 60 år har efter en ledighedsperiode på 12 måneder  

 inden for 15 måneder ret til i en sammenhængende periode på 12 måneder at  

 afstå fra tilbud efter kapitel 4 og 6-12 og i stedet modtage dagpenge efter  

 reglerne i § 55, stk. 6, jf. § 55, stk. 10 i lov om arbejdsløshedsforsikring  

 m.v.
Stk. 2.  Den ledige skal underrette sin  

 arbejdsløshedskasse om fravalget.
Arbejdsløshedskassen skal herefter  

 underrette Arbejdsformidlingen.
 § 138.  Aldersbetingelsen i § 130 skal være opfyldt på  

 tidspunktet for rettens indtræden.
 Stk. 2.  Aldersbetingelsen i §§ 134-137 skal være  

 opfyldt på tidspunktet for tilbuddets påbegyndelse.
 § 139.  Retten efter §§ 134-136 skal gøres gældende  

 inden udløbet af delperiode 1.
Rettigheder og tilbud i delperiode 2 § 140.  Ved delperiode 2 forstås den periode, hvor der  

 kan modtages dagpenge efter § 55, stk. 2, i lov om arbejdsløshedsforsikring  

 m.v.
 § 141.  Med det formål at ledige kan opnå ordinær  

 beskæftigelse, planlægger Arbejdsmarkedsrådet indsatsen og kan anvende og  

 kombinere tilbud efter kapitlerne 4, 5, 8-12 samt kapitel 7 for så vidt angår  

 jobtræning hos en offentlig arbejdsgiver.
 Stk. 2.  Ledige medlemmer af en arbejdsløshedskasse  

 under 60 år har i hele delperiode 2 ret og pligt til tilbud op til fuld tid.
Stk. 3.  Ledige medlemmer af en arbejdsløshedskasse  

 under 60 år har i hele perioden ret til jobtræning eller individuel  

 jobtræning, hvis den ledige selv finder en jobtræningsplads hos en privat  

 arbejdsgiver.
Reglerne i henholdsvis kapitel 7 og 8 finder tilsvarende  

 anvendelse.
 Stk. 4.  Tilbud kan udskydes i kortere tid under hensyn  

 til muligheden for at tilvejebringe konkrete tilbud.
 § 142.  Ved deltagelse i tilbud, bortset fra ordinært  

 arbejde, jf. kapitel 4 og selvfunden jobtræning hos private arbejdsgivere,  

 jf. § 141, stk. 3, må ydelsen til den ledige efter fradrag af  

 arbejdsmarkedsbidrag ikke overstige dagpengenes højeste beløb, jf. § 47 og §  

 70 i lov om arbejdsløshedsforsikring m.v.
 Stk. 2.  Udover ydelsen efter stk. 1 kan der ydes  

 befordringsgodtgørelse, jf. § 79 a og § 106.
 Stk. 3.  Såfremt lønnen til den ledige ved ansættelse på  

 fuld tid vil overstige dagpengenes højeste beløb, jf. stk. 1, nedsættes den  

 ugentlige arbejdstid under hensyn hertil.
Stk. 4.  Såfremt arbejdstiden herved bliver mindre end  

 37 timer, kan der gives supplerende tilbud op til 37 timer.
I disse tilfælde  

 ydes der ingen godtgørelse til den ledige ved deltagelse i det supplerende  

 tilbud, jf. stk. 1.
 § 142 a.  Ved deltagelse i jobtræning og individuel  

 jobtræning nedsættes retten og pligten til tilbud efter § 141, stk. 2,  

 såfremt den ugentlige arbejdstid sammenlagt med eventuel ordinær  

 beskæftigelse overstiger fuld tid, sædvanligvis 37 timer.
Stk. 2.  Nedsættelse efter stk. 1, sker ved, at ydelsen  

 efter § 142 nedsættes forholdsmæssigt svarende til omfanget af den ordinære  

 beskæftigelse.
Arbejdstiden nedsættes under hensyn hertil, jf. § 142, stk. 3.
 Stk. 3.  Ansættelsesforholdet i jobtræning og individuel  

 jobtræning kan kun ændres i overensstemmelse med gældende overenskomster og  

 lovgivning.
§ 143.  Ved deltagelse i tilbud, bortset fra tilbud  

 efter kapitel 10 og 11, har den ledige ret til at modtage et beløb, der  

 sammenlagt med den lediges indtægt ved tilbuddet efter fradrag af  

 arbejdsmarkedsbidrag, svarer til dagpengenes højeste beløb pr. uge for  

 henholdsvis fuldtidsforsikrede og deltidsforsikrede efter reglerne i § 55,  

 stk. 2, jf. § 58, stk. 1, nr. 3, litra b, i lov om arbejdsløshedsforsikring  

 m.v.
Befordringsgodtgørelse efter § 79 a og § 106 medregnes ikke i indtægten.
 Stk. 2.  Ved kombination af tilbud inden for en uge er  

 den ledige omfattet af retten til at modtage et beløb, der svarer til  

 maksimale dagpenge, jf. stk. 1, såfremt blot et af tilbuddene er omfattet  

 heraf.
Indberetninger/underretninger A-kassernes indberetningspligt § 144.  Arbejdsløshedskasserne skal til  

 Arbejdsformidlingen efter 20 måneders sammenlagt ledighed indberette ledige  

 medlemmer af en arbejdsløshedskasse, der fortsat står til rådighed for  

 arbejdsmarkedet.
 Stk. 2.  Arbejdsløshedskasserne skal til  

 Arbejdsformidlingen efter 44 måneders ledighed eller 3 måneder før  

 referenceperiodens udløb indberette ledige medlemmer af en  

 arbejdsløshedskasse, der står til rådighed for arbejdsmarkedet, og som  

 overgår fra delperiode 1 til delperiode 2, jf. § 55, stk. 1 og 2, i lov om  

 arbejdsløshedsforsikring m.v.
Stk. 3.  Arbejdsløshedskasserne skal på anmodning fra  

 Arbejdsformidlingen generelt oplyse om et ledigt medlems ledighedsforløb og  

 dagpengeret, herunder bl.a. om Stk. 4.  Arbejdsløshedskasserne skal til  

 Arbejdsformidlingen indberette ledige medlemmer, der benytter sig af retten  

 til efter 12 måneders ledighed at afstå fra tilbud i 12 måneder, jf. § 137.
Arbejdsformidlingens underretningspligt § 145.  Arbejdsformidlingen underretter den lediges  

 arbejdsløshedskasse om registrerede formidlingsrelevante oplysninger efter 3  

 måneders ledighed inden for de seneste 5 måneder.
 § 146.  Når det ledige medlem er ophørt i jobtræning  

 eller i et særligt tilrettelagt jobtræningsforløb/individuel jobtræning,  

 underretter Arbejdsformidlingen den lediges arbejdsløshedskasse om antallet  

 af timer med udbetalt løntilskud, jf. §§ 62 og 80.
Øvrige bestemmelser Tilvejebringelse af offentlige  

 jobtræningspladser § 147.  (Amts)kommunerne og staten er forpligtede til  

 at fremskaffe en given kvote jobtræningspladser til ansættelse af ledige  

 medlemmer af en arbejdsløshedskasse i jobtræning eller individuel jobtræning  

 inden for eget forvaltningsområde eller anden offentlig eller offentlig  

 støttet institution.
 Stk. 2.  (Amts)kommunerne har pligt til at stille  

 pladserne til rådighed for ledige i hele AF-regionen.
 Stk. 3.  Kvoterne fastsættes en gang årligt af  

 arbejdsministeren efter forelæggelse for finansministeren og efter  

 indstilling fra Landsarbejdsrådet.
 Stk. 4.  Ansættelser i jobtræning eller individuel  

 jobtræning ud over de fastsatte kvoter vil bero på en aftale mellem  

 Arbejdsformidlingen og ansættelsesstedet.
Stk. 5.  (Amts)kommunerne kan indbyrdes udveksle  

 jobtræningspladser.
Dette forudsætter en godkendelse fra den (eller de)  

 respektive Arbejdsformidling(er).
 § 148.  (Amts)kommunen og staten videregiver sine  

 tilbud om jobtræning og individuel jobtræning til Arbejdsformidlingen med  

 nærmere angivelse af det faglige indhold.
 Stk. 2.  Arbejdsformidlingen har ansvaret for at  

 visitere de ledige medlemmer af en arbejdsløshedskasse til de tilbud, som  

 (amts)kommunen og staten har afgivet.
 Stk. 3.  (Amts)kommunen og staten har som arbejdsgiver  

 mulighed for at afgøre, om den ledige skal ansættes i det pågældende tilbud.  

 (Amts)kommunen eller staten er dog inden for kvoten generelt forpligtet til  

 at ansætte de ledige, som Arbejdsformidlingen visiterer til ansættelse i  

 (amts)kommunen eller i staten.
 Stk. 4.  Arbejdsmarkedsrådet kan fastsætte nærmere  

 retningslinier om visitation og ansættelse af ledige i jobtræning og  

 individuel jobtræning i (amts)kommunen og staten.
 § 149.  Betalingen af den fulde lønudgift ved  

 ansættelse af ledige medlemmer af en arbejdsløshedskasse i jobtræning og  

 individuel jobtræning påhviler ansættelsesstedet.
 Stk. 2.  Ved ansættelse i henhold til kvoterne udbetales  

 der et løntilskud til ansættelsesstedet, jf. §§ 62 og 80.
 Stk. 3.  Ved ansættelse ud over kvoterne skal  

 Arbejdsformidlingen udrede hele lønudgiften til ansættelsesstedet.
Stk. 4.  Hvis Arbejdsformidlingen ikke udnytter de  

 tildelte kvoter, skal de sparede nettolønudgifter overføres til  

 Arbejdsformidlingen.
Overførslen sker for alle (amts)kommuner under et ved,  

 at de uforbrugte midler inddrages i budgetgarantien.
Tilbagekaldelse af bevillinger,  

 tilbagebetaling af ydelser, misbrug § 150.  En modtager af løntilskud i forbindelse med  

 jobtræning og tilskud i forbindelse med individuel jobtræning har pligt til  

 at underrette Arbejdsformidlingen henholdsvis (amts)kommunen om forhold, der  

 har betydning for retten til ydelserne.
Stk. 2.  Arbejdsformidlingen henholdsvis (amts)kommunen  

 kan bestemme, at løntilskud i forbindelse med jobtræning eller tilskud i  

 forbindelse med individuel jobtræning enten ikke skal udbetales eller  

 tilbagebetales, hvis § 151.  Arbejdsformidlingen henholdsvis (amts)kommunen  

 kan fratage en arbejdsgiver muligheden for at ansætte ledige med løntilskud i  

 forbindelse med jobtræning eller tilskud i forbindelse med individuel  

 jobtræning, hvis arbejdsgiveren ikke overholder bestemmelserne i denne  

 bekendtgørelse.
 Stk. 2.  Arbejdsformidlingens henholdsvis  

 (amts)kommunens afgørelser efter stk. 1, kan påklages til  

 Arbejdsmarkedsrådet, jf. § 156.
 § 152.  En modtager af uddannelsesgodtgørelse,  

 befordringsgodtgørelse eller etableringsydelse har pligt til at underrette  

 Arbejdsformidlingen om forhold, der har betydning for retten til ydelserne.
 Stk. 2.  Har en modtager af uddannelsesgodtgørelse,  

 befordringsgodtgørelse eller etableringsydelse givet Arbejdsformidlingen  

 urigtige oplysninger eller fortiet forhold, der har betydning for retten til  

 ydelserne, kan Arbejdsformidlingen tilbagekalde bevillingen til ydelsen.
 Stk. 3.  Arbejdsformidlingen kan tilbagekalde en  

 bevilling af uddannelsesgodtgørelse, befordringsgodtgørelse eller  

 etableringsydelse, hvis betingelserne for at modtage ydelserne er bortfaldet.
 § 153.  En modtager af uddannelsesgodtgørelse,  

 befordringsgodtgørelse eller etableringsydelse har pligt til at underrette  

 sin arbejdsløshedskasse om forhold, der kan være af betydning for retten til  

 ydelserne.
 Stk. 2.  Har en modtager af uddannelsesgodtgørelse,  

 befordringsgodtgørelse eller etableringsydelse givet urigtige oplysninger  

 eller fortiet forhold, der har betydning for retten til ydelserne, skal  

 fejludbetalte ydelser tilbagebetales efter reglerne i kapitel 13 i lov om  

 arbejdsløshedsforsikring m.v.
 § 154.  Direktøren for Arbejdsløshedsforsikringen  

 fører tilsyn med arbejdsløshedskassernes udbetaling af uddannelsesgodtgørelse  

 og etableringsydelse i overensstemmelse med de almindelige regler i kapitel  

 14 i lov om arbejdsløshedsforsikring m.v.
 Stk. 2.  Direktøren for Arbejdsmarkedsstyrelsen kan  

 efter forhandling med direktøren for Arbejdsløshedsforsikringen fastsætte  

 nærmere regler om ansøgningsproceduren for befordringsgodtgørelse og for  

 arbejdsløshedskassernes beregning, udbetaling og afregning heraf samt for  

 tilsyn m.m. med kassernes administration.
Udveksling og videregivelse af oplysninger § 155.  Forvaltningslovens kapitel 8 om tavshedspligt  

 og videregivelse af oplysninger finder anvendelse på oplysninger om  

 virksomheder, arbejdsgivere, arbejdssøgende og andre personer, der er  

 registrerede hos Arbejdsformidlingen.
Klageadgang og ikrafttrædelse § 156.  Arbejdsformidlingens og (amts)kommunens  

 afgørelser efter §§ 68, 83, 84, 85, 150 og 151 kan indbringes for  

 Arbejdsmarkedsrådet.
Rådets afgørelse kan ikke indbringes for anden  

 administrativ myndighed.
 Stk. 2.  Arbejdsministeren kan inden 4 uger efter, at  

 afgørelsen er meddelt, på eget initiativ tage en afgørelse, der er truffet af  

 Arbejdsmarkedsrådet, op til nærmere undersøgelse og afgørelse.
§ 157.  Klage over Arbejdsformidlingens afgivelse af  

 eller afslag på tilbud efter kapitel 4, 5, 6, 7, 8, 10, 11, 12 og 16 samt  

 efter § 141, stk. 3, kan inden 4 uger fra afgørelsen er meddelt, indbringes  

 for Arbejdsmarkedsrådet af den, som afgørelsen vedrører.
Det samme gælder  

 klage over Arbejdsformidlingens afgørelser efter § 130, stk. 1 og 2, for så  

 vidt angår rimeligheden af forløbet.
Stk. 2.  Klage over Arbejdsformidlingens afgørelser om  

 et tilbud efter § 141, stk. 2, kan inden 2 uger indbringes for  

 Arbejdsmarkedsrådet af den, som afgørelsen vedrører.
Klagen har opsættende  

 virkning.
Arbejdsmarkedsrådet træffer inden 2 uger fra klagens modtagelse  

 afgørelse i sagen.
 Stk. 3.  Afgørelser efter stk. 1 og 2 kan ikke  

 indbringes for anden administrativ myndighed.
 Stk. 4.  Arbejdsministeren kan inden 4 uger efter, at  

 afgørelsen er meddelt, på eget initiativ tage en afgørelse, der er truffet af  

 Arbejdsmarkedsrådet, op til nærmere undersøgelse og afgørelse.
§ 158.  Klage over Arbejdsformidlingens afgørelser  

 efter denne bekendtgørelse, bortset fra afgørelser som nævnt i §§ 156 og 157,  

 kan inden 4 uger indbringes for Arbejdsmarkedsstyrelsen af den, som  

 afgørelsen vedrører.
Klagen indgives til vedkommende regionschef, der, hvis  

 afgørelsen fastholdes, videresender klagen til Arbejdsmarkedsstyrelsen.
 Stk. 2.  Afgørelser efter stk. 1 kan ikke indbringes for  

 anden administrativ myndighed.
 Stk. 3.  Arbejdsministeren kan inden 4 uger efter, at  

 afgørelsen er meddelt, på eget initiativ tage en afgørelse, der er truffet af  

 Arbejdsmarkedsstyrelsen, op til nærmere undersøgelse og afgørelse.
§ 159.  Arbejdsløshedskassens afgørelser efter denne  

 bekendtgørelse kan inden 4 uger indbringes for direktøren for  

 Arbejdsløshedsforsikringen af den, som afgørelsen vedrører.
Klagen sendes  

 gennem arbejdsløshedskassen.
Nærmere regler fastsættes af direktøren for  

 Arbejdsløshedsforsikringen, jf. § 98 i lov arbejdsløshedsforsikring mv.
 Stk. 2.  Afgørelser truffet af Direktoratet for  

 Arbejdsløshedsforsikringen efter stk. 1 kan inden 4 uger indbringes for  

 Arbejdsmarkedets Ankenævn af den, som afgørelsen vedrører, jf. § 100 i lov om  

 arbejdsløshedsforsikring mv.
 Stk. 3.  Ankenævnets afgørelser efter stk. 2, kan ikke  

 indbringes for anden administrativ myndighed.
 § 160.  Bekendtgørelsen træder i kraft den 1. april  

 1995.
 Stk. 2.  Ved bekendtgørelsens ikrafttræden ophæves  

 bekendtgørelse nr. 1200 af 27. december 1993 om en aktiv  

 arbejdsmarkedsindsats senest ændret ved § 1 i bekendtgørelse nr. 13 af 11.  

 januar 1995 og bekendtgørelse nr. 713 af 28. juli 1994 om fradrag i retten  

 til selvfunden jobtræning.
 § 161.  Aftaler om jobtræning og individuel jobtræning  

 med tilskud hos private arbejdsgivere på en almindelig arbejdsplads kan ikke  

 indgås for en periode, der udløber senere end ved udgangen af 1996.
