Landsskatteretskendelse vedr. skattefri aktieombytning med  

 ophørsspaltning af detmodtagende selskab Klagen vedrører afslag af 23.  

 april 2003 på tilladelse til skattefri aktieombytning, jf.  

 aktieavancebeskatningslovens  

 § 13, stk. 1 og 2.
 Det daværende ToldSkat har  

 meddelt afslag på en anmodning om tilladelse til skattefri ombytning af nom.  

 500.000 kr. aktier i B A/S, som ejes af tre aktionærer, herunder af klageren  

 med en ejerandel på 20 %.
Landsskatterettens  

 afgørelse Det meddelte afslag  

 stadfæstes.
Sagens oplysninger B A/S (Selskabet) har en  

 aktiekapital på nom. 500.000 kr., som er ejet af A, C og D A/S  

 med hhv. 20 %, 20 % og 60 %. Selskabet har  

 ikke forskellige aktieklasser.
 Selskabets hovedaktivitet  

 består i eksport af potteplanter, fortrinsvis til det italienske marked.
 Aktieombytningen påtænkes  

 gennemført ved, at de tre aktionærer indskyder samtlige deres  

 aktier i Selskabet i et nystiftet  

 holdingselskab, E Holding A/S, mod alene at blive vederlagt med aktier i  

 dette  

 selskab.
Umiddelbart efter  

 aktieombytningen påtænkes det nystiftede selskab (E A/S) ophørsspaltet i tre  

 nye selskaber, B Holding A/S, A ApS og C ApS, jf. fusionsskattelovens § 15 a  

 om  

 skattefri spaltning.
Der betales ikke kontanter i forbindelse med  

 spaltningen.  

 Efter spaltningen vil Selskabet være ejet med 20 % af A ApS (ejet af A), 20 %  

 af C ApS (ejet af C) og 60 % af B Holding A/S (ejet af D A/S). Det er oplyst,  

 at de modtagende selskaber ikke har til hensigt at afstå aktier i Selskabet  

 inden for de første 3 år efter aktieombytningens og spaltningens  

 gennemførelse,  

 ligesom de modtagende holdingselskaber i forening bevarer den bestemmende  

 indflydelse i Selskabet i de kommende 3 år.
 Om begrundelsen for at  

 gennemføre den ønskede disposition er det i ansøgningen om tilladelse til  

 skattefri aktieombytning for de tre aktionærer oplyst:
 Hensigten med  

 aktieombytningen og den efterfølgende spaltning er at skabe en mere  

 hensigtsmæssig  

 koncernstruktur, hvor udlodning af udbytte fra B A/S gør det muligt for hver  

 af  

 aktionærerne at opstarte nye aktiviteter uafhængigt af aktiviteterne i B A/S  

 enten i fællesskab eller uafhængigt af hinanden.
 Det vil således være muligt  

 for hver af de tre ejere af holdingselskaberne at investere i andre  

 forretningsområder  

 uafhængigt af hinanden, således at den akkumulerede kapital kan anvendes  

 efter  

 egne ønsker.
Der er på nuværende tidspunkt  

 ikke konkrete planer om nye aktiviteter, men såfremt selskabets forventninger  

 til den fremtidige indtjening indfries, ville dette være muligt i løbet af en  

 kortere årrække. Det er senere supplerende  

 oplyst:
 Som yderligere begrundelse  

 for ansøgningen kan oplyses, at  

 A og C  

 begge er 54 år, og det må derfor antages, at de i løbet af en kortere årrække  

 ikke kan bestride deres nuværende stillinger i B A/S, da dette er  

 heltidsstillinger.
Derimod er det meget  

 sandsynligt, at de efter deres fratræden kan drive deres egen forretning med  

 et  

 betydeligt mindre ansvar og tidsforbrug.
Det vil i den sammenhæng være  

 relevant,  

 at de har hver deres selskab, hvori en eventuel aktivitet kan ligge.
Endvidere kan de enkelte  

 aktionærer efter gennemførelsen af transaktionen investere uafhængig af  

 hinanden og dermed selv bestemme hvilken risikoprofil, de ønsker for deres  

 investeringer. Ifølge årsrapport for  

 indkomståret 2002 (perioden 1.7.2001  30.6.2002) har Selskabet et  

 resultat  

 efter skat på 2.588 tkr. og en egenkapital på 9.596 tkr.
Det er under sagens  

 behandling for Landsskatteretten oplyst, at Selskabet blev stiftet den 9.  

 juli  

 1982 af 3 personer, herunder A og C, som hver havde en ejerandel på 1/3. Den  

 30. januar 1997 afstod den ene personaktionær sin ejerandel, og A og C  

 reducerede i forbindelse hermed deres ejerandel ved skattepligtige salg.  

 Siden  

 har Selskabet været ejet af de to personer med hver 20 % og af et selskab med  

 60 %. Ejeandelen på 60 % blev erhvervet af det daværende F A/S, som siden  

 blev  

 fusioneret (med virkning fra 1. juli 2000) med det daværende G A/S, hvorved D  

 A/S blev dannet.
Aktiviteten i de fusionerede selskaber var forinden ved  

 skattefri tilførsel af aktiver overført til nye datterselskaber.
De to personlige aktionærer i  

 Selskabet, A og C, ser inden for en tidshorisont på ca. 5-10 år et behov for  

 en  

 hel eller delvis tilbagetrækning fra deres krævende fuldtidsstillinger i  

 Selskabet.
Dette kan eventuelt ske ved at forøge betroede medarbejderes  

 tilknytning til Selskabet ved, at de på sigt indtræder i ejerkredsen i  

 Selskabet.
Det er hensigtsmæssigt, at Selskabets egenkapitalgrundlag  

 tilpasses  

 forud for en sådan overdragelse ved at udlodde Selskabets overskydende  

 likviditet til moderselskabet og de øvrige aktionærer.
Dette muliggør  

 endvidere  

 beskyttelse af overskydende likviditet mod driftsrisikoen.
De påtænkte dispositioner  

 letter udbyttepolitikken for Selskabet, idet alle aktionærerne herefter vil  

 være juridiske personer.
Udbyttepolitikken vil herefter ikke være en hindring  

 for tilpasning af selskabets egenkapitalgrundlag forud for en eventuel  

 overdragelse af aktier til betroede medarbejdere i Selskabet.
Endvidere  

 bliver  

 det muliggjort, at aktionærerne kan anvende udbyttet til investering i nye  

 forretningsmæssige aktiviteter, som tilgodeser aktionærernes individuelle  

 forretningskendskab, ønsker om ansvar, arbejdsindsats, tidshorisont og  

 risikoprofil.
For så vidt Told- og  

 Skattestyrelsen har været anmodet om tilladelse til skattefri spaltning af  

 det  

 holdingselskab, som påtænkes stiftet ved den skattefri ombytning af aktierne  

 i  

 Selskabet, har styrelsen ved brev af 25. april 2003 afslået at behandle  

 anmodningen  

 som vedrørende et selskab, der ikke eksisterer, jf. herved at der den 23.  

 april  

 2003 er givet afslag på ansøgning om skattefri aktieombytning.
Told- og  

 Skattestyrelsen vil ifølge brev af 19. maj 2003, såfremt Landsskatterettens  

 kendelse i sagen måtte give anledning hertil, genoptage behandlingen af sagen  

 om skattefri spaltning på anmodning herom.
Regionens afgørelse Anmodningen om tilladelse til  

 skattefri aktieombytning er ikke imødekommet.
Det er lagt til grund, at det  

 efter en samlet vurdering af de forelagte oplysninger ikke er  

 sandsynliggjort,  

 at hovedformålet eller et af hovedformålene ikke er skatteunddragelse eller  

 undgåelse.
Der er henvist til EU-fusionsdirektiv 90/434-EØF artikel 11,  

 stk.  

 1, litra a, og EF-domstolens dom af 17. juli 1997 i Leur-Bloem sagen (Skat  

 Udland 1997.257).
Begrundelsen er nærmere  

 uddybet i regionens afgørelse under Sagsfremstilling og  

 begrundelse.
Heraf  

 fremgår bl.a., at det ikke anses for godtgjort, at den ansøgte disposition er  

 begrundet i forretningsmæssige forhold, der relaterer sig til Selskabet, men  

 dispositionen anses udelukkende begrundet i aktionærernes private ønsker.  

 Yderligere anses ansøgningen ikke at være konkretiseret i tilstrækkelig grad  

 til, at formodningen om skatteunddragelse eller undgåelse er afkræftet,  

 jf.  

 herved Ligningsvejledningen 2002, S.G.18.5.2. Sagen ses efter en konkret  

 vurdering at adskille sig fra SKM 2003.118 TSS, hvor det fremgår, at der ved  

 ombytningen har været konkrete begrundelser for transaktionen.
Klagerens påstand og  

 argumenter Der er fremsat påstand om, at  

 der opnås tilladelse til skattefri aktieombytning, jf.  

 aktieavancebeskatningslovens  

 § 13, stk. 1, og 2.
Dispositionen varetager i  

 væsentligt omfang Selskabets forhold. Ønsket om dispositionen er begrundet  

 af,  

 at der herved opnås en koncernstruktur, som på en mere hensigtsmæssig måde  

 tilgodeser  

  

 såvel  

 en fortsat fleksibel forretningsudvikling i Selskabet,  

  

 som  

 aktionærernes overvejelser om i fremtiden at opstarte nye aktiviteter  

 uafhængigt af hinanden inden for forskellige forretningsområder og med  

 forskellig risikoprofil.
Den tilpasning af Selskabets egenkapitalstruktur,  

 som  

 den nye koncernstruktur muliggør, letter optagelsen af eventuelle nye ejere  

 af  

 Selskabet, idet kapitalkravet til nye aktionærer herved kan reduceres.  

 Optagelse  

 af én eller flere nye ejere, eksempelvis betroede medarbejdere, kan være en  

 hensigtsmæssig måde at sikre selskabets fortsatte forretningsmæssige  

 udvikling  

 på, idet betroede medarbejdere vil kunne indtræde i de roller, som de  

 nuværende  

 personlige aktionærer i dag varetager, når de ønsker at træde helt eller  

 delvist tilbage som følge af alder mm.  

 Det er således ikke korrekt, at dispositionen udelukkende foretages på  

 grund af aktionærernes private ønsker.
Ansøgningen er båret af  

 forsvarlige økonomiske betragtninger, idet dispositionen tilgodeser en  

 sikring  

 af Selskabets forretningsmæssige udvikling ved en hensigtsmæssig  

 koncernstruktur, som letter en eventuel optagelse af betroede medarbejdere  

 (eller andre, som kan drive virksomheden videre) som aktionærer i Selskabet,  

 når de personlige aktionærer inden for en forventet tidshorisont på ca. 5-10  

 år  

 ikke længere kan varetage de fuldtidsstillinger i Selskabet, som de i dag  

 udøver, som følge af alder mm.
Endvidere ved at aktionærerne ved  

 dispositionen  

 opnår mulighed for at anvende udloddet overskud fra Selskabet til  

 forretningsmæssige investeringer, der matcher de enkelte aktionærers egne  

 forhold og risikovillighed.
Formuleringen i  

 fusionsdirektivets artikel 11, stk. 1, litra a, om   

  

 omstrukturering eller  

 rationalisering af aktiviteterne i de selskaber, der deltager i transaktionen  

  

 , må alene tages som udtryk for eksemplificering af, hvad der kan være  

   

  

 forsvarlige  

 økonomiske betragtninger  

  

 .
En aktieombytning kan ikke i sig selv opfylde  

 kravet om omstrukturering eller rationalisering af aktiviteter.
Formålet med  

 bestemmelsen må således være, at der ikke udelukkende fokuseres på selskabets  

 forhold, men også på forsvarlige økonomiske betragtninger om omstrukturering  

 mm. for aktionærerne.
Der foreligger p.t. ikke  

 konkrete planer om, hvornår og hvordan en eventuel overdragelse skal ske, og  

 til hvem.
Endvidere findes der pt. ikke  

  

 konkrete  

 planer om, i hvilket  

 omfang de nuværende aktionærer i Selskabet ønsker at involvere sig i nye  

 forretningsmæssige aktiviteter via de nye holdingselskaber, som hver af  

 aktionærerne opnår ved de ønskede dispositioner.
Manglen på konkrete planer  

 kan  

 ikke i sig selv diskvalificere ansøgernes ret til at opnå tilladelse til  

 anvendelse af bestemmelserne i aktieavancebeskatningslovens § 13, stk. 1 og  

 2.  

 En sådan anvendelse af bestemmelsen vil være i strid med fusionsdirektivets  

 artikel 11, stk. 1, litra a, idet der ikke er grundlag for at foretage en  

 udvidende fortolkning heraf, jf.
Leur-Bloem sagen og EU-rettens  

 proportionalitetsprincip.
 Endelig er den skat, der  

 påhviler aktionærerne på aktier i Selskabet, ikke anderledes efter den  

 ansøgte  

 disposition end før gennemførelsen af transaktionen.
 Der er henvist til  

 SKM2003.102.TSS med bemærkning, at tilladelse til skattefri spaltning blev  

 givet,  

 selv om der ikke forelå konkrete planer om investeringer i  

 forretningsområder.  

 Videre er der henvist til SKM2003.118 TSS, idet den ansøgte disposition i  

 alle  

 væsentlige forhold anses at svare til denne sag, hvor aktionærerne efter  

 skattefri aktieombytning efterfulgt af skattefri spaltning opnåede hver sit  

 holdingselskab, der ejede aktier i driftsselskabet.
Landsskatterettens  

 bemærkninger og begrundelse Betingelsen i  

 aktieavancebeskatningslovens § 13, stk. 1, om, at ombytning af aktier som  

 defineret  

 i lovens § 13, stk. 2, kræver tilladelse, har baggrund i artikel 11, stk. 1,  

 litra a, i fusionsdirektiv 90/434/EØF.
Ifølge fusionsdirektivets artikel 11,  

 stk. 1, litra a kan en medlemsstat fravige direktivet, når hovedformålet  

 eller  

 et af hovedformålene bag en af de transaktioner, direktivet dækker, herunder  

 ombytning af aktier, er skattesvig eller skatteunddragelse.
Videre fremgår,  

 at  

 såfremt en transaktion ikke foretages ud fra forsvarlige økonomiske  

 betragtninger, såsom omstrukturering eller rationalisering af aktiviteterne i  

 de selskaber, der deltager i transaktionen, kan dette skabe en formodning om,  

 at hovedformålet eller et af hovedformålene med transaktionen er skattesvig  

 eller skatteunddragelse.
Ved afgørelsen af, om den påtænkte transaktion som  

 hovedformål eller et af hovedformålene har skattesvig eller  

 skatteunddragelse,  

 skal foretages en samlet undersøgelse af den konkrete transaktion, jf. herved  

 EF-domstolens dom af 17. juli 1997 i Leur-Bloem sagen offentliggjort i SU  

 1997.257, hvoraf også fremgår, at begrebet forsvarlige økonomiske  

 betragtninger  

 i fusionsdirektivets artikel 11 skal fortolkes således, at det er mere  

 vidtgående end hensigten om blot at opnå en rent skattemæssig fordel.
Det må lægges til grund, at  

 Selskabet ejes af 2 personer (A og C) med hver en ejerandel på 20 % og et  

 selskab (D A/S) med en ejerandel på 60 %. Der ønskes foretaget en skattefri  

 ombytning af de tre aktionærers aktier i Selskabet efterfulgt af en skattefri  

 ophørsspaltning af det erhvervende holdingselskab (E Holding A/S). Herefter  

 vil  

 A.
C og D A/S  via hvert deres helejede holdingselskab - eje Selskabet  

 med  

 hhv. 20 %, 20 % og 60 %. Klagen til Landsskatteretten angår afslaget på  

 skattefri aktieombytning.
Efter en samlet vurdering af  

 de i sagen foreliggende oplysninger er det ikke godtgjort, at de tre  

 aktionærers  

 aktieombytning foretages ud fra forsvarlige økonomiske betragtninger.
Den  

 anførte begrundelse for den ønskede disposition er således ikke nærmere  

 konkretiseret eller underbygget, herunder hverken i relation til investering  

 i  

 nye forretningsmæssige aktiviteter eller i relation til optagelse af  

 eventuelle  

 nye ejere i Selskabet.
Det kan derfor heller ikke anses for godtgjort, at  

 hovedformålet  

 eller et af hovedformålene med den påtænkte ombytning af aktierne i Selskabet  

 ikke er undgåelse eller udskydelse af aktieavancebeskatning med deraf  

 følgende  

 skattebesparelse.
 Den omstændighed, at det ikke  

 er hensigten, at de 3 holdingselskaber afstår aktierne i Selskabet inden for  

 de  

 første 3 år efter aktieombytningens og spaltningens gennemførelse, og at  

 disse  

 i i forening bevarer den bestemmende indflydelse i Selskabet i de kommende 3  

 år, kan ikke begrunde, at hovedformålet eller et af hovedformålene med  

 aktieombytningen ikke er skatteunddragelse eller skatteundgåelse.
Det påklagede afslag på  

 tilladelse til skattefri aktieombytning, jf. aktieavancebeskatningslovens §  

 13,  

 stk. 1, og 2, er herefter ikke i strid med fusionsdirektivets artikel 11,  

 stk.  

 1, litra a.
Den påklagede afgørelse stadfæstes derfor.
