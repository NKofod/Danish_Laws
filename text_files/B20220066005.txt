Bekendtgørelse om ændring af bekendtgørelse om om arbejdstid for selvstændige vognmænd, der udfører mobile vejtransportaktiviteter1) § 1 I bekendtgørelse nr. 450 af 11. maj 2012 om arbejdstid for selvstændige vognmænd, der udfører mobile vejtransportaktiviteter foretages følgende ændringer:
 1. Fodnoten til bekendtgørelsens titel affattes således:
»Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2002/15/EF af 11. marts 2002 om tilrettelæggelse af arbejdstid for personer, der udfører mobile vejtransportaktiviteter, EU-Tidende 2002 nr.
L 80, side 35 og dele af Europa-Parlamentets og Rådets direktiv (EU) 2020/1057 af 15. juli 2020 om fastsættelse af særlige regler med hensyn til direktiv 96/71/EF og direktiv 2014/67/EU om udstationering af førere i vejtransportsektoren og om ændring af direktiv 2006/22/EF, for så vidt angår håndhævelseskravene, og af forordning (EU) nr. 1024/2012, EU-Tidende 2020, nr.
L 249, side 49.« 2.  Indledningen affattes således:
»I medfør af § 2, stk. 2, og § 17, stk. 2, i lov om godskørsel, jf. lovbekendtgørelse nr. 1051 af 12. november 2012, som ændret ved lov nr. 639 af 18. maj 2022, samt § 18, stk. 1, nr. 1, og § 22, stk. 2, i lov om buskørsel, jf. lovbekendtgørelse nr. 1050 af 12. november 2012, som ændret ved lov nr. 639 af 18. maj 2022, fastsættes efter bemyndigelse i henhold til § 6 og § 7 i bekendtgørelse nr. 2635 af 28. december 2021 om Færdselsstyrelsens opgaver, beføjelser og klageadgang:« 3.  § 3, stk. 5 affattes således:
»Stk. 5. Den selvstændige vognmand har pligt til efter anmodning fra Færdselsstyrelsen at indsende oplysninger om registreret arbejdstid samt dokumentation i form af oplysninger fra takografen.« 4.  § 6, stk. 1 affattes således:
»Overtrædelse af § 3, stk. 1 og 3-5, § 4, stk. 1-3, og § 5 straffes med bøde eller fængsel indtil 4 måneder.« 5.  I § 6 indsættes efter stk. 1 som nye stykker:
»Stk. 2.  Har nogen ved én eller flere handlinger begået flere overtrædelser af denne bekendtgørelse, og medfører overtrædelserne idømmelse af bøde, sammenlægges bødestraffen for hver overtrædelse.
Har nogen ved én eller flere handlinger overtrådt denne bekendtgørelse og én eller flere andre love, og medfører overtrædelserne idømmelse af bøde, sammenlægges bødestraffen for hver overtrædelse af denne bekendtgørelse og bødestraffen for overtrædelsen af den eller de andre love.
Stk. 3. Har nogen ved én eller flere handlinger begået flere overtrædelser af denne bekendtgørelse, og medfører én af overtrædelserne idømmelse af frihedsstraf, mens en anden medfører idømmelse af bøde, idømmer retten en bøde ved siden af frihedsstraffen.
Det samme gælder, såfremt nogen ved én eller flere handlinger har overtrådt denne bekendtgørelse og én eller flere andre love og overtrædelsen af denne bekendtgørelse medfører bødestraf og overtrædelsen af den eller de andre love medfører frihedsstraf.
 Stk. 4.  Stk. 2 og 3 kan fraviges, når særlige grunde taler herfor.
Stk. 5. Bøde efter stk. 1-4 udmåles dog kun, i det omfang den sammenlagt med en samtidig udmålt bøde vedrørende samme kontrolperiode efter færdselslovens § 118 a, stk. 5, 1. og 2. pkt., ikke overstiger bødeloftet nævnt i § 118 a, stk. 5, 4. pkt., medmindre § 118 a, stk. 5, 5. pkt., finder anvendelse.« § 2 Bekendtgørelsen træder i kraft den 21. maj 2022.
Færdselsstyrelsen, den 19. maj 2022 Jesper Høgh Bach / Katrine Willer 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv (EU) 2020/1057 af 15. juli 2020 om fastsættelse af særlige regler med hensyn til direktiv 96/71/EF og direktiv 2014/67/EU om udstationering af førere i vejtransportsektoren og om ændring af direktiv 2006/22/EF, for så vidt angår håndhævelseskravene, og af forordning (EU) nr. 1024/2012, EU-Tidende 2020, nr.
L 249, side 49.
