 Efter landsskatteretslovens § 3, stk. 1, er ligningsmyndighederne pligtige  

 at følge denne vejledende anvisning, som er godkendt af ligningsrådet.
Hvor skattemyndighederne i forbindelse med anvendelsen af  

 firmaomdannelsescirkulæret af 12. oktober 1962 forhøjer de af stifteren  

 anvendte overdragelsespriser for aktiverne, og stifteren i selskabets  

 regnskab godskrives et beløb svarende til merværdien, kan myndighederne iflg.  

 statsskattedirektorates cirkulære nr. 414 af 16. april 1975 træffe aftale med  

 vedkommende skatteydere om, at godskrivningen ikke indkomstbeskattes hos  

 stifteren som en udlodning fra selskabet.
Godskrivning kan ske med virkning  

 for stiftelsesåret, selv om en eventuel klage til landsskatteretten over  

 forhøjelsen opretholdes, jf. statsskattedirektoratets cirkulære nr. 485 af  

 20. oktober 1976.
 For at skatteydere, der har ønsket spørgsmålet om merværdiens størrelse  

 afgjort af landsskatteretten, ikke stilles ringere med hensyn til  

 godskrivning end dem, der har tiltrådt ligningsmyndighedernes ansættelse af  

 merværdien, har ligningsrådet fastsat følgende retningslinier:
 I sager, hvor ansættelsen af merværdier er påklaget til landsskatteretten,  

 kan spørgsmålet om godskrivning uden udlodningsbeskatning i almindelighed  

 først afgøres, når landsskatterettens kendelse foreligger.
Da den skatteansættelse, som landsskatteretten har taget stilling til,  

 ikke kan ændres af ligningsmyndighederne, er det i disse tilfælde en  

 betingelse for godskrivning uden udlodningsbeskatning, at der ikke rejses  

 spørgsmål om kursnedslag på det godskrevne beløb.
Godskrivningen må derfor  

 principielt ske i form af kontant betaling eller et (anfordrings)  

 tilgodehavende, hvorpå der ikke kan indrømmes kursnedslag.
 Godskrivning i form af tilgodehavender med afdragsvis betaling kan dog  

 accepteres, såfremt tilgodehavendet ikke forrentes med mere end 10% p.a., og  

 kreditor frafalder krav om kursnedslag ved opgørelsen af den skattepligtige  

 indkomst.
Ønsker klageren, at der under klagens behandling for landsskatteretten  

 indgås forlig med skattemyndighederne om godskrivning, kan dette indrømmes,  

 men det må forudsætte, at der er enighed om merværdiens størrelse, dvs. at  

 klagen på dette punkt må tilbagekaldes.
Godskrivningen må ske på samme  

 betingelser, som hvis der forelå en landsskatteretskendelse om merværdiens  

 størrelse.
Der kan altså ikke indrømmes kursnedslag på det godskrevne beløb.
Aftale om godskrivning uden udlodningsbeskatning træffes af  

 amtsskatteinspektoraterne (for Københavns og Frederiksbergs vedkommende af  

 skatterådene) såvel i tilfælde, hvor ønske om godskrivning fremsættes under  

 klagens behandling for landsskatteretten, som når det først sker efter at  

 landsskatteretskendelse er afsagt.
I sidstnævnte tilfælde kan godskrivning  

 normalt kun tillades, når ønske herom er fremsat over for vedkommende  

 myndighed senest 3 måneder efter landsskatteretskendelsens dato.
 Den i cirkulære nr. 414 af 16. april 1975 givne adgang for de lokale  

 skattemyndigheder til at træffe aftale om godskrivning opretholdes for de  

 tilfælde, hvor merværdiens størrelse ikke er påklaget til landsskatteretten.
 For at ligestille disse tilfælde med klagetilfældene må der her stilles  

 betingelser som for disse (ingen kursnedslag på det godskrevne beløb). Det  

 bemærkes i denne forbindelse, at det ved godskrivning ikke har været  

 tilsigtet at ændre selve skatteansættelserne men alene at ændre vederlaget  

 fra merværdi på de udstedte aktier til kontant betaling eller et  

 tilgodehavende hos selskabet.
