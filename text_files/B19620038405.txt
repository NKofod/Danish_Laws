 I medfør af §§ 17 og 29 i lov nr. 226 af 11. juni 1954 om almindelig  

 arbejderbeskyttelse, §§ 9 og 11 i lov nr. 227 af samme dato om  

 arbejderbeskyttelse indenfor handels- og kontorvirksomhed og §§ 9 og 21 i lov  

 nr. 228 af samme dato om arbejderbeskyttelse indenfor landbrug, skovbrug og  

 gartneri fastsættes herved følgende ændringer i socialministeriets  

 bekendtgørelse af 8. september 1961 om forbud mod anvendelse af methylclorid  

 (klormethyl) i køleanlæg og om ændring af bekendtgørelse af 30. december 1950  

 om indretningen og brugen af køleanlæg.
 Til § 1 føjes som stk. 3 og 4:
 »Stk. 3.  Køleanlæg, der er taget i brug før den 7.  

 oktober 1961, skal være ændret i overensstemmelse med bestemmelsen i stk. 1,  

 jfr. stk. 2, inden udløbet af følgende tidsfrister:
 Centralkøleanlæg i beboelsesejendomme inden den 1. november 1964.
 Kommercielle og industrielle anlæg med motorstørrelse 1 HK eller mere  

 inden den 1. november 1965.
 Andre anlæg inden den 1. november 1967.
Stk. 4.  Direktøren for arbejdstilsynet bemyndiges til,  

 hvor forholdene måtte tale derfor, at kræve ændring i overensstemmelse med  

 stk. 1, jfr. stk. 2, gennemført før udløbet af de i stk. 3 anførte  

 tidsfrister.« Socialministeriet, den 15. december  

 1962.
