Vejledning om satser mv. på arbejdsløshedsforsikringens område 2017 (Satserne er gældende fra og med 1. juli 2017, hvor dele af dagpengereformen træder i kraft.) Der henvises til Finansministeriets bekendtgørelse nr. 1135 af 29. august 2016, hvoraf det fremgår, at satsreguleringsprocenten for 2017 udgør 2,0 pct.
Heraf foretages fradrag af en procentsats, jf. § 47 a, stk. 1. Procentsatsen er 0,4 pct. i 2017, jf. § 47 a, hvilket betyder, at der som hovedregel anvendes en afdæmpet reguleringsprocent på 1,6 pct. i 2017.
 Indkomstkravet ved optjening af ret til dagpenge efter § 53, stk. 2, reguleres med tilpasningsprocenten efter lov om en satsregulering tillagt 2 procentpoint, jf. § 53, stk. 4.
 Paragrafferne henviser til lov om arbejdsløshedsforsikring m.v., hvis ikke andet er angivet.
 Satserne for skattefri præmie er ændret som følge af ændring i dagpengenes størrelse ved overgang fra et ugebaseret dagpengesystem til et månedsbaseret dagpengesystem.
