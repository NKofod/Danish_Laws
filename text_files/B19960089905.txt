I medfør af § 12, stk. 1, i lov nr. 467 af 12. juni 1996 om konkurrenceforhold og samtrafik i telesektoren, fastsættes følgende forretningsorden for Teleklagenævnet:
Nævnets sammensætning og kompetence § 1.  Teleklagenævnet består af 7 medlemmer, der  

 udpeges af forskningsministeren og beskikkes for en 4-årig periode.  

 Forskningsministeren udpeger blandt nævnets medlemmer formanden.
§ 2.  Teleklagenævnet behandler og træffer endelig  

 administrativ afgørelse i sager, der vedrører klager over Telestyrelsens  

 afgørelser og sagsbehandling, som ifølge lov eller forskrifter udstedt i  

 medfør af lov henhører under Teleklagenævnet.
Teleklagenævnets afgørelse kan  

 indbringes for landsretten senest 8 uger efter, at afgørelsen er meddelt den  

 pågældende.
 § 3.  Forskningsministeriet stiller  

 sekretariatsbistand til rådighed for Teleklagenævnet.
 § 4.  Teleklagenævnets formand tilrettelægger nævnets  

 og sekretariatets arbejde, herunder fastsættelse af tid og sted for møder, og  

 leder forhandlingerne på nævnets møder.
Indgivelse af klager § 5.  Klager over Telestyrelsens afgørelser eller  

 sagsbehandling i forbindelse hermed kan af parterne indgives til  

 Teleklagenævnet, hvilket skal ske skriftligt inden 4 uger, efter at  

 Telestyrelsens afgørelse er meddelt den pågældende klager.
 Stk. 2.  Et sagsanlæg ved domstolene eller en  

 voldgiftsaftale om klagen er ikke til hinder for, at klagen kan behandles i  

 nævnet.
 Stk. 3.  Nævnet kan dispensere fra tidsfristen i stk. 1  

 i særlige tilfælde, hvor overtrædelsen skønnes undskyldelig.
Stk. 4.  Klager over Telestyrelsens sagsbehandling i  

 forbindelse med en afgørelse kan tidligst indgives til Teleklagenævnet, når  

 afgørelsen er truffet.
Klager over Telestyrelsens sagsbehandling i tilfælde,  

 hvor der ikke træffes afgørelse, kan indgives til Teleklagenævnet løbende.
§ 6.  Teleklagenævnets sekretariat kan afvise klager,  

 der ikke er omfattet af nævnets kompetence, herunder klager, der ikke har  

 været behandlet i Telestyrelsen.
Klageren gøres samtidig opmærksom på, at  

 afgørelsen om afvisning vil kunne indbringes for nævnet, hvis klageren  

 fremsætter ønske herom.
Indbringelsen sker i givet fald ved sekretariatets  

 foranstaltning.
 Stk. 2.  Afvises en klage i henhold til stk. 1,  

 tilbagebetales det indbetalte gebyr, jf. § 20.
 § 7.  Indbringelse for Teleklagenævnet af klager over  

 Telestyrelsens afgørelser har ikke opsættende virkning, jf. dog stk. 2 og 3.
 Stk. 2.  Klager over Telestyrelsens afgørelser, der  

 vedrører beslutninger om at gøre en aftale om samtrafik eller dele heraf  

 eller fastsatte vilkår for samtrafik offentligt tilgængelige, har opsættende  

 virkning.
 Stk. 3.  Teleklagenævnet kan bestemme, at klager over  

 Telestyrelsens anvendelse af dagbøder i konkrete tilfælde skal medføre, at  

 betalingen af dagbøderne stilles i bero, indtil nævnets afgørelse foreligger.
Sagsforberedelsen § 8.  Sagsforberedelsen foretages af nævnets  

 sekretariat.
 Stk. 2.  Teleklagenævnet underretter den anden part om  

 klagen og anmoder Telestyrelsen om en udtalelse i sagen og om at indsende det  

 materiale, som har dannet grundlag for Telestyrelsens  

 afgørelse.Teleklagenævnet kan i forbindelse med behandlingen af en sag af  

 parterne, herunder parternes ansatte, og af Telestyrelsen kræve alle  

 oplysninger, som nævnet skønner nødvendigt for en afgørelse.
Stk. 3.  Hvis der under Teleklagenævnets behandling af  

 klagesagen fremkommer oplysninger om sagens faktiske omstændigheder, som ikke  

 tidligere er blevet klageren bekendt, skal klageren gøres bekendt med de nye  

 oplysninger, medmindre disse er uden betydning for sagens afgørelse.
Klageren  

 skal samtidig underrettes om, at vedkommende har ret til at udtale sig  

 skriftligt over for Teleklagenævnet.
Hvis klageren benytter sig af denne ret,  

 skal den anden part efterfølgende have adgang til skriftligt at udtale sig  

 vedrørende klagerens udtalelse.
 Stk. 4.  Teleklagenævnet kan fastsætte tidsfrister for  

 afgivelse af udtalelser og meddelelse af oplysninger.
 Stk. 5.  Hvis Teleklagenævnet ikke modtager afkrævede  

 udtalelser og oplysninger inden den fastsatte frist, kan nævnet tillægge  

 dette virkning til skade for den pågældende.
Indkaldelse til nævnsmøde § 9.  Nævnets formand fastsætter tid og sted for  

 afholdelse af nævnsmøde.
Nævnets møder er ikke offentlige.
Stk. 2.  Medlemmerne skal normalt indkaldes med mindst 1  

 uges varsel.
Denne frist kan dog fraviges, når særlige forhold gør sig  

 gældende.
Hvis et medlem er forhindret i at møde, må dette snarest muligt  

 meddeles nævnets sekretariat.
 Stk. 3.  Sammen med indkaldelsen fremsendes dagsorden  

 for nævnsmødet og de af sekretariatet udarbejdede redegørelser i de sager,  

 der skal behandles på det pågældende møde.
Afholdelse af nævnsmøde § 10.  Sagerne forelægges på nævnsmødet af formanden.  

 Formanden kan bestemme, at den sagsbehandler, der har forberedt sagen i  

 sekretariatet, skal forelægge sagen for nævnet.
Stk. 2.  Voteringen finder sted umiddelbart på grundlag  

 af forhandlingen på mødet.
Nævnet kan beslutte at udsætte sagens behandling  

 på yderligere oplysninger.
 Stk. 3.  Sekretariatets medarbejdere har adgang til uden  

 stemmeret at deltage i rådslagningen.
 Stk. 4.  Teleklagenævnet er beslutningsdygtigt, når  

 mindst halvdelen af medlemmerne er til stede.
Stk. 5.  Afgørelser i Teleklagenævnet træffes ved  

 almindelig stemmeflerhed.
Ved stemmelighed er formandens stemme  

 udslagsgivende.
Stk. 6.  Nævnet afgør selv, om et nævnsmedlem er  

 forhindret i at deltage i afgørelsen af en sag på grund af inhabilitet.  

 Nævnets afgørelse i så henseende skal fremgå af sagens afgørelse.
Et medlem  

 må ikke selv deltage i afgørelsen af, hvorvidt vedkommende er inhabil.  

 Medlemmet kan forlange sine indvendinger imod nævnets afgørelse af  

 inhabilitetsspørgsmålet tilført sagens afgørelse.
§ 11.  Der tages referat af møderne.
Et medlem, der  

 ikke er enig i en beslutning, har ret til at få sin mening indført i  

 referatet.
 Stk. 2.  Referatet udsendes til medlemmerne af nævnet og  

 godkendes og underskrives på et senere møde.
Repræsentation § 12.  Klageren kan til enhver tid bemyndige en anden  

 person til at varetage sine interesser under sagen.
Teleklagenævnet betragter  

 herefter, indtil klageren meddeler nævnet, at bemyndigelsen er tilbagekaldt,  

 den bemyndigede som legitimeret til at optræde på klagerens vegne.
 Stk. 2.  Fra reglen i stk. 1 gælder dog følgende  

 undtagelser:
Udfærdigelse af nævnets afgørelser § 13.  Teleklagenævnet skal tilstræbe, at der træffes  

 afgørelse i en sag senest 3 måneder efter, at den er indbragt for nævnet.
 § 14.  Teleklagenævnets afgørelser ledsages af en  

 begrundelse, der særligt skal angive nævnets stilling til de af klageren  

 påberåbte omstændigheder og påstande i sagen, medmindre de nævnte  

 omstændigheder og påstande må anses for uvæsentlige og uden reel betydning  

 for sagens afgørelse.
Stk. 2.  Mindretalsvota optages med den fornødne  

 begrundelse i afgørelsen.
Desuden skal angives stemmetallet for hver af  

 opfattelserne, samt om formanden har afgivet mindretalsvotum.
 Stk. 3.  Afgørelsen formuleres af formanden.
 Stk. 4.  Teleklagenævnets formand sørger for, at nævnets  

 afgørelser snarest bringes til parternes kundskab.
 § 15.  Teleklagenævnet kan udstede påbud og pålægge  

 dagbøder, hvor der ved lov eller i henhold til lov er fastsat bestemmelser  

 herom.
 Stk. 2.  Hvis en dagbøde pålagt i medfør af stk. 1 ikke  

 betales inden en af nævnet fastsat frist, anmoder nævnet fogedretten om at  

 inddrive dagbøden i overensstemmelse med Retsplejelovens regler.
§ 16.  Teleklagenævnet offentliggør med passende  

 mellemrum afgørelser, som skønnes at have almen interesse.
Ved  

 offentliggørelsen skal klagernes navne og data, der kan henføres til bestemte  

 fysiske personer bortset fra nævnets journalnumre fjernes eller erstattes af  

 anonymiserede betegnelser.
§ 17.  Hvert år inden den 1. april udarbejdes en  

 beretning om nævnets virksomhed i det foregående kalenderår.
Beretningen  

 sendes til forskningsministeren.
Tilbagekaldelse § 18.  Klageren kan til enhver tid tilbagekalde en  

 klage.
Tilbagekaldelsen kan ske skriftligt eller mundtligt.
Ved enhver  

 tilbagekaldelse skal nævnet skriftligt meddele klageren, at sagen er henlagt  

 i Teleklagenævnet efter tilbagekaldelse af klagen.
Genoptagelse § 19.  Teleklagenævnet kan efter anmodning fra en af  

 parterne beslutte, at en sag, hvori afgørelse er truffet, skal genoptages,  

 hvis særlige grunde taler herfor, herunder navnlig i tilfælde af:
Klageafgifter § 20.  Sammen med klager, der indbringes for  

 Teleklagenævnet, skal indsendes et gebyr.
 Stk. 2.  Gebyret, jf. stk. 1, er på 4000 kr for klager,  

 der vedrører Telestyrelsens afgørelser og sagsbehandling, der i medfør af:
henhører under Teleklagenævnet.
For øvrige klager til Teleklagenævnet er  

 gebyret på 150 kr.
 Stk. 3.  Uanset stk. 1 og 2 betales der ikke gebyr for  

 klager, der udelukkende vedrører offentlig tilgængelighed, jf. § 4, stk. 3, i  

 lov om konkurrenceforhold og samtrafik i telesektoren, eller klager, der  

 udelukkende vedrører afslag på aktindsigt i medfør af lov om offentlighed i  

 forvaltningen.
Stk. 4.  Medfølger det i stk. 1 og 2 nævnte gebyr ikke  

 samtidig med fremsendelsen af klagen eller anmodning om genoptagelse, og  

 betales dette ikke inden en af nævnet fastsat frist, afvises klagen.
Nævnet  

 meddeler skriftligt klageren, at sagen er afvist, og at kravet på afgift  

 hermed også er bortfaldet.
 Stk. 5.  Giver Teleklagenævnet klageren helt eller  

 delvist medhold i den indbragte klage, eller trækker den, der klages over sin  

 afvisning af klagen tilbage, inden nævnet har truffet afgørelse i sagen,  

 eller ændrer Telestyrelsen sin afgørelse i overensstemmelse med klagerens  

 påstand, kan nævnet træffe bestemmelse om hel eller delvis tilbagebetaling af  

 det indbetalte gebyr.
Stk. 6.  Hvor klageafgiften i en genoptagelsessag for  

 Teleklagenævnet skal tilbagebetales efter stk. 5, afgør nævnet under hensyn  

 til karakteren af de nye oplysninger, som har ført til den ændrede afgørelse,  

 om der også skal ske tilbagebetaling af den klageafgift, som blev betalt ved  

 den oprindelige klages fremsendelse.
Det gælder dog ikke, hvis klageafgiften  

 tidligere er tilbagebetalt efter stk. 5. Nævnets afgørelse om tilbagebetaling  

 angives i nævnets afgørelse af klagesagen.
 Stk. 7.  Afgørelser vedrørende tilbagebetaling af  

 klageafgift kan ikke påklages til anden administrativ myndighed.
Delegation § 21.  Den kompetence, som Teleklagenævnet er tillagt  

 i denne bekendtgørelses § 5, stk. 3, § 7, stk. 3, § 19 eller § 20, stk. 5 og  

 6, kan nævnet delegere til nævnets formand.
 Stk. 2.  Den kompetence, som Teleklagenævnet er tillagt  

 i denne bekendtgørelses § 8, stk. 2, 3 og 4, § 15, stk. 2, § 16, § 18 eller §  

 20, stk. 4, kan nævnet delegere til nævnets sekretariat.
 Stk. 3.  Teleklagenævnet kan bestemme, at sekretariatet  

 på nævnets vegne kan besvare henvendelser, der ikke vedrører konkrete klager,  

 til nævnet fra offentlige myndigheder eller private, f.eks. høringer over  

 ministeriers lovgivning eller spørgsmål om administrative forhold.
 § 22.  Bekendtgørelsen træder i kraft den 23. oktober  

 1996.
