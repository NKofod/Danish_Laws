(BK-cirkulæret) 1. Efter - 17, stk. l, i rigsrevisorloven  

 (lovbekendtgørelse nr. 3 af 7. januar 1997) påhviler det rigsrevisor at  

 afstemme statsregnskabet med særregnskaberne og sammenholde bevillings- og  

 regnskabstal.
Der afgives beretning herom til statsrevisorerne.
 Statsrevisorernes årlige beretninger om bevillingskontrollen indeholder  

 orientering om principielle problemstillinger i forbindelse med  

 ministeriernes bevillingsadministration og økonomistyring samt  

 bevillingsretlige spørgsmål.
 Til brug ved gennemgangen af statsregnskabet for finansåret 1997 med  

 henblik på bevillingskontrollen skal man bede ministeren foranledige, at  

 ministeriet sender følgende materiale snarest belejligt efter  

 regnskabsafslutningen og senest den 1. juni 1998 til Rigsrevisionen  

 vedrørende samtlige styrelser/institutioner under ministerens område.
Regnskabsoversigter 2. SB-uddata tabel 10095 sendes til Rigsrevisionen.
 Regnskabsmæssige forklaringer.
3. For hovedkonti, der er omfattet af ordningen for  

 virksomhedsregnskaber i staten for finansåret 1997, jf.
Akt 82 4/12 1996,  

 skal de regnskabsmæssige forklaringer fremgå af virksomhedsregnskabet.  

 Bevillingskontrollen er en kontrol af bevillinger og regnskabstal i  

 statsregnskabet og de regnskabsmæssige forklaringer relaterer sig til  

 statsregnskabet.
Det forudsættes derfor, at der er sammenhæng mellem  

 statsregnskabet og virksomhedsregnskabet, så statsregnskabstallene kan  

 identificeres i virksomhedsregnskabet.
De regnskabsmæssige forklaringer skal  

 indeholde de samme elementer som hovedkonti, der ikke er omfattet af  

 ordningen for virksomhedsregnskaber i staten, jf. pkt. 4 - 11.
 Der redegøres for sammenhængen mellem planlagte og gennemførte aktiviteter  

 i virksomhedsregnskabet, ligesom der skal indgå en vurdering af årets  

 resultatstyring og graden af målopfyldelse.
4. Der skal afgives regnskabsmæssig forklaring for  

 alle bevillingstyper, hvis der er afvigelser fra det i bevillingslovene  

 forudsatte aktivitets-, service- og produktivitetsniveau.
Afvigelserne  

 udtrykkes så vidt muligt kvantitativt.
I den forbindelse skal der redegøres  

 for ministeriets overvejelser vedrørende udviklingen i forholdet mellem  

 aktivitetsniveau og ressourceforbrug, sat i forhold til de oplysninger, der  

 er givet i aktivitets- eller virksomhedsoversigter i anmærkningerne til  

 bevillingslovene for 1997.
 5. Der skal endvidere på hovedkontoniveau afgives  

 regnskabsmæssig forklaring for alle bevillingstyper for væsentlige afvigelser  

 mellem bevillingstallene - som de fremgår af finansloven og  

 tillægsbevillingslovforslaget - og statsregnskabstallene, fx med udgangspunkt  

 i bevillingsafregningsskemaerne.
Ved vurderingen af om en afvigelse er væsentlig, må såvel den procentvise  

 som den beløbsmæssige afvigelse tages i betragtning.
Hvis der er tvivl, bør  

 der afgives regnskabsmæssig forklaring.
Ministeriet bør således uopfordret  

 medtage de oplysninger, som er relevante, når det nærmere indhold af  

 bevillingsadministrationen i ministeriet skal bedømmes.
 6. Såfremt der i finansårets løb er korresponderet med  

 eller ført drøftelser med Finansministeriet om dispositioner, hvortil der  

 ikke er generel hjemmel eller hjemmel på bevillingslovene herunder fx  

 vedrørende overførsler mellem hovedkonti, bedes der vedlagt kopi af  

 korrespondancen eller en redegørelse for indtrufne aftaler, hvis der ikke  

 foreligger korrespondance.
 7. Der afgives endvidere regnskabsmæssige  

 forklaringer, hvis der er sket ændringer i regnskabsmæssige principper, eller  

 hvis der har været andre forhold, der har betydning for vurderingen af  

 regnskabet for 1997, herunder fx væsentlige forskydninger på statuskontiene  

 (90-99).
 8. Med hensyn til driftsbevillinger gives der  

 forklaring i følgende tilfælde:
a.
Såfremt der er væsentlige afvigelser mellem bevillings- og regnskabstal  

 for den samlede nettoudgiftsbevilling eller for lønsumsbevillingen.
Der skal  

 således ikke afgives forklaring, såfremt underkonti eller standardkonti  

 indenfor rammen udviser afvigelser.
Forklaring på afvigelser for hele rammen  

 kan dog tage udgangspunkt i mer- eller mindreforbrug på underkonti eller  

 standardkonti.
b.
Såfremt en bevillingsoverskridelse udgør mere end 2 % eller 10 mill.  

 kr., jf.
Budgetvejledningen 1996, pkt. 21.2l.l.
 9. For anlægsbevillinger i form af projektbevilling  

 afgives regnskabsmæssig forklaring ved væsentlige afvigelser mellem  

 bevillings- og regnskabstal for det enkelte projekt, eller hvis der i øvrigt  

 er væsentlige projektændringer eller væsentlige ændringer med hensyn til  

 totaludgift og færdiggørelsestidspunkt.
 For anlægsbevillinger, hvor dele af bevillingen er afsat som  

 rådighedspulje, afgives der regnskabsmæssig forklaring ved merforbrug og  

 væsentligt mindreforbrug af rådighedspuljen i forhold til det bevilgede.
 10. For statsvirksomheder redegøres for afvigelser ud  

 over de tilladte udsving i nettotal og for ændringer i forhold til  

 oplysningerne i anmærkningerne til bevillingslovene om produktion,  

 produktivitet, afsætning og serviceniveauer mv.
Der afgives en oversigt over det akkumulerede udsving i forhold til  

 nettotallet.
Det afgives forklaring, såfremt det akkumulerede udsving er  

 negativt 4 år i træk, jf.
Budgetvejledning 1996, pkt. 21.51.
Særlige specifikationer og bilag 11. Der afgives oplysning om saldi vedrørende  

 udestående tilsagn og garantier pr. 31. december 1997.
12. Ministeriet bedes afgive en redegørelse for hvilke  

 tiltag, anbefalingerne i Finansministeriets rapport -Intern kontrol og  

 resultatopfølgning-, juni 1996, har givet anledning til i 1997 - herunder  

 ministeriets videre arbejde med at styrke intern kontrol samt mål- og  

 resultatstyringen.
I det omfang ministeriet har udarbejdet retningslinier,  

 handlingsplaner o.l. møntet på opfyldelse af rapportens anbefalinger, bedes  

 disse vedlagt.
 13. Yderligere eksemplarer af denne cirkulæreskrivelse  

 kan rekvireres i Rigsrevisionen på tlf. 33 92 84 00 lokal 28501. Cirkulæret  

 er også tilgængeligt på Rigsrevisionens hjemmeside på internetadressen:  

 www.ftrr.dk.
