Klageren havde ikke under den forudgående debat givet anledning til  

 den anvendte sprogbrug.
God presseskik var overtrådt, og det blev  

 pålagt bladet at offentliggøre et resumé af  

 kendelsen.
Kendelse fra Pressenævnet i sag nr.  

 58/1994 En mand (K) har klaget over et læserbrev i Horsens  

 Folkeblad den 24. maj 1994. Han finder, at bladet har overtrådt god  

 presseetik ved at bringe læserbrevet.
 Læserbrevet, der var indsendt af  Jørgen  E.  

  Kjærside, Odder, havde overskriften "Heksejagt år 1994". Det hed  

 i læserbrevet:
"Med bål og brand hiver man da ganske sikkert ikke  

 meget i land, hr. [K], Danmarks Naturfredningsforenings lokalkomité i  

 Odder.
I dette herrens år 1994 vil du fortsætte en kurs, hvor  

 heksejagten skal gå ind, hvor du måtte opgive at tro på, at  

 janteloven ikke rækker til det formål.
Personligt har jeg kun oplevet én, der kunne  

 overgå den iver, han hed  Adolf og kom søndenfra og dermed langt  

 neden for et Aakjær ved Odder.
Men han havde også fanatismen i  

 god behold.
Synd er det blot, hr. [K], at der ikke er så meget mand i  

 dig, at du kunne blive pelsjægeren selv, for tilsyneladende vil du  

 gerne optræde som den selvbestaltede lovens håndhæver, og  

 selvbestaltet vil du endda gøre dig til dommer i samme sag.
Dette kunne  Adolf af så kedelige grunde slippe  

 afsted om, men folket sagde da også nej til flere af hans slags.
Du er  

 således for sent ude, men det kan da være rimeligt, at du nu vil  

 undskylde din iltre adfærd, hvad det så end måtte  

 være af tvivlsom værdi.
En afvaskning er ganske enkelt på sin plads, men  

 bemærkelsesværdigt, at skidtet kun er kommet fra dig selv.
Men  

 ellers må jeg da sige, at din afskedssang her i Horsens Folkeblad den  

 10/5 må være din hymne godt skrevet til og for dig selv." Til støtte for klagen har [K] gjort gældende,  

 at læserbrevet ikke indeholder skyggen af reel kritik.
Der er efter  

 klagerens opfattelse alene tale om, at indsenderen udbreder  

 ringeagtsytringer, og klageren finder den skete personsammenligning meget  

 krænkende.
Klageren finder derfor, at læserbrevet burde have  

 været afvist.
I en udtalelse om klagen har Horsens Folkeblad  

 anført, at det påklagede læserbrev indgår i en  

 omfattende debat og mediedækning af en lokal miljøsag af  

 betydelig interesse.
Sagen vedrører godset Åkjær.
I  

 følge udtalelsen er en ny ejer på godset i gang med at  

 genoprette 30 års forfald, hvilket har bragt ham i karambolage med  

 miljømyndighederne.
Sagen har efter bladets opfattelse stort set  

 opdelt befolkningen i to lejre.
En, der støtter godsejeren, og en  

 anden, som støtter miljøfolkene.
Debatten har i følge  

 bladet været heftig.
Bladet mener dog ikke, at der i det  

 påklagede læserbrev skete sammenligning mellem personer, men  

 mellem metoder.
Bladet har fremlagt 27 artikler og 12  

 læserindlæg fra perioden fra den 12. oktober 1993 til den 27. maj  

 1994. Det fremgår heraf, at såvel godsejeren som politikere,  

 embedsmænd, landbrugs- og miljøorganisations folk samt lokale  

 borgere er kommet til orde med deres synspunkter.
I det indlæg fra  

 klageren, som det påklagede indlæg henviser til, hedder det  

 bl.a.:
"I en række læserbreve langes der ud efter os  

 i lokalkomiteen fra Danmarks Naturfredningsforening.
Vi beskyldes blandt  

 andet for at lægge hindringer i vejen for driften af Åkjær.  

 Det er vi grundigt trætte af, for det passer ikke." .....
" Johan  Koed-Jørgensen (godsejeren) slår sig  

 hele tiden i tøjret og forsøger med alverdens juridiske  

 krumspring at få det til at tage sig ud, som om han er en forfulgt  

 uskyldighed.
Også det er vi grundigt trætte af, for  

  Koed-Jørgensen vidste udemærket, hvad han gik ind til, da han  

 købte Åkjær - han har oplyst, at han er kommet på  

 godset gennem 11 år, og som godsejer kan han næppe  

 påberåbe sig ukendskab til de love, der gælder, når  

 man driver landbrug." .....
"Papirerne i Åkjær-sagen bliver flere og  

 flere, og sagen er ikke nem at overskue.
Men enhver kan på amtet bede  

 om aktindsigt.
Det har vi gjort, og vore medlemmer er naturligvis velkommen  

 til at kontakte os, hvis de vil se sagens mange akter.
Vi prøver efter  

 bedste evne blot at leve op til det vi mener, at medlemmerne har valgt os  

 til, nemlig at påse, at naturen beskyttes ved, at de gældende  

 love og bestemmelser bliver overholdt.
Af alle!" Følgende nævnsmedlemmer har deltaget i sagens  

 behandling: Axel Kierkegaard, Hans Dam, Kate Bluhme og Ole Malmqvist.
 Pressenævnet udtaler:
Læserbrevet er krænkende for klageren, der  

 ikke under den forudgående debat har givet anledning til den anvendte  

 sprogbrug.
Pressenævnet finder derfor, at Horsens Folkeblad har  

 overtrådt god presseskik ved at offentliggøre læserbrevet.  

 Pressenævnet udtaler derfor sin kritik.
 Den ansvarshavende redaktør af Horsens Folkeblad  

 pålægges herefter i medfør af medieansvarslovens § 49 at  

 offentliggøre følgende:
 "Kendelse fra Pressenævnet.
Horsens Folkeblad bragte den 24. maj 1994 et  

 læserbrev fra  Jørgen  E.  Kjærside om [K], der er formand  

 for Danmarks Naturfredningsforenings lokalkomité i Odder.
Det hed  

 bl.a. i læserbrevet: "Personligt har jeg kun oplevet én, der  

 kunne overgå din iver, han hed  Adolf og kom søndenfra og dermed  

 langt neden for et Aakjær ved Odder." [K] har klaget til Pressenævnet, idet han finder, at  

 læserbrevets indsender alene udbreder ringeagtsytringer, og at der ikke  

 er skyggen af reel kritik i læserbrevet.
I en udtalelse om klagen har Horsens Folkeblad  

 anført, at læserbrevet var et led i debatten om godset  

 Aakjær, der har betydelig interesse.
Denne debat har i følge  

 bladets opfattelse være heftig.
 I anledning af klagen udtaler Pressenævnet, at  

 læserbrevet er krænkende for klageren, der ikke under den  

 forudgående debat har givet anledning til den anvendte sprogbrug.  

 Pressenævnet finder derfor, at Horsens Folkeblad har overtrådt  

 god presseskik ved at offentliggøre læserbrevet.  

 Pressenævnet udtaler derfor sin kritik.
 København, den 15. september 1994.
Axel Kierkegaard, Hans Dam, Kate Bluhme og Ole  

 Malmqvist." Afsagt den 15. september 1994.
