 Cirkulæreskrivelse om pensionsordning for tjenestemandslignende  

 ansatte organister under Akademikernes Centralorganisation (AC).
(til stiftsøvrighederne) Ved skrivelse af 16. september 1994 har Finansministeriet meddelt, at der  

 er indgået aftale mellem Finansministeriet og Akademikernes  

 Centralorganisation om, at der med virkning fra 1. april 1992 skal etableres  

 en forsikringsmæssig pensionsordning for visse tjenestemandslignende ansatte  

 organister i folkekirken.
 Pensionsordningen etableres hos Danica Pension.
 Personkreds.
Pensionsordningen omfatter tjenestemandslignende ansatte organister i  

 folkekirken, * som er omfattet af Akademikernes Centralorganisations forhandlingsret  

 (DOKS), * som ikke er omfattet af anden obligatorisk pensionsordning, * som ikke er fyldt 70 år, og * som har mindst 15 timers ugentlig beskæftigelse i gennemsnit.
 Det er uden betydning om den ansatte er organiseret.
 Størrelsen af bidragene.
 Pensionsbidragene udgør fra 1. april 1992 4 pct. i egetbidrag og 8 pct. i  

 arbejdsgiverbidrag.
 Pr. 1. april 1993 udgør pensionsbidragene 5 pct. i egetbidrag og 10 pct. i  

 arbejdsgiverbidrag.
 Det samlede pensionsbidrag skal ifølge aftalen afholdes fuldt ud af  

 arbejdsgiver, idet sondringen egetbidrag / arbejdsgiverbidrag alene vedrører  

 forhandlingstekniske forhold vedrørende puljefinansieringen af  

 pensionsordningen.
 Beregning af pensionsbidragene.
 Pensionsordningen er indrettet således, at den ansattes nettoløn (kvotaløn  

 uden tillæg) efter fradrag af egetbidrag svarer til lønnen (kvotalønnen uden  

 tillæg) på det pågældende skalatrin.
 Pensionsbidragene beregnes af den pensionsgivende løn på det pågældende  

 skalatrin opregnet med 100/96 pr. 1 april 1992 og opregnet med 100/95 pr. 1  

 april 1993.
 Egetpensionsbidragene fremgår af bilag 11 (side 31) i Kirkeministeriets  

 cirkulærer af henholdsvis 14. april 1992, 14. maj 1993 og 20. maj 1994 om  

 regulering af kirkefunktionærers lønninger m.v. pr. 1. april 1992, 1. april  

 1993 og 1. april 1994.
 Arbejdsgivers pensionsbidrag er det dobbelte af egetbidragene.
 Pensionsbidragene i bilag 11 er for fuldtidsstillinger.
 Administration af pensionsordningen.
 Det er ansættelsesmyndighedens ansvar, at der indbetales pensionsbidrag  

 med virkning fra den 1. april 1992 eller fra første lønudbetaling efter denne  

 dato for de ansatte, der opfylder betingelserne for at være omfattet af  

 pensionsordningen fra dette tidspunkt.
 For den enkelte tjenestemandslignende ansatte organist skal der udfyldes  

 en optagelsesbegæring samt en helbredserklæring, der i lukket kuvert  

 indsendes til Danica Pension.
 Indbetaling af pensionsbidrag skal iværksættes snarest muligt og skal ikke  

 afvente den individuelle optagelsesprocedure.
 Kirkeministeriet skal anmode stiftsøvrighederne om i forbindelse med  

 etableringen af pensionsordningen at administrere indberetningen af  

 pensionsoplysninger for de tjenestemandslignende ansatte organister, der  

 bliver omfattet af ordningen.
 Indbetaling af pensionsbidrag er ansættelsesmyndighedens ansvar og skal  

 ske på den af den lønudbetalende myndighed med Danica Pension aftalte  

 betalingsmåde.
 De enkelte ansættelsesmyndigheder har fremover ansvaret for, at  

 tjenestemandslignende ansatte, der opfylder betingelserne herfor, bliver  

 omfattet af pensionsordningen, og at Danica Pension bliver kontaktet herom.
 Danica Pensions adresse er Klausdalsbrovej 601, 2750 Ballerup, tlf. 44 68  

 68 44.
 Der vedlægges et antal eksemplarer af:
- optagelsesbegæring - helbredserklæring med kuvert - aftale om indbetalingsform - meddelelse om fratrædelse - pensionsregulativ.
 Yderligere eksemplarer kan rekvireres hos Danica Pension.
 Øvrige oplysninger.
 Samtidig med etablering af pensionsordningen pr. 1. april 1992 ophører  

 adgangen til understøttelse i henhold til § 24 i lov nr. 310 af 16. maj 1990  

 om ansættelse i stillinger i folkekirken m.v.
For de organister, der pr. 1. april 1992 efter de hidtil gældende regler  

 opfyldte betingelserne for at få understøttelse, vil gælde en  

 overgangsordning svarende til bestemmelserne i pkt.
III i Kirkeministeriets  

 cirkulære af 18. november 1991 om ændring af visse kirkefunktionærers  

 lønninger m.v.
Kirkeministeriet, den 12. oktober 1994 P.M.V.
 E.B.
