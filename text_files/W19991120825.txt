 Der blev klaget over, at lægen besluttede at tvangsindlægge  

 kvinden, og at lægen ved konsultationen ikke informerede kvinden om den  

 påtænkte tvangsindlæggelse og baggrunden herfor.
Klager over behandling af psykiske  

 lidelser Patientklagenævnet fandt, at der ikke var grundlag  

 for at kritisere den information og behandling, som kvinden modtog af  

 lægen.
Det fremgik af lægens journal, at lægen vurderede,  

 at kvinden var udpræget manisk og paranoid, og at han forsøgte  

 at overtale kvinden til en frivillig indlæggelse på en  

 psykiatrisk afdeling.
Lægen oplyste endvidere, at han på den  

 baggrund informerede kvinden om den påtænkte  

 tvangsindlæggelse.
Nævnet oplyste, at det ikke er  

 usædvanligt, at patienter med mani og tvangstanker ikke opfatter, hvad  

 der bliver sagt og ikke kan overse konsekvenserne af en given information,  

 idet sådanne personer ofte mangler sygdomsindsigt i egen tilstand.  

 Nævnet fandt det således ikke godtgjort, at lægen ikke  

 informerede om indlæggelsen og fandt, at det var relevant at  

 tvangsindlægge kvinden.
