 En manglende tilladelse til fortsat opstilling af gevinstgivende  

 spilleautomater anses således ikke for at have ekspropriationslignende  

 karakter.
Afgørelse fra spillenævnet  

 afslag på dispensation til opstilling af spilleautomater  

 omsætningen på spilleautomater ikke afgørende indflydelse  

 på virksomhedens økonomi En grillbar har anmodet spillemyndigheden om dispensation til drift af 2  

 gevinstgivende spilleautomater, jf § 44, stk. 2 i Lov nr. 462 af 31. maj 2000  

 om gevinstgivende spilleautomater (spilleautomatloven).
 Baggrunden for virksomhedens anmodningen var, at virksomheden efter de  

 hidtil gældende regler havde tilladelse til at have opstillet 2  

 spilleautomater.
 Spilleautomatloven, der trådte i kraft den 1. januar 2001,  

 fastsætter at alle gevinstgivende spilleautomater inden udløbet  

 af december 2001 skal være omfattet af en tilladelse efter lovens § 6.  

 Ifølge lovens § 5 kan gevinstgivende spilleautomater kun opstilles i  

 restaurationer med alkoholbevilling samt i spillehaller, herunder  

 spillehaller i omrejsende tivolier.
 Det er ifølge lovens § 44, tilladt at allerede opstillede  

 gevinstgivende spilleautomater med gyldige synserklæringer opstillet i  

 restaurationer uden alkoholbevilling i henhold til de gældende regler,  

  kan være opstillet indtil udløbet af december måned  

 2001.
 Spillemyndigheden kan ifølge lovens § 44, stk. 2, efter en konkret  

 vurdering dispensere fra den nævnte frist.
Virksomheden har med baggrund i lovens § 44 søgt om dispensation  

 til fortsat opstilling (genopstilling) af 2 gevinstgivende spilleautomater,  

 samt anført, at der fra de faste kunder er kommet mange reaktioner  

 på, at spilleautomaterne er fjernet.
Det påpeges, at salget i  

 virksomheden (afledt salg) er gået væsentligt ned efter  

 fjernelsen af spilleautomaterne, samt at det ikke er muligt at drive  

 grillbaren med tilfredsstillende resultat, uden at have spilleautomater i  

 lokalet.
 Den pågældende ejer har købt grillbaren pr. 1.  

 september 2001.
 Der er ved afgørelsen lagt vægt på, at  

 omsætningen på spilleautomater i virksomheden ifølge  

 regnskaberne for 1999 og 2000 udgjorde henholdsvis 4% og 2,7 %.  

 Omsætningen på spilleautomaterne kan på denne baggrund ikke  

 anses for at udgøre en så væsentlig del af virksomhedens  

 samlede omsætning, at der er tale om ekspropriationslignende karakter,  

 såfremt spilleautomaterne ikke tillades opstillet.
 På denne baggrund har spillenævnet fastholdt  

 spillemyndighedens afgørelse om, at der ikke kan gives dispensation  

 til opstilling og drift af gevinstgivende spilleautomater.
