Indberetning af zoologiske haver, dyreparker og lignende (Cirkulæreskrivelse til politimestrene og politidirektøren  

 i København) 1.  

  

 Ifølge  

 dyreværnslovens § 17, stk. 3, må zoologiske haver, dyreparker og lignende  

 ikke  

 oprettes uden politimesterens (politidirektørens) tilladelse.  

 Justitsministeren  

 kan i medfør af samme bestemmelse fastsætte regler om indretning og drift af  

 sådanne virksomheder og om tilsyn.
 Tilladelse meddeles efter retningslinjerne i  

 Justitsministeriets bekendtgørelse nr. 361 af 23. august 1967 om indretning  

 m.v. af zoologiske haver, dyreparker og lignende.
 Reglerne forventes ændret inden for de næste par år efter  

 vedtagelsen af et EU-direktiv om hold af vilde dyr i zoologiske haver m.v.  

 Til  

 brug ved udarbejdelsen af nye regler herom og vurderingen af konsekvenserne  

 af  

 sådanne regler har Justitsministeriet behov for at få overblik over antallet  

 af  

 tilladte zoologiske haver, dyreparker og lignende i Danmark.
 På given foranledning bemærkes i øvrigt, at akvarier,  

 sælarier, delfinarier og terrarier m.v., der er offentligt tilgængelige  

 anlæg,  

 og hvor der kræves betaling for adgangen til at bese anlæggene, efter  

 Justitsministeriets opfattelse også er omfattet af bestemmelserne om  

 "zoologiske haver, dyreparker  

  

 og  

 lignende  

  

 ". Der henvises i øvrigt til Justitsministeriets  

 cirkulæreskrivelse af 5. december 1975 om vejledende retningslinjer om  

 afgrænsningen af zoologiske haver, dyreparker og lignende.
 2.  

  

 Ind- og  

 udførsel, køb, salg og kommerciel udstilling af udryddelsestruede dyr i  

 zoologiske haver, dyreparker og lignende er omfattet af reglerne i Miljø- og  

 Energiministeriets bekendtgørelse nr. 499 af 27. maj 1997 om beskyttelse af  

 vilde dyr og planter ved kontrol af handelen hermed  

 (Washington-konventionen/CITES).
Skov- og Naturstyrelsen meddeler tilladelser og certifikater  

 til ind- og udførsel, køb, salg og kommerciel udstilling af disse dyr.
Skov-  

 og  

 Naturstyrelsen har derfor også behov for oplysninger om godkendte zoologiske  

 haver, dyreparker og lignende.
 3.  

  

 På den  

 baggrund skal Justitsministeriet anmode om, at en liste over de i hver  

 politikreds meddelte tilladelser samt genparter af fremtidige tilladelser og  

 ændringer eller tilbagekaldelser heraf må blive tilsendt følgende:
Skov- og Naturstyrelsen Vildtforvaltningskontoret Haraldsgade 53 2100 København Ø Justitsministeriet Civil- og Politiafdelingen Civilkontoret Slotsholmsgade 10 1216 København K Justitsministeriets cirkulæreskrivelse af 7. marts 1980 om  

 indberetning vedrørende zoologiske haver og dyreparker ophæves.
