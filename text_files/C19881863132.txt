Til importører, fabrikanter og forhandlere af motorkøretøjer Lov om registreringsafgift af motorkøretøjer mv.
 Vedtaget lovforslag Afgiftsfritagelse for busser mv.
Folketinget har den 29 november 1988 vedtaget et forslag til lov om  

 ændring om registreringsafgift af motorkøretøjer mv. (Afgiftsfritagelse for  

 busser mv) Registreringsafgiftsloven er senest bekendtgjort ved skatteministeriets  

 lovbekendtgørelse nr 607 af 14 oktober 1988.
 Efter lovændringen er busser, der utvivlsomt er konstrueret og indrettet  

 til befordring af mere end 9 personer, inkl føreren, fritaget for  

 registreringsafgift, uanset om de bruges til erhvervsmæssig eller  

 ikke-erhvervsmæssig personbefordring.
 Biler over 4 tons totalvægt, som er specielt indrettet til erhvervsmæssigt  

 formål, fx som udstillingsvogn eller værkstedsvogn o lign, er også fritaget  

 for afgift, medens der for tilsvarende biler mellem 2 og 4 tons skal betales  

 afgift efter de satser, der gælder for varebiler (stykafgift).
 Afgiftsfritagelsen for el-drevne motorkøretøjer videreføres til og med  

 1991.
 Loven træder i kraft den 2 december 1988, men har virkning fra den 15  

 september 1988.
Busser til personbefordring (ny § 2, stk 1, nr 5 a-e) Alle busser, der hidtil har været pålagt en regsitreringsafgift på 20 pct  

 af værdien, fritages for afgift.
 Køretøjerne registreres efter færdselsloven med gule nummerplader.
 Det drejer sig om følgende køretøjer:
a.
Køretøjer, der anvendes med tilladelse efter lov om buskørsel Loven om buskørsel bygger på en hovedsondring mellem rutekørsel og andre  

 former for buskørsel.
 Køretøjer med tilladelse til rutekørsel har hele tiden været fritaget for  

 afgift og kan som hidtil anmeldes til registrering efter færdselsloven med  

 gule nummerplader uden ekspedition hos toldvæsenet.
Køretøjer med tilladelse til »andre former for buskørsel«  

 fritages nu også for afgift.
Det drejer sig ifølge busloven om køretøjer  

 indrettet til befordring af flere end 9 personer, føreren medregnet, der  

 benyttes til turistkørsel, bestillingskørsel og lignende erhvervsmæssig  

 personbefordring (buskørsel).
Der skal afleveres toldattest ved anmeldelse om registrering til politiets  

 motorkontor af køretøjer omfattet af den ny afgiftsfritagelsesordning.
Det  

 betyder, at køretøjerne forinden skal ekspederes hos toldvæsenet under  

 fremlæggelse af den aktuelle tilladelse til buskørsel (turistkørsel,  

 bestillingskørsel mv).
Fabriksnye køretøjer med toldcertifikat skal normalt ikke forevises for  

 toldvæsenet i forbindelse med afgiftsekspeditionen.
Hvis der ikke foreligger  

 certifikat for et nyt køretøj - eller ekspeditionen vedrører et brugt køretøj  

 - skal toldvæsenet foretage sædvanlig identitetskontrol af køretøjet.
Der skal under ekspeditionen hos toldvæsenet blive stillet krav om  

 fremlæggelse af bevis for køretøjets godkendelse hos Statens Bilinspektion  

 til erhvervsmæssig personbefordring.
Det herunder fastsatte højst tilladte  

 passagerantal skal opfylde minimumskravet i lovgivningen (9 passagerer,  

 føreren ikke medregnet).
b.
Køretøjer, der utvivlsomt er konstrueret og indrettet til befordring af  

 mere end 9 personer, føreren indbefattet, og har et til køretøjet svarende  

 antal passagersæder og ikke er indrettet til andet formål end  

 personbefordring (busser).
 Bestemmelsen omfatter busser, der i original skikkelse fremtræder som  

 fuldt bestolet og med mindst 10 siddepladser, førersædet medregnet.
Køretøjerne skal ekspederes hos toldvæsenet med henblik på udstedelse af  

 toldattest til brug ved registreringen hos politiet.
Køretøjet skal herunder  

 forevises for toldvæsenet.
Statens Bilinspektion fastsætter ikke passagerantal for busser til  

 »privatkørsel«.
Sælgeren af et køretøj må derfor påregne, at der  

 under ekspeditionen hos toldvæsenet kan blive stillet krav om fremlæggelse af  

 dokumentation for, at køretøjer som det anmeldte markedsføres internationalt  

 som bus i den foreliggende skikkelse.
c.
Busser tilhørende plejehjem og lignende institutioner, som med  

 reduceret sædeantal anvendes til befordring af egne patienter.
 Det er en betingelse for afgiftsfritagelse, at køretøjet i original  

 skikkelse er beregnet til befordring af mindst 10 personer, føreren  

 medregnet, og at det med fuld bestoling ville kunne fritages for afgift efter  

 § 2, stk 1, nr 5 b (busser).
 Det er derimod uden betydning for afgiftsfritagelse, hvor mange sæder, der  

 er fjernet fra køretøjet (reduceret sædeantal).
Køretøjerne skal ekspederes hos toldvæsenet med henblik på udstedelse af  

 toldattest til brug ved registreringen hos politiet.
Køretøjet skal herunder  

 forevises for toldvæsenet.
 Anmeldelsen om afgiftsfritagelse skal være påtegnet af den offentlige  

 myndighed, der er ansvarlig for institutionen, eller vedlægges en udtalelse  

 fra denne.
d.
Busser, som med reduceret sædeantal udelukkende benyttes til  

 erhvervsmæssig befordring af patienter og donorer, (sygetransportkøretøjer) Det er en betingelse for afgiftsfritagelse, at køretøjet i original  

 skikkelse er beregnet til befordring af mindst 10 personer, føreren  

 medregnet, og at det med fuld bestoling ville kunne fritages for afgift efter  

 § 2, stk 1, nr 5 b (busser).
 Det er derimod uden betydning for afgiftsfritagelse, hvor mange sæder, der  

 er fjernet fra køretøjet (reduceret sædeantal).
 Bestemmelsen omfatter således kun store sygetransportkøretøjer (busser til  

 mindst 10 personer).
 Små sygetransportkøretøjer, det vil sige biler, som oprindelig er  

 konstrueret og indrettet til befordring af mindst 5 og højst 9 personer, inkl  

 føreren, skal som hidtil berigtiges med 20 pct afgift (biler af sedan- eller  

 stationcartype og små 9 personers bustyper).
Køretøjerne skal ekspederes hos toldvæsenet med henblik på udstedelse af  

 toldattest til brug ved registreringen hos politiet.
Køretøjet skal herunder  

 forevises for toldvæsenet.
 Anmeldelsen om afgiftsfritagelse skal vedlægges en af skattevæsenet  

 bekræftet erklæring om ansøgerens eller ansøgernes (ejer og eventuelle  

 bruger) indtægt og indtægtsfordeling i det sidst forløbne år, og det skal  

 heraf fremgå, at vognmandskørsel er de pågældendes hovederhverv.
 Køretøjet skal på tydelig måde være påmalet ordet  

 »Sygetransport« på begge sider.
e.
Busser, der specielt er indrettet til erhvervsmæssig transport af  

 teater- og orkestergrupper, film- og TV-hold samt deres udstyr.
Køretøjerne  

 må ikke benyttes til privat personbefordring.
 Det er en betingelse for afgiftsfritagelse, at køretøjet i original  

 skikkelse er beregnet til befordring af mindst 10 personer, føreren  

 medregnet, og at det med fuld bestoling ville kunne fritages for afgift efter  

 § 2, stk 1 nr 5 b (busser).
 Det er derimod uden betydning for afgiftsfritagelse, at nogle af de  

 originale bussæder er fjernet fra køretøjet for at give plads til medbragt  

 udstyr.
Bestemmelsen omfatter kun køretøjer af bustype med sædvanligt  

 sædearrangement for sådanne personkøretøjer.
Den tilladte specielle  

 indretning (reduceret sædeantal) omfatter således ikke faciliteter til ophold  

 og overnatning for de transporterede personer.
Sædvanligt indrettede mandskabsvogne fritages for afgift efter lovens § 2,  

 stk 1, nr 7, hvis betingelserne herfor er til stede.
Den ny bestemmelse  

 omfatter heller ikke last- og varebiler indrettet til godstransport eller til  

 andet erhvervsmæssigt formål end det her nævnte.
Køretøjerne skal ekspederes hos toldvæsenet med henblik på udstedelse af  

 toldattest til brug ved registreringen hos politiet.
Køretøjet skal herunder  

 forevises for toldvæsenet.
 Anmeldelsen om afgiftsfritagelse skal være underskrevet af virksomhedens  

 (den registrerede ejer) ansvarlige ledelse.
Specielle erhvervskøretøjer (ny § 2, stk 1, nr 6 b og § 5, stk 3) Busser med tilladt totalvægt over 4 tons, der er specielt indrettet til  

 erhvervsmæssigt formål, og som hidtil har været pålagt en registreringsafgift  

 på 20 pct af værdien, fritages helt for afgift.
 Køretøjerne registreres efter færdselsloven med gule nummerplader.
 Der anføres en række eksempler på specielle erhvervskøretøjer, som er  

 omfattet af den ny bestemmelse, således fx tandklinikker, udstillingsvogne,  

 salgsvogne, mobile kontorer, værkstedsvogne o lign.
 Lastbiler over 4 tons totalvægt bliver også fritaget for afgift, selv om  

 de på lignende måde indrettes til andet erhvervsmæssigt formål end  

 godstransport.
 Varebiler mellem 2 og 4 tons totalvægt afgiftsberigtiges efter de satser,  

 der gælder for tilsvarende varebiler til godstransport, når de indrettes og  

 anvendes til omhandlede formål.
 Afgiftsfritagelsen eller -nedsættelsen er betinget af, at der ikke med  

 køretøjerne befordres personer uden for førerrummet, og at køretøjerne ikke i  

 øvrigt bruges til feriekørsel eller anden privat personbefordring.
 Afgiften af specielle erhvervskøretøjer berigtiges herefter således:
Busser og lastbiler over 4 tons totalvægt Afgiftsfri Varebiler over 2 tons, men ikke over 4 tons totalvægt - såfremt længden af varerummet er mindre end halvdelen af køretøjets  

 samlede længde, eller - såfremt køretøjer af samme fabriksmærke markedsføres med lignende  

 karrosseri i personvognsudførelse (stationscars o lign) 95 pct af værdien Andre varebiler - over 2 tons, men ikke over 3 tons totalvægt 12 000 kr pr køretøj - over 3 tons, men ikke over 4 tons totalvægt 7 500 kr pr køretøj.
 Varebiler mellem 2 og 4 tons, som med den ændrede indretning og anvendelse  

 kan henføres til den ny bestemmelse, findes optaget på toldvæsenets  

 varevognsfortegnelse (røde, gule og blå blade).
Det er en betingelse for afgiftsfritagelse, henholdsvis berigtigelse med  

 nedsat afgift som varebil, at køretøjet er specielt indrettet til  

 erhvervsmæssigt formål som belyst ved eksemplerne i de nye bestemmelser.
Den  

 tilladte specielle indretning omfatter således ikke faciliteter til  

 befordring af personer eller til ophold og overnatning for disse.
 Det stilles i øvrigt ikke særlige krav til selve udformningen af  

 køretøjets indretning, men det er en forudsætning, at indretningen efter sin  

 karakter og omfang utvivlsomt tager sigte på køretøjets anvendelse til  

 erhvervsmæssigt formål.
Køretøjerne skal ekspederes hos toldvæsenet med henblik på udstedelse af  

 toldattest til brug ved registreringen hos politiet.
Køretøjet skal herunder  

 forevises for toldvæsenet.
 Anmeldelsen om afgiftsfritagelse, henholdsvis om berigtigelse med nedsat  

 afgift, skal være underskrevet af virksomhedens (den registrerede ejer)  

 ansvarlige ledelse.
Ikrafttrædelses- og overgangsbestemmelser De nye bestemmelser om afgiftsfritagelse for busser mv finder anvendelse  

 på køretøjer, som fra den 2 december 1988 anmeldes til ekspedition hos  

 toldvæsenet med henblik på udstedelse af toldattest til brug ved  

 registreringen efter færdselsloven.
 Loven har imidlertid virkning allerede fra den 15 september 1988.
 Det betyder, at betalt afgift kan tilbagebetales eller reguleres over  

 virksomhedens kreditkonto, hvis et køretøj er ekspederet hos toldvæsenet i  

 perioden 15 september - 2 december 1988 og berigtiges efter de tidligere  

 bestemmelser om 20 pct afgift af turistbusser, store sygebiler,  

 plejehjemsbusser, teaterbusser mv.
 Varebiler mellem 2 og 4 tons, som er berigtiget med 20 pct afgift, fordi  

 de er specielt indrettet til erhvervsmæssigt formål, skal i forbindelse med  

 tilbagebetalingen berigtiges efter de satser, der gælder for varebiler til  

 godstransport.
 Afgiften af tilsvarende indrettede lastbiler og busser over 4 tons  

 totalvægt kan tilbagebetales i sin helhed.
 Henvendelse om tilbagebetaling af registreringsafgift bedes rettet til det  

 distriktstoldkammer, som har udstedt toldattesten til brug ved køretøjets  

 registrering efter færdselsloven på hvide nummerplader.
 Tilbagebetaling af afgift vedrører som nævnt kun biler, som er ekspederet  

 hos toldvæsenet fra og med den 15 september 1988.
Hvis toldattesten er dateret af toldvæsenet før denne dato, kan der  

 hverken helt eller delvis ske tilbagebetaling af afgift.
Disse køretøjer er  

 til gengæld omfattet af de hidtil gældende regler om afgiftsnedsættelse ved  

 en eventuel senere afgiftsberigtigelse med fuld afgift (betaling af  

 almindelig personsvognsafgift).
 Tilbagebetaling af afgift indebærer, at der skal gennemføres en ny  

 motorekspedition hos toldvæsenet efter de foran beskrevne regler og udstedes  

 ny toldattest til brug ved omregistrering af køretøjet.
 Ifølge den ny lov skal et afgiftsfrit køretøj være registreret på gule  

 nummerplader, og omregistrering skal således finde sted inden  

 registreringsafgiften tilbagebetales.
 Til brug ved tilbagebetalingen afleveres den tidligere udstedte  

 kvittering/advis for afgiften, og den ny registreringsattest skal forevises  

 for toldvæsenet.
 Afgiften tilbagebetales den, der ifølge kvitteringen har betalt afgiften,  

 eller reguleres over pågældende virksomheds kreditkonto med  

 registreringsafgift.
Yderligere oplysninger Hvis De ønsker yderligere oplysninger om de nye bestemmelser eller de  

 fastsatte overgangsregler, bedes De rette henvendelse til Deres lokale  

 distriktstoldkammer.
Klagevejledning Toldkamrets afgørelser kan indbringes for Direktoratet for Toldvæsenet,  

 som træffer endelig administrativ afgørelse i sagen.
 Afgørelser, der er truffet af direktoratet i 1 instans, kan indbringes for  

 Skatteministeriet, Told- og Afgiftsdepartementet.
 Spørgsmål om, hvorvidt der kan opnås afgiftsfritagelse eller -nedsættelse  

 efter § 2, stk 1, nr 5-6, og § 5, stk 3, kan indbringes for Nævnet vedrørende  

 Registreringsafgift af Motorkøretøjer mv.
