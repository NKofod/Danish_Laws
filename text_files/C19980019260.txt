Vejledning om ret til efterløn for  

 medlemmer, der har haft forsikrings- og beskæftigelsesperioder i  

 udlandet I bekendtgørelse nr. 819 af 24. november 1998 er der fastsat regler  

 om ret til efterløn for medlemmer, der har haft forsikrings- og  

 beskæftigelsesperioder i udlandet.
I denne vejledning beskrives  

 anvendelsen af reglerne, og nogle af reglerne uddybes med nærmere  

 retningslinier.
Den danske efterlønsordning er ikke en social  

 sikringsordning eller en social pension, men en frivillig forsikringsordning,  

 baseret på lov.
Den er anerkendt som en særlig dansk  

 arbejdsmarkedsydelse, der er etableret som en overbygning til  

 arbejdsløshedsforsikringen.
 Efterløn er derfor heller ikke omfattet af  

 anvendelsesområdet for forordning (EØF) nr. 1408/71 om  

 anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for Fællesskabet, eller af Nordisk Konvention af 15. juni 1992 om  

 Social Sikring, idet efterløn er en særlig arbejdsmarkedsydelse.  

 Det betyder, at forsikrings- og beskæftigelsesperioder i andre  

 EØS-lande ikke uden særlig hjemmel kan medregnes i de perioder,  

 som i medfør af arbejdsløshedsforsikringslovens § 75 b,  

 stk. 1, nr. 2, jf. stk. 2, og § 75 b, stk. 1, nr. 3, er  

 betingelser for ret til efterløn.
Personkredsen (§§ 1 og 2) Bekendtgørelsen gælder både for  

 lønmodtagere og selvstændige erhvervsdrivende, der ønsker  

 at medregne forsikrings- eller beskæftigelsesperioder fra udlandet.
 Reglerne i denne bekendtgørelse skal anvendes  

 allerede på det tidspunkt, hvor det skal vurderes, om medlemmet har ret  

 til dagpenge efter lovens § 55, stk. 4, delefterløn eller  

 overgangsydelse.
 Bekendtgørelsen gælder ikke for et medlem,  

 der har haft beskæftigelse og været forsikret i Danmark, men  

 samtidig har haft bopæl i udlandet.
 Et medlem, der i en periode har haft beskæftigelse i  

 udlandet, men som kan opfylde både kravet om forsikringsperiode i  

 Danmark og kravet om beskæftigelse på baggrund af arbejde i  

 Danmark, er heller ikke omfattet af bekendtgørelsen.
Forsikringsperioder (§§ 3-5) Bestemmelserne indeholder de særlige krav, der  

 stilles for medregning af forsikringsperioder fra andre EØS-lande for  

 medlemmer, der vender tilbage til Danmark.
 EØS-landene er pr. 1. november 1998 Belgien,  

 Danmark, Finland, Frankrig, Grækenland, Holland, Irland, Italien,  

 Luxembourg, Portugal, Spanien, Storbritannien, Sverige, Tyskland,  

 Østrig, (alle EU-landene) samt Island, Liechtenstein og Norge (alle  

 EFTA-landene bortset fra Schweiz).
Medregning af forsikringsperioder forudsætter, at  

 medlemmet fremlægger skriftlig dokumentation for forsikringsperioden  

 fra den myndighed, der administrerer arbejdsløshedsforsikringen i det  

 pågældende land.
Dokumentationen kan være attest E 301  

 eller lignende dokumentation.
Til § 4 Forsikringsperioder i udlandet kan højst  

 udgøre halvdelen af den nødvendige forsikringsperiode.
20 års medlemskab inden for 25 år Hvis medlemmets ret til efterløn er betinget af  

 kravet i lovens § 75 b, stk. 1, nr. 2, om 20 års medlemskab  

 inden for de sidste 25 år, så kan medlemmet højst medregne  

 forsikringsperioder fra et andet EØS-land på i alt 10  

 år.
Mindst 10 års medlemskab inden for 15 år Hvis medlemmet er omfattet af overgangsordningen i lovens  

 § 75 b, stk. 2, om uafbrudt medlemskab fra den 31. marts 1992, dog  

 mindst 10 år inden for de sidste 15 år, kan medlemmet som  

 udgangspunkt højst medregne en forsikringsperiode fra et  

 EØS-land på 5 år.
Hvis medlemmet først  

 ønsker at gå på efterløn efter år 2002, kan  

 der medregnes op til halvdelen af den nødvendige forsikringsperiode.  

 Hvis medlemmet først skal på efterløn den 31. marts 2004  

 vil den nødvendige forsikringsperiode være 12 år, og  

 medlemmet kan dermed medregne 6 år fra et andet EØS-land.
 Den nødvendige forsikringsperiode efter lovens  

 § 75 b, stk. 2, afhænger således af medlemmets alder  

 ved optagelsen i a-kassen og tidspunktet for medlemmets overgang til  

 efterløn.
Medlemskab på skæringsdatoen Lovens § 75 b, stk. 2, stiller krav om  

 medlemskab på skæringsdatoen den 31. marts 1992, men  

 forudsætter ikke, at der skal være tale om medlemskab af en dansk  

 a-kasse.
Kravet anses derfor for opfyldt ved medlemskab af  

 arbejdsløshedsforsikringen i et andet EØS-land, hvis medlemmet  

 tidligere har været arbejdsløshedsforsikret i Danmark.
Der  

 stilles ikke krav til varigheden af det tidligere medlemskab eller til, at  

 perioden ligger lige før forsikringsperioden i udlandet.
Afbrydelse af medlemskab Reglerne i Direktoratet for  

 Arbejdsløshedsforsikringens bekendtgørelse om  

 arbejdsløshedsforsikring ved arbejde inden for EØS og i det  

 øvrige udland tager højde for afbrydelser i forsikringsperioder  

 i et andet EØS-land og for afbrydelser i forbindelse med overgangen  

 fra arbejdsløshedsforsikringen i et EØS-land til  

 arbejdsløshedsforsikringen i et andet EØS-land.
Denne  

 bekendtgørelse finder også anvendelse, når det skal  

 fastlægges, om medlemskabet anses for uafbrudt, jf. lovens § 75 b,  

 stk. 2.
Et års medlemskab inden udrejsen Hvis et medlem har flere forsikringsperioder i et  

 EØS-land og ønsker at medregne alle forsikringsperioderne, skal  

 kravene i § 4, stk. 2, 1. pkt. alene være opfyldt lige  

 før den første udrejse fra Danmark.
 Hvis et medlem efter at have været udsendt til  

 udlandet, hvor den danske forsikringsstatus er bevaret, tager arbejde og  

 forsikres i et EØS-land, skal 1 års kravet alene være  

 opfyldt før den første udrejse, for at den seneste  

 forsikringsperiode kan medregnes, jf. § 4, stk. 2, 2. pkt.
Indplaceret efter arbejde i udlandet Hvis medlemmets ret til dagpenge på  

 indplaceringstidspunktet skyldes, at beskæftigelseskravet var optjent  

 på baggrund af arbejde i udlandet, er betingelsen i § 4,  

 stk. 3, ikke opfyldt.
Hvis medlemmet på indplaceringstidspunktet  

 også kunne have opfyldt beskæftigelseskravet på baggrund af  

 arbejde i Danmark (52/26 ugers arbejde inden for 3 år), anses  

 betingelsen alligevel for opfyldt.
Eksempler til § 4 Eksempel I:
 Et medlem er omfattet af lovens § 75 b, stk. 1,  

 nr. 2, d.v.s. kravet om 20 års sammenlagt medlemskab inden for de  

 sidste 25 år.
 Medlemmet har været forsikret i en dansk a-kasse og  

 har arbejdet i Danmark de sidste 9 år.
Lige før optagelsen i den danske a-kasse havde  

 medlemmet arbejdet og været forsikret i et andet EØS-land i 10  

 år.
Før denne udrejse forelå 1 års medlemskab af en  

 dansk a-kasse.
Medlemmet opfylder kravet om forsikringsperiode for  

 overgang til efterløn, idet halvdelen af den nødvendige  

 forsikringsperiode - her 10 år - fra et andet EØS-land kan  

 medregnes.
Medlemmet opfylder også betingelsen om dagpengeret på  

 grund af arbejde i Danmark.
 Eksempel II:
 Et medlem er omfattet af lovens § 75 b, stk. 2,  

 d.v.s. kravet om uafbrudt medlemskab fra den 31. marts 1992, dog mindst 10  

 års medlemskab inden for de sidste 15 år.
 Medlemmet ønsker at gå på  

 efterløn den 1. januar 1999.
Medlemmet blev optaget i en dansk a-kasse den 1. januar  

 1992 efter overflytning fra forsikringen i et andet EØS-land.
Der har  

 ikke siden været afbrydelser i medlemsperioden.
Medlemmet har haft  

 arbejde i Danmark siden 1992.
 Medlemskabet i det andet EØS-land blev etableret  

 den 1. januar 1985 efter forudgående medlemskab af en dansk a-kasse i 2  

 år.
 Medlemmet kan medregne højst 5 års  

 forsikringsperiode fra det andet EØS-land, svarende til halvdelen af  

 den nødvendige forsikringsperiode.
Medlemmet opfylder kravet om forsikringsperiode for  

 overgang til efterløn.
Medlemmet opfylder også kravet om  

 dagpengeret på grund af arbejde i Danmark.
 Eksempel III:
 Et medlem er omfattet af lovens § 75 b, stk. 2,  

 d.v.s. kravet om uafbrudt medlemskab fra den 31. marts 1992, dog mindst 10  

 år inden for de sidste 15 år.
 Medlemmet ønsker at gå på  

 efterløn den 1. januar 1999.
Medlemmet blev optaget i en dansk a-kasse 1. januar 1989.  

 Fra 1. januar 1991 til 31. december 1996 (6 år) var medlemmet forsikret  

 i et andet EØS-land.
Siden 1. januar 1997 har medlemmet været  

 forsikret og beskæftiget i Danmark.
Medlemmet kan ikke opfylde kravet om forsikringsperiode 1.  

 januar 1999 og kan derfor ikke gå på efterløn fra denne  

 dato.
Det skyldes, at medlemmet kun kan medregne højst 5 års  

 forsikringsperiode fra det andet EØS-land - halvdelen af den  

 nødvendige forsikringsperiode.
Medlemmet kan pr. 1. januar 1999  

 medregne i alt 4 års forsikringsperiode fra Danmark og 5 års  

 forsikringsperiode fra et andet EØS-land, i alt 9 år.
 Ved fortsat medlemskab af en danske a-kasse i endnu 1  

 år til 1. januar 2000, vil kravet om forsikringsperiode kunne  

 opfyldes.
 Eksempel IV:
 Et medlem, der har været forsikret i Danmark i mere  

 end 1 år, tager arbejde og forsikres i et andet EØS-land.
Medlemmet vender efter 2 år tilbage til Danmark og  

 optages i en dansk a-kasse, hvorefter medlemmet 3 måneder senere igen  

 tager arbejde og bliver forsikret i et andet EØS-land.
Efter 1  

 år vender medlemmet på ny tilbage til Danmark.
Betingelsen for at kunne medregne begge  

 forsikringsperioder fra andre EØS-lande vil være til stede,  

 fordi kravet om 1 års medlemskab af en dansk a-kasse var opfyldt lige  

 før den første forsikringsperiode i udlandet, jf. § 4,  

 stk. 2, 1. pkt.
Medlemmet skal herudover opfylde kravet om dagpengeret  

 på baggrund af arbejde i Danmark.
 Eksempel V:
Et medlem, der har været forsikret i Danmark i mere  

 end 1 år, bliver udsendt til et EØS-land af sin danske  

 arbejdsgiver (på en attest E 101, hvor medlemmet bevarer sin danske  

 forsikring). Medlemmet får herefter andet arbejde i EØS-landet  

 og forsikres i EØS-landet.
Efter 2 år vender medlemmet tilbage  

 til Danmark.
 Medlemmet har i dette tilfælde ikke haft bopæl  

 og ophold i Danmark i 1 år lige før forsikringsperioden i  

 EØS-landet.
 Betingelserne for medregning af forsikringsperioden i  

 EØS-landet anses imidlertid for opfyldt, fordi 1 års kravet var  

 opfyldt lige før udstationeringen, jf. § 4, stk. 2, 2. pkt.
Til § 5 Kravet om medlemskab af en dansk a-kasse før  

 forsikringsperioden på Færøerne sikrer, at kun medlemmer,  

 der tidligere har haft tilknytning til det danske arbejdsmarked, kan medregne  

 forsikringsperioden i den færøske  

 arbejdsløshedsforsikring til opfyldelse af forsikringsperiodekravet  

 for efterløn.
Bestemmelsen forudsætter ikke medlemskab af en  

 bestemt varighed i en dansk a-kasse før udrejsen til  

 Færøerne.
Bestemmelsen forudsætter heller ikke, at  

 medlemskabet skal ligge lige før udrejsen.
Beskæftigelsesperioder (§6) Til § 6, stk. 1 Retten til efterløn er som udgangspunkt betinget  

 af, at medlemmet har optjent beskæftigelseskravet (52/26 ugers arbejde  

 inden for 3 år) på grundlag af arbejde i Danmark.
Hvis medlemmets  

 ret til dagpenge på indplaceringstidspunktet således skyldes  

 arbejde i udlandet, kan medlemmet ikke gå på efterløn.  

 Hvis medlemmet på indplaceringstidspunktet også kunne have  

 opfyldt beskæftigelseskravet på baggrund af arbejde i Danmark,  

 kan medlemmet alligevel gå på efterløn.
Til § 6, stk. 2 Lempelsen i stk. 2, finder kun anvendelse i  

 tilfælde, hvor medlemmet har tilstrækkelig forsikringsperiode i  

 Danmark, men hvor beskæftigelseskravet er optjent helt eller delvist  

 ved arbejde i udlandet.
De 26 ugers arbejde i Danmark skal være optjent  

 inden for de sidste 3 år før overgangen til efterløn.
Det  

 har ingen indflydelse, om medlemmet i øvrigt er indplaceret efter  

 reglerne i bekendtgørelsen om beskæftigelseskrav,  

 dagpengeperiode og aktivperiode, eller om medlemmet tidligere har fået  

 ydelser fra en a-kasse.
Kravet om 26 ugers arbejde i fuldt sædvanligt omfang  

 inden for de sidste 3 år svarer til 962 timer for fuldtidsforsikrede og  

 629 timer for deltidsforsikrede.
Opgørelsen af beskæftigelsen  

 sker efter de samme regler, som anvendes ved opgørelsen af  

 beskæftigelseskravet i lovens § 53, stk. 2 og 3, eller  

 stk. 5. Forlængelse af 3 års perioden, jf. lovens § 53,  

 stk. 6, finder også anvendelse her.
 Eksempel VI:
 Et 57-årigt medlem, der altid har arbejdet og  

 været forsikret i Danmark, bliver ledig og tager umiddelbart herefter  

 arbejde i udlandet i 2 1/2 år.
 Efter afslutningen af arbejdsforholdet i udlandet vender  

 medlemmet tilbage til Danmark og får 26 ugers fuldtidsarbejde.  

 Medlemmet ønsker derefter efterløn.
 Medlemmet opfylder beskæftigelseskravet i lovens  

 § 53, stk. 2, delvist på grundlag af arbejde i udlandet, men  

 vil alligevel kunne overgå til efterløn, da § 6,  

 stk. 2 - kravet om sammenlagt 26 ugers arbejde i Danmark inden for de  

 sidste 3 år - er opfyldt.
Beskæftigelsesperioder i udlandet, der sidestilles  

 med beskæftigelse i Danmark (§§ 7-11) I både § 4, stk. 3, og § 6, stilles  

 der krav om, at medlemmet har ret til dagpenge på grund af arbejde i  

 Danmark.
 Under visse omstændigheder sidestilles arbejde i  

 udlandet med arbejde i Danmark, hvilket fremgår af §§ 7-11.  

 Opremsningen er udtømmende.
Til § 8 Beskæftigelsesperioder på  

 Færøerne kan kun sidestilles med beskæftigelse i Danmark,  

 hvis der foreligger medlemskab af en dansk a-kasse før opholdet  

 på Færøerne.
Der stilles ikke krav om en bestemt varighed  

 af det forudgående medlemskab.
Der stilles heller ikke krav om, at  

 medlemskabet skal ligge lige før opholdet på  

 Færøerne.
Til § 9 Forordning (EØF) nr. 1408/71 og Nordisk Konvention  

 af 15. juni 1992 om Social Sikring åbner mulighed for, at medlemmer,  

 der arbejder ved EU's institutioner, diplomatiske missioner og konsulater i  

 andre EØS-lande, eller som er udsendt i andre EØS-lande, kan  

 bevare deres medlemskab af en dansk a-kasse.
I forhold til efterløn  

 vil arbejdet i de situationer være sidestillet med arbejde i  

 Danmark.
 Der henvises til Direktoratet for  

 Arbejdsløshedsforsikringens bekendtgørelse om  

 arbejdsløshedsforsikring ved arbejde inden for EØS og i det  

 øvrige udland.
Til § 10 Beskæftigelse i udlandet på internationale  

 vilkår vil oftest være kendetegnet ved særlige bestemmelser  

 i ansættelsesaftalen om aflønning, forflyttelsespligt,  

 omkostningsdækning ved flytning, ret til hjemrejse ved sygdom m.v.
 Bestemmelsen omfatter for eksempel beskæftigelse  

 på internationale vilkår for FN s organisation for  

 fødevarer og landbrug (FAO), FN-sekretariatet, Den internationale  

 arbejdsorganisation (ILO), Organisationen for økonomisk samarbejde og  

 udvikling (OECD), NATO, Verdensbanken, FN s Højkommissær for  

 flygtninge (UNHCR), FN s Børnefond (UNICEF) og  

 Verdenssundhedsorganisationen (WHO).
Til § 11 Fortolkningen følger det, der fremgår om  

 optagelse af disse grupper i Direktoratet for  

 Arbejdsløshedsforsikringens bekendtgørelse og vejledning til  

 bekendtgørelse om optagelse i en arbejdsløshedskasse for  

 lønmodtagere.
Ved vurderingen af om beskæftigelsen i relation til  

 § 11 kan sidestilles med arbejde i Danmark, skal a-kassen ikke i hvert  

 enkelt tilfælde afgøre, om lige netop dette medlems  

 beskæftigelse i den konkrete periode ville kunne danne grundlag for  

 optagelse i en dansk a-kasse.
A-kassen skal derimod vurdere, om den type  

 arbejde for den type arbejdsgiver vil kunne danne grundlag for optagelse,  

 hvis de øvrige betingelser for optagelse også var til stede.
