Bekendtgørelse om jagttid for visse pattedyr og fugle m.v.1) I medfør af § 3, stk. 2 og 3, § 4, stk. 2, § 20, stk. 4, § 49, stk. 3, og § 54, stk. 3, i lov om jagt og vildtforvaltning, jf. lovbekendtgørelse nr. 265 af 21. marts 2019, fastsættes:
Generelle jagttider § 1. Under hensyntagen til principperne i artikel 7 i fuglebeskyttelsesdirektivet (jf.
Europa-Parlamentets og Rådets direktiv 2009/147/EF af 30. november 2009 om beskyttelse af vilde fugle, EU-Tidende 2010, nr.
L 20, side 7, med senere ændringer), og artikel 12 og 14 i habitatdirektivet (jf.
Rådets direktiv 92/43/EØF af 21. maj 1992 om bevaring af naturtyper samt vilde dyr og planter, EF-Tidende 1992, nr.
L 206, side 7, med senere ændringer) og til principperne i kapitel 2 i lov om jagt og vildtforvaltning er der fastsat generelle jagttider for en række vildtarter.
Disse jagttider fremgår af bilag 1 til denne bekendtgørelse.
Lokale jagttider § 2. De generelle jagttider er fraveget i en række områder, hvor der er fastsat lokale jagttider.
Fravigelserne af de generelle jagttider fremgår af bilag 2-4 til denne bekendtgørelse.
Af bilag 5-28 fremgår vejledende oversigtskort.
 Stk. 2. For dyrehaver omfattet af § 2, i bekendtgørelse om opdræt af hjortedyr gælder de generelle jagttider, jf. § 1.
Tidsrum for jagt § 3. Jagt må kun drives på vildt, der er fastsat jagttider for, og kun inden for den jagttid, der er fastsat for arten, jf. §§ 1 og 2 og jagt- og vildtforvaltningslovens § 3, stk. 1.
 Stk. 2. Jagt må kun finde sted i tiden mellem solopgang og solnedgang, jf. jagt- og vildtforvaltningslovens § 4, stk. 1.
 Stk. 3. Bestemmelsen i stk. 2 gælder ikke for:
 1) Ænder og gæs, der må jages i tiden fra 1½ time før solopgang til 1½ time efter solnedgang.
 2) Kronvildt, hvor andet tidsrum er fastsat ved lokal jagttid, der fremgår af bilag 3 til denne bekendtgørelse.
 3) Husskade, gråkrage og sortkrage, der må jages i tiden fra 1 time før solopgang til solnedgang.
Overdragelse af retten til at jage visse fugle § 4. Retten til at jage ande- og vadefugle samt vandhøns, bortset fra skovsnepper og opdrættede gråænder, må ikke overdrages til andre for en periode, der er mindre end 1 år.
Fravigelse af bekendtgørelsens regler § 5. Miljøstyrelsen kan under iagttagelse af habitatdirektivets artikel 16 og fuglebeskyttelsesdirektivets artikel 9 tillade fravigelser fra bestemmelserne i §§ 1-3. Tilladelsen kan gives på vilkår.
 Stk. 2. Miljøstyrelsens afgørelser efter bekendtgørelsen kan ikke indbringes for anden administrativ myndighed.
Straf og ikrafttræden § 6. Medmindre højere straf er forskyldt efter anden lovgivning, straffes den, der overtræder §§ 3 og 4, med bøde.
Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt betydelig skade på de interesser, som jagt- og vildtforvaltningsloven tilsigter at beskytte, jf. lovens § 1, stk. 1, eller fremkaldt fare derfor, eller 2) opnået eller tilsigtet en økonomisk fordel for den pågældende selv eller andre.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 7. Bekendtgørelsen træder i kraft den 1. juli 2022.
 Stk. 2. Bekendtgørelse nr. 974 af 17. juni 2020 om jagttid for visse pattedyr og fugle m.v. og bekendtgørelse nr. 771 af 15. august 2003 om fredning af hunner og ungfugle af ederfugl i Isefjorden ophæves.
Miljøministeriet, den 4. juni 2022 Lea Wermelin / Charlotte Brøndum Bilag 1 Generelle jagttider Bilag 2 Lokale jagttider - Andet (for kronvildt og dåvildt se bilag 3 og 4) Bilag 3 Lokale jagttider - Kronvildt Bilag 4 Lokale jagttider  Dåvildt Bilag 5 Kronvildt Bilag 6 Kronvildt Bilag 7 Kronvildt Bilag 8 Kronvildt Bilag 9 Kronvildt Bilag 10 Kronvildt Bilag 11 Kronvildt Bilag 12 Kronvildt Bilag 13 Kronvildt Bilag 14 Kronvildt Bilag 15 Kronvildt Bilag 16 Dåvildt Bilag 17 Dåvildt Bilag 18 Dåvildt Bilag 19 Dåvildt Bilag 20 Dåvildt Bilag 21 Dåvildt Bilag 22 Dåvildt Bilag 23 Dåvildt Bilag 24 Dåvildt Bilag 25 Dåvildt Bilag 26 Dåvildt Bilag 27 Dåvildt Bilag 28 Dåvildt 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/147/EF af 30. november 2009 om beskyttelse af vilde fugle, EU-Tidende 2010, nr.
L 20, side 7, som ændret ved Rådets direktiv 2013/17/EU af 13. maj 2013 om tilpasning af visse direktiver vedrørende miljø på grund af Republikken Kroatiens tiltrædelse, EU-Tidende 2013, nr.
L 158, side 193, og dele af Rådets direktiv 92/43/EØF af 21. maj 1992 om bevaring af naturtyper samt vilde dyr og planter (EF-habitatdirektivet), EF-Tidende 1992, nr.
L 206, side 7, som ændret senest ved Rådets direktiv 2013/17/EU af 13. maj 2013 om tilpasning af visse direktiver vedrørende miljø på grund af Republikken Kroatiens tiltrædelse, EU-Tidende 2013, nr.
L 158, side 193.
