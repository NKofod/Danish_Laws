Bekendtgørelse om  

 trafikselskabers indberetning af data til Trafikstyrelsens landsdækkende  

 database om offentlig servicetrafik I medfør af § 10 i lov nr. 582 af 24. juni 2005 om  

 trafikselskaber fastsætter Trafikstyrelsen efter bemyndigelse fra transport-  

 og  

 energiministeren følgende:
 § 1.  

  

 Trafikstyrelsen  

 etablerer en landsdækkende database for trafikselskabernes offentlige  

 servicetrafik.
 § 2.  

  

 Alle trafikselskaber skal årligt indberette nøgletal til Trafikstyrelsen til  

 brug for den landsdækkende database.
 Stk. 2.  

  

 Trafikstyrelsen  

 skal anvende de indberettede nøgletal fra trafikselskaberne til at udarbejde  

 oversigter over passagertal, fordeling på lokal og regional rutetrafik,  

 økonomi, takster, køreplantimer og kontraktbetaling pr. operatør og øvrige  

 forhold, der kan være nødvendige til at belyse trafikselskabernes virke.
 Stk. 3.  

  

 Databasen  

 er offentlig tilgængelig og giver offentligheden almen indsigt i driften af  

 den  

 offentlige servicetrafik, samt gør det muligt for kommuner, regioner og  

 trafikselskaber at sammenligne forhold vedrørende drift, service og  

 udnyttelse  

 af midlerne i trafikselskaberne.
§ 3.  

  

 Pligten  

 til at indberette data påhviler trafikselskabet.
Det er selskabets bestyrelse  

 -  

 på Bornholm kommunalbestyrelsen, der har det overordnede ansvar for, at  

 indberetning  

 af data foretages i overensstemmelse med reglerne i denne bekendtgørelse.
 § 4.  

  

 Indberetning af de nøgletal, der skal leveres, skal ske elektronisk og i  

 overensstemmelse med de retningslinier, der fremgår af Vejledning om  

 dataindberetning, som udstedes i medfør af denne bekendtgørelse.
 Stk. 2.  

  

 I  

 vejledningen fastsættes de nærmere krav om hvilke nøgletal, der skal  

 indberettes, hvilken trafik, de omfatter, periodisering og tidsfrister for  

 levering af sammenlignelige nøgletal, og de metoder, der skal anvendes ved  

 indsamlingen.
 Stk. 3.  

  

 Indberetning af øvrige forhold til Trafikstyrelsen, skal ligeledes ske  

 elektronisk og i overensstemmelse med de krav, der fremgår af vejledningen.
 Stk. 4.  

  

 Retningslinierne i vejledningen for, hvordan periodisering,  

 leveringstidspunkt,  

 dataformater og indberetning af øvrige forhold skal finde sted, fastsættes af  

 Trafikstyrelsen i samarbejde med trafikselskaberne.
 § 5.  

  

 Trafikstyrelsen skal inden ændringer i vejledningen om retningslinierne for  

 krav til levering af nøgletal og data om øvrige forhold sende forslag til  

 ændringer i høring hos trafikselskaberne.
 § 6.  

  

 Bekendtgørelsen træder i kraft den 1. januar 2007.
