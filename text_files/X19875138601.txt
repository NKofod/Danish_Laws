 Tilsynet udtalte, at § 27 i Lov om investeringsforeninger i modsætning  

 til aktieselskabslovens § 109 åbner mulighed for acontoudbetaling af udbytte,  

 men at dette kun kan ske på baggrund af et revideret perioderegnskab og  

 beslutning herom på generalforsamling.
 Tilsynets skrivelse af 16. juni 1987 om § 27, hvorefter en  

 investeringsforening mindst en gang om året skal udbetale udbytte:
 Investeringsforeningen anførte, at der ved formuleringen af § 27 var åbnet  

 mulighed for at udbetale udbytte mere end en gang om året uden at det var  

 fornødent at indkalde foreningens medlemmer til ekstraordinær  

 generalforsamling.
 Tilsynet udtalte i denne anledning, at vel åbner lov om  

 investeringsforeninger, § 27, i modsætning til aktieselskabslovens § 109  

 mulighed for udbetaling af udbytte mere end en gang om året, men en  

 beslutning om udbetaling af acontoudbytte kan efter tilsynets opfattelse  

 alene ske i henhold til et revideret perioderegnskab, og beslutningen skal  

 træffes af generalforsamlingen, som er foreningens øverste myndighed, jfr.  

 grundsætningerne i aktieselskabslovens §§ 110 og 112.
