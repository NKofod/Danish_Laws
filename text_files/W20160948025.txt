Pressenævnets kendelse i sag nr. 16-70-00980 Grønlands public servicestation er uden for Pressenævnets område En organisation og talsmanden klagede over Grønlands public servicestation, KNR (Kalaallit Nunaata Radiunit), som ifølge klagerne havde overtrådt medieansvarsloven og undertrykt sandheden.
Da den danske medieansvarslov ikke gælder for Grønland, har Pressenævnet ikke kompetence til at behandle klagen, som dermed afvises.
 Pressenævnets formand udtaler:
 Klagen angår en ikke nærmere identificeret omtale på Grønlands public-service station, KNRs, sendeflader.
Det fremgår af § 59 i medieansvarsloven, at loven ikke gælder for Grønland, og klagen hører herefter ikke under medieansvarsloven og derfor heller ikke under det danske pressenævns kompetence.
Det bemærkes, at den danske medieansvarslov med få afvigelser blev sat i kraft for Grønland ved anmodning nr. 39 af 20. januar 1997, og nævnet henviser i stedet til det grønlandske pressenævn.
 Klagen afvises af det danske pressenævn, jf. medieansvarslovens § 43, stk. 2, nr. 1.
 [Klager] har på egne vegne og som talsmand for Inuit Nation Organization klaget til Pressenævnet over omtale på Grønlands public-service station KNR (Kalaallit Nunaata Radiunit), idet de mener, at god presseskik er tilsidesat.
 Klagen er modtaget i Pressenævnet den 23. maj 2016, og behandlet sammen med sag nr. 16-70-00976, Inuit Nation Organization og [Klager] mod Sermitsiaq.ag.
 Radio- og tv-nævnet har ved mail af 26. maj 2016 over for Pressenævnet oplyst, at KNR ikke har dansk sendetilladelse.
 [Klager] har til støtte for klagen blandt andet anført, at KNR i Grønland ligger inden for rigsfællesskabet med Danmark, og at KNR har overtrådt medieansvarsloven og undertrykker sandheden.
 Pressenævnets formand udtaler:
 Klagen angår en ikke nærmere identificeret omtale på Grønlands public-service station, KNRs, sendeflader.
Det fremgår af § 59 i medieansvarsloven, at loven ikke gælder for Grønland, og klagen hører herefter ikke under medieansvarsloven og derfor heller ikke under det danske pressenævns kompetence.
Det bemærkes, at den danske medieansvarslov med få afvigelser blev sat i kraft for Grønland ved anmodning nr. 39 af 20. januar 1997, og nævnet henviser i stedet til det grønlandske pressenævn.
 Klagen afvises af det danske pressenævn, jf. medieansvarslovens § 43, stk. 2, nr. 1.
 Afgjort den 1. juni 2016.
