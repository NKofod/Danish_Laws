Tillægsbetænkning afgivet af  

 Arbejdsmarkedsudvalget den 20. maj 1999 Tillægsbetænkning over Forslag til lov om ændring af lov om  

 retsforholdet mellem arbejdsgivere og funktionærer (Fuld løn til gravide funktionærer under  

 sygdom, konkurrence- og kundeklausuler) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i nogle møder  

 og har herunder stillet spørgsmål til arbejdsministeren, som  

 denne har besvaret skriftligt.
 Endvidere har udvalget modtaget en skriftlig henvendelse  

 fra Foreningen af Statsautoriserede Revisorer.
 Der er af arbejdsministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Det Radikale Venstres, Enhedslistens og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
 Et mindretal inden for flertallet (Enhedslistens medlem af  

 udvalget) støtter den stramning af reglerne om konkurrence- og  

 kundeklausuler, som lovforslaget indebærer, og vil arbejde for, at  

 reglerne også kommer til at omfatte timelønnede.
Et mindretal (Venstres, Det Konservative  

 Folkepartis og Dansk Folkepartis medlemmer af udvalget) indstiller  

 lovforslaget til forkastelse.
Mindretallet vil dog stemme for de  

 stillede ændringsforslag.
 Mindretallet finder begrundelsen for § 18 a, stk. 6, uklar  

 og ikke særlig logisk. Ændringen betyder, at  

 funktionærloven ikke længere fastlægger de  

 grundlæggende rettigheder for alle funktionærer i Danmark.
Det er et ganske kraftigt brud med det hidtil  

 gældende generelle princip om, at funktionærloven kun skulle  

 kunne ændres til fordel for den enkelte lønmodtager, som er den  

 »svage« part.
Af folketingsbetænkning af 6. april 1938  

 vedrørende forslaget om individuelle arbejdsaftaler (den senere  

 funktionærlov) fremgår det hidtil gældende princip ellers  

 tydeligt. »I overensstemmelse hermed er det derfor i § 13 udtalt, at lovens  

 bestemmelser ikke ved aftale, ej heller mellem organisationerne, skal kunne  

 fraviges til ugunst for funktionæren«, jf. arbejdsministerens svar  

 på spørgsmål 52 og 53, L 172   bilag 63.
 Efter lovændringen vil det være muligt at  

 fravige funktionærloven også til ugunst for lønmodtagerne,  

 jf. arbejdsministerens svar på spørgsmål 54, L 172   bilag  

 63.
Det er mindretallets opfattelse, at der er tale om en  

 ændring af den danske models skillelinje mellem, hvad lovgiver skal  

 tage sig af, og hvad arbejdsmarkedets parter skal tage sig af.
For  

 mindretallet er det af afgørende betydning, at denne hårfine  

 balance kun ændres, når der er tvingende grunde herfor.  

 Mindretallet mener ikke, at dette er tilfældet i det foreliggende  

 lovforslag, al den stund at der næppe vil være en eneste  

 funktionær, der i en kommende overenskomstaftale vil acceptere at  

 få en mindre betaling end det, lovforslaget lægger op til, for at  

 blive omfattet af en kundeklausul.
Mindretallet finder bestemmelsen uvedkommende i  

 nærværende lovforslag og havde helst været den foruden.
Det  

 reelle motiv for formuleringen er formentlig en anden og mere  

 vidtgående.
Mindretallet ønsker sagen nærmere belyst, og  

 mindretallet foreslår, at der snarest (i det kommende  

 folketingsår) søges afholdt en folketingshøring om EU´s  

 betydning for den danske model.
Et andet mindretal (Centrum-Demokraternes medlem af  

 udvalget) indstiller lovforslaget til forkastelse.
Mindretallet vil  

 dog stemme for de stillede ændringsforslag.
Ændringsforslag Af	arbejdsministeren, tiltrådt af udvalget:
Til § 1 1) I den under nr. 2 foreslåede affattelse af §  

 18, stk. 5, ændres »den 1. juni 1999 eller senere« til: »den 15.  

 juni 1999 eller senere«.
 2) I det under nr. 3 foreslåede § 18 a, stk.  

 6, ændres »den 1. juni 1999 eller senere« til: »den 15. juni 1999  

 eller senere«.
Til § 2 3) Stk. 2 affattes således:
» Bemærkninger Til nr. 1-3 Da lovforslaget fortsat er under behandling, er det  

 nødvendigt at udskyde ikrafttrædelsesdatoen.
