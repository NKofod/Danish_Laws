 Nye forslag til sammensætning af sortsblandinger af vårbyg i sæsonen  

 1987/88 - ud over de i Statsfrøkontrollens meddelelse 123-87 af 27. oktober  

 1987 godkendte - kan indsendes til Statsfrøkontrollen senest den 15. februar  

 1988. Liste over ekstraordinært godkendte blandinger for 1987/88 forventes  

 udsendt i uge 7.
 I Statsfrøkontrollens meddelelse 123-87 af 27. oktober 1987 er opført,  

 hvilke sortsblandinger af vårbyg der er godkendt for sæsonen 1987/88.
De vanskelige vejrforhold i 1987 har bevirket, at det kan være vanskeligt  

 eller umuligt at skaffe tilstrækkelige mængder af sorter, som var planlagt  

 til at indgå i sortsblandinger.
Derfor foretager Statsfrøkontrollen  

 undtagelsesvis en ekstraordinær indkaldelse af forslag om sortsblandinger.
Bestemmelserne om sortsblandinger af vårbyg er meddelt i  

 Statsfrøkontrollens meddelelse 60-86, Sæ-40, af 24. januar 1986, hvortil der  

 henvises.
I bilag 1 til Statsfrøkontrollens meddelelse 115-87, Sæ-77, af 31.  

 august 1987, er givet en oversigt over vårbygsorter optaget på den officielle  

 danske sortsliste for 1987/88.
Hvis Deres firma ønsker at indsende yderligere forslag om sortsblandinger,  

 bedes De udfylde og tilbagesende vedlagte spørgeskema, bilag 1. Besvarelserne  

 skal for at kunne tages i betragtning være Statsfrøkontrollen i hænde senest den 15. februar 1988.
 En oversigt over, hvilke sortsblandinger der ekstraordinært vil kunne  

 godkendes for sæsonen 1987/88, forventes udsendt i uge 7.
Med venlig hilsen Anita Kjeldsen BILAG 1 til meddelelse 135-88 SÆ-94 FIRMANAVN:
 ADRESSE:
 På grund af de i efteråret 1987 ekstreme vejrforhold er udvalget af  

 sorter, der kan indgå i sortsblandinger, ændret i forhold til det planlagte.  

 Derfor ønsker ovennævnte sædekornsvirksomhed følgende sortsblandinger af  

 vårbyg godkendt for sæsonen 1987/88 ud over de ved Statsfrøkontrollens  

 meddelelse 123-87 af 27. oktober 1987 godkendte blandinger:
