 Forudbetalte renter på et veksellån, optaget ultimo december 1986,  

 blev ikke anset for fradragsberettigede i 1986, idet lånet var overført til  

 en indlånskonto, der var stillet som sikkerhed for lånet, og først medio  

 marts 1987 var der købt obligationer for låneprovenuet.
 Statsautoriseret revisor A klagede for indkomståret 1986 over, at  

 amtsligningsrådet ikke havde godkendt et fradrag i 1986 for forudbetalte  

 renter, 57.042 kr., på et veksellån, da lånearrangementet først kunne anses  

 for reelt i skattemæssig henseende den 18. marts 1987, hvor der var erhvervet  

 obligationer for låneprovenuet.
Det var oplyst, at klageren ved udgangen af december 1986 havde optaget et  

 veksellån i en sparekasse på 1 mio. kr.
Samtidig hermed havde han betalt 6  

 måneders rente, 57.042 kr., forud, og havde indsat nettolåneprovenuet på en  

 særlig aftalekonto, der samtidig var stillet til sikkerhed for veksellånet.
Den 18. marts 1987 havde klageren erhvervet obligationer for provenuet.
De  

 erhvervede obligationer var med udtræk i november 1987. Samtidig hermed var  

 der udfærdiget en ny håndpantserklæring med sikkerhed i indestående på en  

 nærmere oplyst konto samt effekter i depot.
Da de erhvervede obligationer var  

 med udtrækning i november 1987, var lånet forlænget med yderligere 6 måneder  

 således, at det skulle indfries samtidig med obligationernes udtrækning.  

 Renten på det nye lån var ligeledes betalt forud.
Klageren nedlagde over for Landsskatteretten påstand om ret til fradrag i  

 1986 for de forudbetalte renter under henvisning til ligningslovens § 5, stk.  

 2. Han anførte til støtte herfor bl.a., at anbringelse af låneprovenuet på  

 indlånskontoen alene havde været midlertidig.
Det var hans hensigt at  

 investere låneprovenuet i obligationer, når kursusniveauet befandt sig på et  

 acceptabelt niveau, hvilket først var tilfældet i marts 1987. Arrangementet  

 måtte nødvendigvis betragtes som en helhed, og det måtte være uden betydning  

 for den skattemæssige behandling, hvornår der var investeret i obligationer,  

 såfremt man kunne sandsynliggøre, at det hele tiden havde været hans hensigt  

 at købe obligationer.
Dette var sandsynliggjort, idet der rent faktisk var  

 købt obligationer, og idet lånet blev forlænget til obligationernes  

 udløbstid.
To retsmedlemmer, herunder retsformanden, fandt, at arrangementet ikke  

 indeholdt en sådan økonomisk forretningsmæssig realitet, at det kunne  

 anerkendes i skattemæssig henseende i indkomståret 1986, da låneprovenuet  

 samtidig med lånets oprettelse var omposteret til indlån, og overførslerne  

 således var foregået i et lukket system uden nogen likviditetsmæssige  

 virkninger for klageren.
Det måtte lægges til grund, at klageren ikke på egen  

 hånd havde kunnet disponere over låneprovenuet, og at beløbets udbetaling til  

 køb af værdipapirer havde forudsat ny aftale med långiveren om  

 sikkerhedsstillelse.
Herefter var det med rette, at de i 1986 forudbetalte  

 renter var holdt uden for den skattemæssige opgørelse af klagerens indkomst.
Et retsmedlem fandt, at man i princippet måtte anerkende lånearrangementet  

 som værende reelt fra oprettelsen i 1986, da klageren i 1987 rent faktisk  

 disponerede over låneprovenuet til køb af obligationer.
Dette retsmedlem  

 voterede således for nedsættelse til det selvangivne beløb.
 Der blev truffet afgørelse efter stemmeflertallet, således at den  

 påklagede ansættelse blev stadfæstet.
 LV 1988, F 3.1.2.
