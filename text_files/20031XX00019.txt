Skriftlig fremsættelse (8. oktober 2003) Økonomi- og  

 erhvervsministeren  

  

 (Bendt  

  

 Bendtsen  

  

 ) :
 Herved tillader jeg mig for Folketinget at fremsætte:
(Lovforslag nr.
L 10) Med lov om fremme af privat udlejningsbyggeri og tilhørende  

 ændringer i ligningsloven og  

  

 pensionsafkastbeskatningsloven  

  

 har regeringen sammen med et bredt flertal i Folketinget taget initiativ til  

 at  

 få rettet op på balancen på boligmarkedet ved at sikre et fortsat byggeri af  

 private udlejningsboliger.
På baggrund af erfaringerne fra første ansøgningsrunde efter lov  

 om fremme af privat udlejningsbyggeri er formålet med lovforslaget at stramme  

  

 tildelingskriterierne  

  

 i loven dels for at sikre, at  

 byggerierne overvejende indeholder lejligheder af en størrelse, der gør dem  

 egnede som familieboliger, dels for at  

  

 målrette  

  

 ordningen  

 mod investorer, der har vilje og kapitalstyrke til at gennemføre det byggeri,  

 de søger investeringsramme til.
Samtidig er det hensigten med forslaget at  

 sikre en hurtigere igangsættelse af byggeriet, efter at der er opnået tilsagn  

 om andel i investeringsrammen.
 Forslaget indeholder følgende hovedpunkter:
- Tilsagn gives fremover til byggeri på en bestemt byggegrund,  

 som er angivet i ansøgningen.
Tilsagnsmodtageren skal inden 14 dage  

 dokumentere  

 at være ejer af eller at have indgået aftale om at erhverve grunden.
 - Tilsagnet til ansøgere, der ikke er ejere af byggegrunden,  

  

 betinges  

  

 af, at tilsagnsmodtageren inden 14 dage stiller  

 sikkerhed for den del af den aftalte købspris, der ikke allerede er betalt i  

 forbindelse med aftalens indgåelse.
- Der indføres et nyt fordelingskriterium for  

 investeringsrammen.
Det primære fordelingskriterium er fremover ansøgninger,  

 der indeholder det største antal m² bruttoetageareal, i det omfang det er  

 muligt at give tilsagn inden for den til rådighed værende investeringsramme.
 - For at sikre opførelse af familieboliger, der er mindst 85 m²,  

 men samtidig give mulighed for en vis fleksibilitet ved indretningen af  

 byggeriet, kan kun indtil 5 pct. af det samlede bruttoetageareal for  

 byggeriet  

 indrettes som lejligheder på mellem 65 og 85 m².
 Det skønnes, at de foreslåede ændringer ikke vil ændre den  

 forventede effekt af loven på opførelse af 7-800 udlejningsboliger årligt i 5  

  

 års-perioden  

                                                                      .
For så vidt angår de offentlige økonomiske og administrative  

 konsekvenser medfører forslaget ingen ændringer i de  

  

 skatteprovenumæssige  

  

 konsekvenser.
Forslaget medfører en meget begrænset administrativ  

 merbelastning  

 i Erhvervs- og Boligstyrelsen.
Forslaget skønnes ikke at have administrative  

 konsekvenser for kommunerne.
De  

  

 kommunaløkonomiske  

  

 konsekvenser skal forhandles med de kommunale parter.
 Forslaget har ikke økonomiske og administrative konsekvenser for  

 erhvervslivet.
 Forslaget har ikke  

  

 miljømæssige  

  

 konsekvenser, ligesom forslaget ikke indeholder  

  

 EU-retlige  

  

 aspekter.
 Det foreslås, at loven træder i kraft 15. november 2003.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til Tingets velvillige  

 behandling.
