Bekendtgørelse om anvendelse af lods i  

 danske farvande I medfør af § 1, stk. 2, § 6 og § 32, stk. 4, i lov nr. 900 af 16.  

 december 1998 om sikkerhed til søs fastsættes for alle  

 skibe:
 § 1. I lodsloven og i forskrifter udstedt i  

 medfør af denne er der fastsat generelle bestemmelser om lodspligt for  

 visse handelsskibes besejling af indre og ydre danske  

 territorialfarvande.
§ 2. I medfør af nedennævnte  

 bestemmelser, jf. §§ 10, 13, 14, 17 og 23, er skibe over en vis BRT omfattet  

 af lodspligt.
For skibe, der har en ansat BRT, vil denne som hidtil kunne  

 være bestemmende for anvendelse af lods.
For skibe, der som  

 følge af de nye målingsregler ikke har en ansat BRT, vil skibets  

 længde overalt (l.o.a.) være bestemmende for anvendelse af  

 lods.
 § 3. Udover de i § 1 nævnte generelle  

 bestemmelser om lodspligt gælder for nedennævnte danske havne og  

 broer følgende særregler om anvendelse af lods, idet der ved  

 tankskib forstås såvel olie-, kemikalie- som gastankskib.
Amagerværkets Havn § 4. Skibe på 1500 tons dødvægt  

 og derover, som ikke er omfattet af Forsvarsministeriets generelle  

 bestemmelser om lodstvang, skal ved ankomst til eller afgang fra  

 Amagerværkets Havn have lods ombord.
Bestemmelsen finder ikke  

 anvendelse på skibe, hvis fører mindst 5 gange inden for de  

 sidste 6 måneder har anløbet havnen med det  

 pågældende skib.
Esbjerg Havn § 5. Ved ankomst til og afgang fra Esbjerg Havn  

 skal olietankskibe på 500 tons dødvægt eller derover have  

 lods ombord på strækningen mellem havnen og Grådyb  

 anduvningsbøje.
Fredericia Havn § 6. Skibe skal ved ankomst til eller afgang fra  

 kaj 23 i Fredericia Havn have lods ombord.
Grådyb § 7. Ved ankomst til og afgang fra Esbjerg Havn  

 skal olietankskibe på 500 tons dødvægt eller derover have  

 lods ombord på strækningen mellem havnen og Grådyb  

 anduvningsbøje.
Guldborgsund § 8. Tankskibe skal på strækningen  

 mellem Skelle Rev og Nykøbing Falster have lods ombord.
Hals Barre § 9. Skibe med en dybgang på 6 m og derover  

 skal på strækningen mellem Hals Barre fyr og Aalborg  

 havneområde have lods ombord.
Skibe, der mindst 5 gange indenfor de  

 sidste 3 måneder har besejlet den nævnte strækning med  

 samme fører, kan dog, sålænge den pågældende  

 fortsat fører skibet, for et begrænset tidsrum fritages for at  

 benytte lods.
Hanstholm Havn § 10. Skibe på 450 BRT og derover eller  

 skibe med en længde over 49 m (l.o.a) skal ved ankomst til Hanstholm  

 Havn have lods ombord.
Bestemmelsen finder ikke anvendelse på 1)	fiskeskibe, hvis fører mindst 5 gange inden for de sidste 6  

 måneder har anløbet havnen med det pågældende skib, 2)	skibe med hjemsted i Hanstholm, 3)	Fiskeriministeriets inspektions- og redningsskibe, og 4)	færger, der medtager passagerer og/eller last, og hvis  

 fører mindst 5 gange inden for de sidste 6 måneder har  

 anløbet havnen med det pågældende skib.
Helsingør Statshavn § 11. Tankskibe skal ved ankomst til eller afgang  

 fra Helsingør Statshavn have lods ombord.
 Stk. 2. Tankskibe, hvis fører mindst 5 gange  

 indenfor de sidste 6 måneder har anløbet Helsingør  

 Statshavn med det pågældende skib, er dog fritaget for at anvende  

 lods, såfremt de holder lyttevagt på VHF, kanal 16.
Hundested Havn § 12. Tankskibe skal ved ankomst til eller afgang  

 fra Hundested Havn have lods ombord.
Jernbanebroen over Limfjorden ved Aalborg § 13. Skibe over 800 BRT eller skibe med en  

 længde over 80 m (l.o.a) må kun passere jernbanebroen under  

 vejledning af lods.
Lodseriet meddeler i hvert tilfælde brovagten,  

 hvorvidt vejr- og strømforholdene efter lodseriets skøn  

 tillader passage.
Brovagten afgør herefter, om tilladelse til  

 gennemsejling skal gives.
Kalundborg Havn § 14. Tankskibe på 500 BRT og derover eller  

 tankskibe med en længde over 60 m (l.o.a.) skal ved ankomst til eller  

 afgang fra Kalundborg Havn have lods ombord.
 Karrebæk Fjord m.m.
 § 15. Skibe på 800 tons dødvægt  

 og derover skal ved sejlads i det uddybede løb gennem Karrebæk  

 Fjord m.m. til og fra Næstved have lods ombord.
Limfjorden § 16. Skibe med en dybgang på 6 m og derover  

 skal på strækningen mellem Hals Barre fyr og Aalborg  

 havneområde have lods ombord.
Skibe, der mindst 5 gange indenfor de  

 sidste 3 måneder har besejlet den nævnte strækning med  

 samme fører, kan dog, sålænge den pågældende  

 fortsat fører skibet, for et begrænset tidsrum fritages for at  

 benytte lods.
Stk. 2. I de uddybede render ved Draget, Mejlgrunden og  

 over Løgstør Grunde skal der anvendes lods i skibe med en  

 dybgang på over 3,1 m.
Såfremt væsentlig tilsanding i  

 renden over Løgstør Grunde skulle indtræde, vil  

 lodspligten midlertidigt blive ændret til at gælde for skibe med  

 en dybgang på over 2,8 m, sålænge tilsandingen varer.
 Stk. 3. Eventuel tilsanding i renderne vil blive  

 bekendtgjort i »Efterretninger for Søfarende«.
 Stk. 4. Se endvidere § 13, Jernbanebroen over Limfjorden  

 ved Aalborg.
Lyngs Odde Ammoniakhavn § 17. Skibe over 500 BRT eller skibe med en  

 længde over 60 m (l.o.a.) skal ved ankomst til eller afgang fra  

 ammoniakhavnen have lods ombord.
Stk. 2. Ammoniakhavnen må ikke anløbes af  

 skibe, hvis største længde overstiger 207 meter.
Skibe, hvis  

 største længde overstiger 170 meter, skal under ugunstige vind-  

 og strømforhold efter henstilling fra lodsen afstå fra at  

 gå til eller fra kaj og afvente gunstigere vind- og  

 strømforhold.
Mariager Fjord § 18. Skibe på 1000 tons  

 dødvægt og derover samt skibe med en dybgang på 3,50 meter  

 og derover skal ved sejlads på Mariager Fjord have lods ombord.
Marstal Havn § 19. Skibe med en dybgang på 4 meter og  

 derover og/eller med en længde over 70 m (l.o.a.) skal på  

 strækningen fra Marstal Havn og til Marstal sydlige anduvning i Marstal  

 Bugt have lods ombord.
Skibe, der mindst 5 gange indenfor de sidste 6  

 måneder har besejlet den nævnte strækning med samme  

 fører, kan, sålænge den pågældende fortsat  

 fører skibet, for et begrænset tidsrum fritages for at benytte  

 lods.
Masnedsundbroen § 20. Det tilrådes, at skibe på 1500  

 tons dødvægt og derover benytter lods ved passage af  

 Masnedsundbroen.
Nykøbing Falster Havn § 21. Tankskibe skal på strækningen  

 mellem Skelle Rev og Nykøbing Falster have lods ombord.
Næstved Havn § 22. Skibe på 800 tons dødvægt  

 og derover skal ved sejlads i det uddybede løb gennem Karrebæk  

 Fjord m.m. til og fra Næstved have lods ombord.
Oddesundbroen § 23. Skibe over 200 BRT eller skibe med en  

 længde over 35 m (l.o.a.) skal ved passage af Oddesundbroen have lods  

 ombord.
Skibe, der inden for de sidste 6 måneder mindst 5 gange har  

 passeret Oddesundbroen med samme fører, kan, så længe den  

 pågældende fortsat fører skibet, for et begrænset  

 tidsrum fritages for at benytte lods på vilkår, at skibet er  

 udstyret med VHF-anlæg med kanalerne 16, 12 og 13.
Odense Fjord og Kanal § 24. På strækningen mellem Gabet og  

 Odense Havn skal følgende skibe have lods ombord:
1)	lastede olietankskibe under 1500 tons dødvægt, samt  

 alle sådanne skibe, der har urensede tanke, som ikke er sikret med  

 inaktiv gas, 2)	skibe på 1500 tons dødvægt eller derover, og 3)	skibe på 100 tons dødvægt eller derover, der ikke  

 er udstyret med VHF.
Stk. 2. Bestemmelserne i stk. 1 finder ikke anvendelse  

 på 1)	tankskibe under 1500 tons dødvægt, hvis fører  

 mindst 5 gange inden for de sidste 3 måneder har anløbet Odense  

 Havn med det pågældende skib, 2)	ikke-tankskibe under 4000 tons dødvægt, hvis  

 fører mindst 5 gange inden for de sidste 6 måneder har  

 anløbet Odense Havn med det pågældende skib, og 3)	ikke-tankskibe under 4000 tons dødvægt, der kun  

 besejler strækningen mellem Gabet og Lindø. Det er dog herved  

 forudsat, at skibene er udstyret med brugbar VHF.
Stk. 3. Under forhaling inden for Odense Havns  

 område, skal ethvert skib, der er let, deltage i det i Odense Fjord og  

 Kanal eksisterende meldesystem.
Skibe på 2500 tons dødvægt  

 eller derover, skal desuden have lods om bord under forhalingen.
Prøvestenshavn § 25. Skibe på 1500 tons  

 dødvægt og derover, som ikke er omfattet af Forsvarsministeriets  

 generelle bestemmelser om lodstvang, skal ved ankomst til eller afgang fra  

 Prøvestenshavn have lods ombord.
Bestemmelsen finder ikke anvendelse  

 på skibe, hvis fører mindst 5 gange inden for de sidste 6  

 måneder har anløbet havnen med det pågældende  

 skib.
Vordingborg Havn § 26. Se § 20, Masnedsundbroen.
Aalborg Havn § 27. Skibe med en dybgang på 6 m og derover  

 skal på strækningen mellem Hals Barre fyr og Aalborg  

 havneområde have lods ombord.
Skibe, der mindst 5 gange indenfor de  

 sidste 3 måneder har besejlet den nævnte strækning med  

 samme fører, kan dog, sålænge den pågældende  

 fortsat fører skibet, for et begrænset tidsrum fritages for at  

 benytte lods.
Århus Havn § 28. Tankskibe, der er lastet med brandfarlige  

 væsker med et flammepunkt under 23 grader celsius, skal ved ankomst til  

 eller afgang fra Århus Havn have lods ombord.
 Straffebestemmelse og ikrafttræden m.v.
 § 29. Overtrædelse af denne  

 bekendtgørelse straffes med bøde.
 § 30. Bekendtgørelsen træder i kraft  

 den 15. december 1999.
 Stk. 2. Bekendtgørelse nr. 116 af 1. marts 1999 om  

 anvendelse af lods i danske farvande ophæves.
