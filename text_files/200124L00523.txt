Betænkning afgivet af Socialudvalget den  

 2. maj 2002 Betænkning over Forslag til lov om ændring af lov om  

 social service og lov om aktiv socialpolitik (Tilskud til pasning af egne børn) [af socialministeren (Henriette Kjær)] 1. Ændringsforslag Kristeligt Folkeparti har stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 28. februar 2002 og var til  

 1. behandling den 15. marts 2002. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i 3 møder.
Høring Lovforslaget er sendt i høring samtidigt med  

 fremsættelsen.
Den 14. marts 2002 sendte socialministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Samfo - Småbørnsfamilieforeningen  

 for økonomisk ligestilling.
Socialministeren har kommenteret den ene  

 henvendelse over for udvalget.
Deputationer Endvidere har Samfo  

 Småbørnsfamilieforeningen for økonomisk ligestilling  

 mundtligt over for udvalget redegjort for sin holdning til lovforslaget.
Spørgsmål Udvalget har stillet 11 spørgsmål til  

 socialministeren til skriftlig besvarelse, som denne har besvaret.
3. Indstillinger og politiske bemærkninger Et  mindretal  i udvalget (V, DF og KF) indstiller  

 lovforslaget til vedtagelse uændret.
Dansk Folkepartis holdning er, at samfundsværdier  

 videreføres i familierne.
Den gensidige respekt og forpligtelse over  

 for andre mennesker, som børn oplever i deres hjem, er  

 altafgørende for deres videre liv, og Dansk Folkeparti mener  at  

 offentlig omsorg hverken kan eller skal erstatte de naturlige bånd, der  

 typisk er i familien.
Derfor ønsker Dansk Folkeparti, at børn  

 og forældre skal have mulighed for mere samvær.
 Dansk Folkeparti mener i øvrigt, at  

 tilskudsordningen til pasning af egne børn skaber bedre  

 forudsætninger for, at børn og forældre kan tilbringe mere  

  tid sammen i barnets første leveår, og det er et skridt i den  

 rigtige retning.
 Et andet mindretal i udvalget (S, SF og RV)  

 indstiller lovforslaget til forkastelse ved 3. behandling og vil  

 stemme imod de stillede ændringsforslag.
Det er Socialdemokratiets og Det Radikale Venstres  

 opfattelse, at det er en dårlig prioritering at bruge ½ mia. kr. i 2004  

 (325 mio. i 2003) på denne ordning.
Socialdemokratiet og Det Radikale  

 Venstre ville prioritere klart anderledes.
Borgerlønstanken, som dette  

 lovforslag dybest set er udtryk for, ligger Socialdemokratiet og Det Radikale  

 Venstre meget fjernt.
Med lovforslaget udvides målgruppen for  

 offentlige ydelser til velstillede forældre, der har råd til at  

 gå hjemme.
Der er behov for en prioritering til gavn for dem, der har  

 mest brug for det, f.eks. de dårligst stillede  

 børnefamilier.
Børnefamilierne i dag prioriterer et godt  

 arbejdsliv og gode forhold for børnene og ville sætte  

 større pris på bedre kvalitet i dagpasningstilbuddene  end  

 på et lille beløb for at blive hjemme med børnene.  

 Dagtilbuddene giver forældrene frihed til at kunne arbejde, selv om de  

 har børn, og de er helt frie til at vælge det fra.
Der er oven i  

 købet mulighed for at få støtte til diverse andre  

 pasningsordninger end lige den offentlige pasning.
Dette lovforslag  

 medfører ikke større frihed.
Langt de fleste familier vil ikke  

 have råd til at miste den ene lønindkomst og vil derfor ikke  

 benytte ordningen, og langt de fleste, der vil benytte den, går i  

 forvejen hjemme.
Lovforslaget er med til at holde arbejdskraft væk  

 fra arbejdsmarkedet i en tid, hvor der er brug for det modsatte.
Også  

 af den grund kan Socialdemokratiet og Det Radikale Venstre ikke støtte  

 lovforslaget.
Lovforslaget er også et tilbageslag for  

 ligestillingen.
Lige meget hvordan man vender og drejer det, er det en  

 støtte til, at kvinderne skal gå hjemme.
Lovforslaget er et  

 alvorligt tilbageskridt for kvinders aktive deltagelse på  

 arbejdsmarkedet.
Også den etniske ligestilling får det  

 sværere.
Erfaringerne fra Norge, hvor man har en lignende ordning,  

 viste, at 10 pct. af flygtninge- og indvandrerfamilierne aktivt har valgt at  

 trække børnene ud af daginstitutionerne eller helt har undladt  

 at indskrive dem til et pasningstilbud.
Det har altså store negative  

 konsekvenser for en god integrationsindsats.
 Af disse grunde kan Socialdemokratiet og Det Radikale  

 Venstre ikke støtte forslaget.
 Et tredje mindretal i udvalget (EL) indstiller  

 lovforslaget til forkastelse ved 3. behandling og vil stemme hverken  

 for eller imod de stillede ændringsforslag.
Det er Enhedslistens opfattelse, at lovforslaget har  

 negative konsekvenser på en række områder.
Kvinder tjener  

 mindre end mænd og bliver derfor de mest sandsynlige brugere af  

 ordningen.
Det skævvrider kønspolitikken.
Jo mindre  

 forsørgelsesgrundlaget er, jo større er tilskyndelsen til at  

 vælge denne ordning.
Det medfører social skævvridning og  

 som værste konsekvens, at de børn, der har allermest behov for  

 den sociale integration i et pædagogisk dagtilbud, ikke får denne  

 mulighed.
Lovforslaget truer integrationen.
Netop blandt visse etniske  

 minoriteter er der tradition for, at kvinderne er hjemmearbejdende.
Det  

 fratager børn af disse muligheden for social integration og  

 førskolesprogstimulering.
Med lovforslaget underkendes de  

 pædagogiske dagtilbuds betydning, som ellers er defineret i  

 formålsparagraffen i serviceloven.
Man belønner borgere, der  

 fravælger et offentligt tilbud.
Det ville svare til at honorere  

 forældre, der hjemmeunderviser deres børn.
Lovforslaget  

 tilfører offentlige økonomiske ydelser til en gruppe, der har  

 valgt at tilrettelægge familieøkonomien med én  

 indtægt og med udnyttelse af begges personfradrag på den ene  

 lønindkomst og forøget mulighed for f.eks.  

 boligstøtte.
 Et fjerde mindretal i udvalget (KRF) indstiller  

 lovforslaget til vedtagelse med de stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
4. Ændringsforslag med bemærkninger Ændringsforslag Af	et mindretal (KRF):
Til § 1 1) Det under nr. 1 foreslåede § 26 a, stk.  

 2, affattes således:
»Stk. 2. Tilskud efter stk. 1 kan ydes fra det  

 tidspunkt, hvor barnet optages i et dagtilbud, jf. § 7, stk. 1. Det  

 samlede tilskud pr. husstand kan ikke overstige beløbet for maksimale  

 dagpenge.« 2) Det under nr. 1 foreslåede § 26  

 a, stk. 5, affattes således:
»Stk. 5. Tilskuddet til det enkelte barn ydes efter  

 ansøgning og kan ydes for en samlet periode på minimum 8  

 uger.« Bemærkninger Til nr. 1 Ændringsforslaget vil bevirke, at 2.  

 pkt. i § 26 a, stk. 2, i det fremsatte lovforslag udgår.
Herved  

 ophæves bestemmelsen om, at der maksimalt kan udbetales 3 tilskud til  

 samme husstand.
Det maksimale samlede tilskud pr. husstand til pasning  

 af egne børn vil herefter være afgrænset til  

 beløbsstørrelsen for maksimale dagpenge.
Til nr. 2 Med ændringsforslaget ophæves den  

 varighedsbegrænsning på 1 år for tilskud til det enkelte  

 barn, som findes i det fremsatte lovforslag.
Samtidig ophæves kommunens  

 mulighed for at fastsætte en varighedsbegrænsning, jf. § 26 a,  

 stk. 5, 2. pkt.
 Tilskuddet til det enkelte barn kan med denne  

 ændring ydes, indtil barnet når den alder, hvor børn  

 almindeligvis optages i børnehaveklasse, jf. § 26 a, stk. 1.
 En oversigt over Folketingets sammensætning er  

 optrykt i betænkningen.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Aase D.
Madsen (DF)  

  Pia Kristensen (DF)  

 Charlotte Dyremose (KF) nfmd.  

  Helge Adam Møller (KF)  

  Tove Videbæk (KRF)  fmd.  

  Anne-Marie Meldgaard (S)  Grete Schødts (S)  

 Jørn Pedersen (S)  Karen Jespersen (S)  

  Jette Bergenholz Bautrup (S)  Villy Søvndal (SF)  

  Margrethe Vestager (RV)  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 129 Bilagsnr.
