Foruden de i udenrigsministeriets bekendtgørelse nr. 26 af 26. juli 1951  

 og efterfølgende bekendtgørelse, senest nr. 1 af 4. januar 1971, Lovtidende  

 C, angivne lande har nedennævnte lande tiltrådt de på den diplomatiske  

 konference i Geneve den 12. august 1949 undertegnede fire konventioner  

 henholdsvis til forbedring af såredes og syges vilkår i de væbnede styrker i  

 felten, til forbedring af såredes, syges og skibbrudnes vilkår i de væbnede  

 styrker på søen, om behandling af krigsfanger og om beskyttelse af civile  

 personer i krigstid.
Konventionerne er trådt i kraft for hver enkelt stat på  

 de ud for disse anførte datoer:
 Bangladesh har den 27. marts 1972 erklæret, at det fortsat anser sig for  

 bundet af konventionerne i kraft af Pakistans tidligere tiltrædelse.
 Det forenede Kongerige Storbritannien og Nordirland har den 14. december  

 1971 tilbagekaldt det ved undertegnelsen den 12. august 1949 af konventionen  

 om beskyttelse af civile personer i krigstid tagne forbehold om retten til at  

 idømme dødsstraf i henhold til bestemmelserne i artikel 68, stk. 2, uden  

 hensyn til, om de der omhandlede forbrydelser kan straffes med døden ifølge  

 det besatte territoriums lovgivning ved besættelsens begyndelse.
 Udenrigsministeriet, den 20. juli 1972.
 F.M.
 Torben Rønne.
