 Indledningsvis bemærkede Pressenævnet, at  

 nævnet i dette her særlige tilfælde havde besluttet at afsige én kendelse, da  

 de to forskellige medier med samme adresse havde bragt og genudsendt dele af  

 den samme radioudsendelse.
 Det følger af de vejledende regler for god  

 presseskik, at oplysninger, der kan være skadelige, krænkende eller virke  

 agtelsesforringende for nogen, skal efterprøves i særlig grad, først og  

 fremmest ved forelæggelse for den pågældende, jf. punkt A.3.
Oplysninger om, at [K] skullet have begået  

 og begår kriminelle forhold, kunne være skadelige, krænkende eller virke  

 agtelsesforringende  

 for klager.
Oplysningerne havde derfor skulle efterprøves i særlig grad,  

 først  

 og fremmest ved forelæggelse for [K].
Da dette ikke var sket, udtalte nævnet  

 sin kritik.
 Pressenævnet fandt, at sammenligningerne  

 med børneporno og pædofili-ringe var radioværternes kommentarer og ikke  

 oplysninger, og nævnet udtalte ikke kritik.
Pressenævnets  

 kendelse i sag 2007-6-508 og 509 [K] har klaget til  

 Pressenævnet over en radioudsendelse på Radio Frederiksberg-journalen og på  

 Frederiksberg Natradio den 24. marts 2007, idet han mener, at god presseskik  

 er  

 tilsidesat.
1. Sagsfremstilling Frederiksberg Natradio bragte  

 den 24. marts 2007 en radioudsendelse, hvor radioværterne [A] og [B] blandt  

 andet omtaler deres kommende bog Den sidste aktion vedrørende  

 uløste  

 mordgåder.
Af radioudsendelsen fremgår bl.a. følgende:
  

  

[B] ([B]):  

  

   Nu er der jo en, der kalder sig kunstner.
Og selv  

 Aalborg Politi siger: Det er jo en kunsthappening alt det svindel.
Kriminelle  

 handlinger, der er sket i forbindelse med, at man har opsnappet vores post og  

 skrevet post til os.
Og her mener jeg ikke sneglepost, som man kalder det i  

 dag.
Brevpost, nej, e-mailpost.
 [A] ([A]):  

  

 Ja, men det er jo ligeså privat som al anden post.
[B]:  

  

 Og man har forandret billeder på vores homepage [A]:  

  

 Jo, og samtidig er der jo hacket ind i computeren.
Nu nævnte  

 du selv, at der er nogen, der havde været inde og hacke med billeder og tekst  

 og så videre.
Men der er også direkte stjålet materiale.
En presseudtalelse,  

 der aldrig er sendt ud, er blevet stjålet.
[B]:  

  

 Der er et billede, som jeg i hvert fald har taget  Der er  

 stjålet flere billeder fra hende, men det kommer der jo en retssag ud af.
Det  

 håber jeg da i hvert fald, fordi det er tyveri [B]:  

  

 Nu har der jo været sket mange mærkelige ting.
Nu kan man jo  

 ikke give [K] skylden for alt, trods alt, men der har der været en 3-4 mand  

 fra  

 Internet-rotte-bevægelsen.
Det er jo nærmest ligesom en hel børneporno-ring,  

 de  

 er opbygget som, har man indtryk af.
Med falske navne, dækadresser.
Nogle  

 skriver til sig selv på dkdebat for eksempel.
De har de samme  

 e-mailadresser...  

 De har været i Sverige, ovre hos vores svenske kollega og har banket på  

 døren.  

 Jeg ved ikke, hvad de ville.
True hende, banke hende eller hvad.
Det kan man  

 jo  

 ikke vide.
Posten derovre i Sverige, der har man jo ikke nøgler eller låse på  

 postkasserne.
Der var lige pludselig noget post, der blev taget.
Det kunne  

 være, der var noget, der var spændende.
Vi ved ikke rigtigt, hvem det var.  

 For  

 vi var der jo ikke selv, og vores svenske kollega kender jo ikke alle  

 Internet-rotterne.
Der var et par stykker.
Jeg siger ikke, at det var [K],  

 for  

 det har jeg ikke noget belæg for, men der har i hvert fald været nogle ovre  

 at  

 true. [K] har selv været truende her i min lejlighed, indtil jeg smed ham ud,  

 da han købte to bøger   [C], som han har forfulgt i mange år, fordi han har  

 en  

 forkærlighed for at rense stikkeren fru Meyer i Fru Meyer-sagen.
Og det skal  

 så  

 gå ud over [C]   Det er faktisk indirekte hans egen familie, han forfølger.  

 Det  

 viser jo lidt om hans moralske habitus  Han har været truende andre steder  

 også, også hos os.
Vores Nordjyllands-studie har han kørt frem og tilbage og  

 holdt hånden op foran for at true.
Det gør man jo ikke normalt.
Det gør man  

 jo  

 ikke normalt [B]:  

  

   Man kan jo ikke kalde alt sammen kunst.
Han stressede jo også  

 vores kat så meget, at den senere blev kørt ned.
Det er der flere vidner på,  

 også på at han var der.
Så det var heller ikke nogen kunsthappening [B]:  

  

   Til gengæld er det da ikke sjovt, at man udskriger os til  

 historieforfalskere.
Hvis der er nogen, der er historieforfalskere, så er det  

 jo [K].
Men han har også truet et andet vidne  [K] i går ved 9-tiden, tror  

 jeg  

 det var, gik rundt og lurede ved en 82-årig kvindes hjem i Østervrå.
En  

 kvinde,  

 som vi har på vores homepage, og som hun har skrevet en erklæring om, at [D],  

 den kendte frihedskæmper  [K] har så smidt et brev ned   og banket på døren  

 og  

 ville ind og var meget truende, som vi har fået det forelagt i hvert fald.
Nu  

 har vi jo ikke været der selv.
Og han har sikkert ikke villet ind, fordi han  

 ville takke hende for at komme med vidneudsagn, som sagde hans løgne imod.  

 Det  

 var snarere det modsatte.
Så vi betragter det som om, at han har prøvet at  

 true  

 et vidne til at holde kæft.
Og det bliver meldt til Aalborg Kriminalpoliti.  

 Jeg  

 ved ikke, hvad man kalder det, når man prøver at trænge i hos en ældre dame.  

 Det er jo simpelthen dybt kriminelt.
 [A]:  

  

 Ja, men så kan det jo være, det bliver beskrevet som en  

 kunsthappening, når man går ud og truer vidner.
 [B]:  

  

   Der var lige før, at han sagde, at han skulle have copyright  

 af alle de falske billeder.
 [A]:  

  

 Ja, han mente jo, at han havde copyright på hele bogen.
[B]:  

  

   Fordi man maler et par streger på [fotografierne], og så  

 siger; jeg har sat det hoved på [B]  

  

 : Nu er der jo bare det, at vi har mange kilder, så mange har jo  

 set de billeder, som [K] siger, at han har lavet før.
 [A]  

  

 : Det er jo mange år siden, de har set de fotos i familien  

 Jacobsens familiefoto.
[B]  

  

 :   I øvrigt de billeder, som han siger, at han har lavet med [D]  

   Men nu ryger de [billederne] jo på dkdebat, fordi de er jo sammenrottede  

 alle  

 sammen, Internet-rotte-debatfora.
Og det er jo bygget op sådan som et helt  

 hierarki nærmest.
Ja, det er et meget godt eksempel, det der med  

 børneporno-ringene, hvor man næsten ikke kan komme ind til de forskellige  

 ting  

 Man kan være anonym, og derfor kan man svindle, platte, og det bliver der  

 også  

 gjort. Radio Frederiksberg-journalen  

 bragte den 24. marts 2007, kl. 8.00-10.00, radioudsendelsen  

  

 Good morning Copenhagen  

  

 , hvor den  

 første halve time indeholdt en genudsendelse af noget af nattens  

 radioudsendelse på Frederiksberg Natradio.
Udsendelsen i Radio  

 Frederiksberg-journalen fortsatte bl.a. med følgende:
  

  

[B]  

  

 :   Det var så udsendelsen i går, og den siger jo ret godt   Den  

 beskriver jo ret godt, hvad det er for svineri, der er i gang i øjeblikket.  

 Man  

 gør jo alt, alt for at fjerne interessen for vores bog Den sidste  

 aktion [B]:  

  

   Så har vi lidt problemer med hacking på vores homepages, der  

 er faktisk flere.
Det man i øjeblikket kører nu på en eller anden mærkelig  

 mand  

   dkdebat, der har man så fundet en artikel, der er tre år gammel.  

 Selvfølgelig hvis han er gået ind i dag og har set den manipulerede side   så  

 er det et inkorporeret billede af en hacker, så kan man måske selv regne ud,  

 hvem det er.
Der er selvfølgelig flere rotter, der kan hacke [B]:  

  

   I forbindelse med den truende handling i Østervrå, der skete  

 over for en gammel, kær, ældre dame på 82 år, fordi hun tilfældigvis har en  

 viden, som ikke passer [K].
Men [A] læs [en pressemeddelelse [B] har  

 skrevet].
[A]:  

  

 Og jeg læser.
Det drejer sig selvfølgelig om  

 Pufedorf-skandalen, der løber løbsk. DR 2-plattenslager antaster og  

 truer  

 82-årigt vidne, der afslører ham som løgner.
Fiduskunstneren [K] har truet  

 frihedskæmperenke i Østervrå, som han før har gjort i andre sammenhænge, når  

 hans løgne afsløres.
Han bliver nu meldt til politiet endnu engang.
DR  

 2-plattenslageren [K] har gjort det igen  har truet et vidne, der har  

 en anden  

 opfattelse af hans løgne end ham selv, og som ikke var så nem at lure som DR  

 2-studieværten [E] i skandaleudsendelsen Den 11. time den 27. februar i år om  

 dobbeltmordet på Peter Bangs Vej, hvor han uimodsagt fik lov at fremkomme med  

 sine injurierende og onde løgne under dække af at være kunstner uden at have  

 arbejdet som sådan. [K] lever af at arbejde som edb-mand, og hans hobby er at  

 forfølge folk på nettet gennem bl.a.
Internet-rotte-debatforumet dkdebat.  

 Dette  

 forum har han i flere år svinet os til på samme med andre af disse mærkelige  

 mennesker, der stort set alle arbejder under dæknavne, fordi de er for feje  

 til  

 at stå frem med deres meninger og løgne.
Nogle af disse løgne kom frem i Den  

 11. time, hvor studieværten [E] gav [K]s løgne frit løb.
Og nu begynder dette  

 også at skade de redelige og fredelige vidner og personer, der gerne vil  

 fortælle sandheden.
Senest er det gået ud over uskyldige mennesker i Østervrå  

 Skibet hed, så vidt vi ved, M/S Skjold.
Der har været lidt tvivl om navnet,  

 selvom plattenslageren [K] har forfalsket historien ved at kalde skibet  

 Pufedorf  

 for at bilde os noget på ærmet og for at tage glansen fra Frode Bay Madsen  

 Skovbirks [angiveligt en tidligere frihedskæmper] fantastiske præstation. [K]  

 bildte også den enfoldige og sammenspiste studievært ind, at denne episode  

 var  

 med i vor bog, hvad den naturligvis ikke er, da vi havde lugtet lunten, men i  

 øjeblikket kører denne løgnehistorie fra [K] i Internet-rotte-ringen, der er  

 ligeså betændt og forgrenet, som havde det været en pædofili-ring.
Alle  

 gemmer  

 sig under dæknavne   Men at man er så lav, at man truer og forsøger at presse  

 et af vore vidner, en 82-årig enke, det er for lavt og i øvrigt kriminelt.  

 Men  

 det giver et godt billede af [K] og hans 11 raske Internet-rotter   Det er  

 ikke  

 lykkedes de fordækte personer i denne ring at true os, selvom der har været  

 tre  

 indbrud i vor Nordjyllands-afdeling i tiden omkring udgivelsen af vor bog,  

 hvor  

 det ser ud som om, at man kun er gået efter information, papirer og vore  

 bøger,  

 selvom man ikke kan sige noget sikkert om gerningsmanden.
Naturligvis bliver  

[K]  

 meldt til Aalborg Kriminalpoliti, selvom det tyder på, at han har nogle  

 efterretningsforbindelser, der holder hånden over ham.
Og selvom der er sket  

 en  

 klar edb-kriminalitet over for os, da han blandt andet har brudt  

 brevhemmeligheden og hacket sig ind på vore data, men [K] bliver sikkert selv  

 indhentet af sine løgne, og det har han fortjent, når han truer en kær,  

 gammel  

 dame på 82 år og tidligere er trængt ind hos den ligeledes 82-årige, nu  

 sengeliggende, [D], hvor han tog et foto uden tilladelse.
Dette foto har han  

 brugt til at lave et smædefoto a  

 la  

 Grundtvig  

 for at gøre nar af den gamle frihedskæmper, som man  

 kan se på den løgnagtige [K]s løgnewebside Pufedorf.dk.   [B]:  

  

 Ja, det var så min lille pressemeddelelse ... Og samtidig har  

 han jo også, hvis det ikke var nævnt der, det kan jeg ikke huske  Han brød  

 nærmest ind her, da han skulle hente nogle bøger, og kastede sig over [C],  

 der  

 sad sammen med andre folk, og til sidst måtte jeg jo smide ham ud, efter at  

 han  

 havde betalt for sine bøger [B]  

  

 : Organisationen er næsten organiseret, ligesom man har indtryk  

 af, at man gør, når det har noget med sexovergreb og børneporno at gøre.
Her  

 er  

 der netop noget om det.
Mange handicappede børn udsættes for sexovergreb,  

 står  

 der her [A]  

  

 : Man synes jo nok at netop overgreb på børn er noget af det  

 mest lusede, der findes.
[B]  

  

 : Ja, hvor led kan man være, som vi siger, og det gælder jo  

 selvfølgelig også det, vi har haft oppe her.
Overfald nærmest, en 82-årig  

 kvinde, fordi hun kom med en belastende erklæring om hr. [K]  Til sagsfremstillingen skal  

 nævnes, at det af Nordjyllands Politis brev af 26. april 2007 til [K]  

 fremgår, [B]  

 og [A] har indgivet politianmeldelse mod [K].
Politiet har imidlertid afvist  

 anmeldelserne, idet der ikke var nogen rimelig formodning for, at der var  

 begået et strafbart forhold.
2. Parternes synspunkter [K] har henvist til følgende  

 ukorrekte udtalelser, der fremkom i radioudsendelsen, at:
jeg har foretaget "edb-kriminalitet" og bl.a.  

 brudt brevhemmeligheden, jeg har hacket mig ind på e-mails til og fra parret og  

 "stjålet" eller forvansket dem, jeg har hacket mig ind på parrets hjemmeside, og  

 foretaget ændringer på den, jeg tre gange har foretaget indbrud i parrets ejendom i  

 Flauenskjold, jeg er trængt ind i [D] hus og uden tilladelse har  

 fotograferet ham, jeg har bragt det pågældende foto på  

 Internettet, jeg er trængt ind på parrets grund i Flauenskjold for  

 at spionere og fotografere, jeg har truet to af parrets "vidner", jeg er skyld i parrets kats død, jeg  

 har foretaget indbrud hos parrets veninde, [F] i Landskrona, jeg  

 i overværelse af [C]skulle have været i håndgemæng med [B] i hans lejlighed, jeg  

 er leder af en "ring", der er lige så betændt som en pædofili-ring, jeg  

 har ulovligt materiale på min computer, der kan sidestilles med  

 børneporno, jeg  

 burde sidde varetægtsfængslet for mine kriminelle handlinger, og at min  

 hobby er at forfølge folk på Internettet.
[K] har afvist at have  

 foretaget de nævnte handlinger.
Herunder har han anført, at han ikke har  

 mulighed for at hacke sig ind på [A] og [B]s mail eller deres hjemmeside.  

 Klager har afvist at have trængt ind eller begået indbrud eller ulovlig  

 fotografering, hverken hos radioværterne, [D] eller [F].
Klager har videre  

 afvist at have truet vidner eller været i håndgemæng samt leder af en  

 pædofili-ring.
Han har endvidere afvist at have ulovligt materiale på sin  

 computer, ligesom han ikke er skyld i kattens død.
 [K] har endelig anført, at  

 han har anmodet om adgang til at komme med sine kommentarer i radioen, men  

 dette er ikke imødekommet.
Radio Frederiksberg-journalen  

 har afvist, at de påklagede udsagn er fremkommet i radioudsendelsen eller, at  

 der i øvrigt er fremkommet agtelsesforringende udtalelser.
Til de påklagede  

 punkter har Radio Frederiksberg-journalen videre anført følgende:
Ad 1-3, 5-8, 14 og 15 På grund af en pågående  

 politiundersøgelse ved Aalborg Politi, hvor indklagede har meldt [K] til  

 politiet, har Radio Frederiksberg-journalen ikke udtalt sig vedrørende disse  

 punkter.
Ad 4 Den ejendom der tales om, er hverken undertegnedes [[B]s] eller [A]s  

 ejendom - men tilhører en forening - og grunden til, at [K] beskriver  

 det  

 på den måde, er, at han har til hensigt at stille os i et dårligt lys,  

 og  

 som par, for han er udmærket klar over, hvem der ejer hvad.
Ad 9 Dette har aldrig været nævnt, men det er korrekt, at [K] kørte i  

 pendulfart forbi adressen med hånden for ansigtet i flere vidners påsyn.  

 Senere  

 blev den stressede bykat - der var på ferie - kørt ned af en genbo.
Ad 10 Dette er aldrig udtalt i vor lokalradio - kun at der har været et par  

 mystiske personer ovre i Landskrona og har banket på døren, og senere  

 samme dag konstateredes det, at hendes post var stjålet, - og disse  

 personer er betegnet som "Internet-rotter".
Ad 6 Dette har aldrig været udtalt i vor lokalradio. [K] tiltalte [C] i en  

 truende tone og fornærmede ham, hvorefter undertegnede bad ham om at forlade  

 lejligheden, da han var kommet uanmeldt.
Ad 12 Den måde, som "internetrotterne" arbejder på, ligner den måde,  

 "pædofili-ringe arbejder på", nemlig med falske identiteter og  

 dæknavne.
Ad 13 Fremgår ikke af udsendelsen.
 Radio Frederiksberg-journalen  

 har endelig anført, at der var tale om en direkte udsendelse, hvorfor man var  

 afskåret fra at indhente oplysninger om det bragte.
 3. Pressenævnets begrundelse og afgørelse  

 :
 I sagens behandling har  

 følgende nævnsmedlemmer deltaget:
 Axel Kierkegaard, Finn  

 Rowold, Lene Sarup og Marianne Druedahl.
 Indledningsvis bemærker  

 Pressenævnet, at nævnet i dette her særlige tilfælde har besluttet at afsige  

 én  

 kendelse, da de to forskellige medier med samme adresse har bragt og  

 genudsendt  

 dele af den samme radioudsendelse.
 Det følger af de vejledende  

 regler for god presseskik, at oplysninger, der kan være skadelige, krænkende  

 eller virke agtelsesforringende for nogen, skal efterprøves i særlig grad,  

 først og fremmest ved forelæggelse for den pågældende, jf. punkt A.3.
Oplysninger om, at [K] skulle  

 have begået og begår kriminelle forhold, kan være skadelige, krænkende eller  

 virke agtelsesforringende for klager.
Oplysningerne har derfor skulle  

 efterprøves i særlig grad, først og fremmest ved forelæggelse for [K].
Da  

 dette  

 ikke er sket, udtaler nævnet sin kritik.
 Pressenævnet finder, at  

 sammenligningerne med børneporno og pædofili-ringe er radioværternes  

 kommentarer og ikke oplysninger, og nævnet udtaler ikke kritik.
 I medfør af medieansvarsloven  

 § 49 pålægger Pressenævnet herefter de ansvarshavende redaktører af Radio  

 Frederiksberg-journalen og Frederiksberg Natradio at offentliggøre følgende:
 Speak: Pressenævnet har udtalt kritik af Radio Frederiksberg-journalen  

 og Frederiksberg Natradio og pålagt os at bringe følgende:
 Den 24. marts 2007 beskyldte Radio Frederiksberg-journalen og  

 Frederiksberg Natradio [K] for at have begået kriminelle handlinger, herunder  

 at [K] skulle have truet og forfulgt andre. [K] har klaget til Pressenævnet,  

 idet han mener, at omtalen af ham indeholder krænkende oplysninger.
 Pressenævnet finder, at radiokanalerne har tilsidesat god presseskik  

 ved at bringe oplysningerne uden at give [K] mulighed for at kommentere dem.  

 Pressenævnet udtaler derfor kritik af Radio Frederiksberg-journalen og  

 Frederiksberg Natradio.
Speak: Hele kendelsen kan læses på www.pressenaevnet.dk Afgjort den 23. maj 2007.
