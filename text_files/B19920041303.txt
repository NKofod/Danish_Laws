 VI MARGRETHE DEN ANDEN, af Guds Nåde Danmarks Dronning,  

 gør vitterligt:
I henhold til § 1 i lov nr. 156 af 10. maj 1967 om visse forholdsregler i  

 henhold til De Forenede Nationers pagt, som ændret ved lov nr. 228 af 6. juni  

 1985, § 1-2 i Lov om anvendelse af visse af De Europæiske Fællesskabers  

 retsakter om ind- og udførsel af varer, jf.
Lovbekendtgørelse 267 af 11.  

 april 1988, samt under henvisning til Rådets forordning (EØF) nr. 1432/92 af  

 2. juni 1992 og afgørelse (nr. 92/285/EKSF) truffet af repræsentanterne for  

 regeringerne for Det Europæiske Kul- og Stålfællesskabs medlemsstater  

 forsamlet i Rådet den 2. juni 1992, fastsættes herved til opfyldelse af De  

 Forenede Nationers Sikkerhedsråds resolution nr. 757 af 30. maj 1992:
§ 1.  Samhandel og præstation af ikke-finansielle  

 tjenesteydelser for så vidt angår Serbien og Montenegro (»Forbundsrepublikken  

 Jugoslavien«) og handlinger, der har til formål at fremme sådan  

 samhandel og Serbiens og Montenegros (»Forbundsrepublikken  

 Jugoslavien's) økonomi, er forbudt efter bestemmelserne i Rådets forordning  

 (EØF) nr. 1432/92 af 2. juni 1992 om forhindring af Fællesskabets samhandel  

 for så vidt angår Serbien og Montenegro (»Forbundsrepublikken  

 Jugoslavien«). Forordningen er optaget som bilag til denne anordning.
 Stk. 2.  Samme regler som i stk. 1 gælder for varer  

 omfattet af traktaten om oprettelse af Det Europæiske Kul- og Stålfællesskab.
 § 2.  Tilgodehavender, herunder værdipapirer og  

 likvide midler, der tilhører Serbien og Montenegro (»Forbundsrepublikken  

 Jugoslavien«) eller juridiske og fysiske personer, som er hjemmehørende  

 heri, skal indsættes på spærrede konti eller depoter i danske  

 pengeinstitutter.
 Stk. 2.  De kontoførende institutter skal spærre de  

 konti i Værdipapircentralen, hvor Serbien og Montenegro  

 (»Forbundsrepublikken Jugoslavien«) eller de i stk. 1 nævnte  

 personer er registrerede som ejere eller rettighedshavere.
 Stk. 3.  Transferering til udlandet af betalingsmidler  

 af enhver art til brug eller rådighed for Serbien og Montenegro  

 (»Forbundsrepublikken Jugoslavien«) eller de i stk. 1 nævnte  

 personer, kan ikke foretages uden tilladelse fra Industriministeriet.
 Stk. 4.  De i stk. 1 og 2 nævnte spærrede konti og  

 depoter kan ikke åbnes uden tilladelse fra Industriministeriet.
 § 3.  Udførsel fra Danmark af varer, som ikke er  

 omfattet af § 1 (leverancer udelukkende til medicinsk brug samt  

 levnedsmidler) kræver udstedelse af en udførselstilladelse.  

 Udførselstilladelse udstedes af industriministeren.
 § 4.  Når særlige humanitære eller andre hensyn taler  

 derfor, kan udenrigsministeren dispensere fra forbudet mod at lade  

 luftfartøjer til eller fra Serbien og Montenegro (»Forbundsrepublikken  

 Jugoslavien«) afgå fra, lande på eller overflyve dansk territorium.
 Stk. 2.  Det er forbudt for danske statsborgere eller  

 fra dansk territorium at yde service af teknisk og vedligeholdelsesmæssig  

 karakter til luftfartøjer indregistreret i Serbien og Montenegro  

 (»Forbundsrepublikken Jugoslavien«) eller luftfartøjer, der drives  

 af eller på vegne af fysiske eller juridiske personer i Serbien og Montenegro  

 (»Forbundsrepublikken Jugoslavien«) samt levere luftfartøjsdele,  

 udstede luftdygtighedsbeviser, betale nye krav på eksisterende  

 forsikringskontrakter og tegne nye direkte forsikringer for sådanne  

 luftfartøjer.
 § 5.  Bestemmelserne i § 1 og 2 finder ikke anvendelse  

 for varer med oprindelse uden for Serbien og Montenegro  

 (»Forbundsrepublikken Jugoslavien«), som transporteres i transit  

 igennem Serbien og Montenegro (»Forbundsrepublikken Jugoslavien«)  

 eller midlertidigt befinder sig i Serbien og Montenegro  

 (»Forbundsrepublikken Jugoslavien«) alene med henblik på transit i  

 overensstemmelse med de retningslinier, som fastsættes af FNs Sikkerhedsråds  

 sanktionskomite.
 § 6.  Denne anordnings bestemmelser finder ikke  

 anvendelse for aktiviteter knyttet til FN's fredsbevarende operation  

 (UNPROFOR), Fredskonferencen om Jugoslavien samt EF's overvågningsmission  

 (ECMM).
 § 7.  Erstatningskrav fra myndigheder i Serbien og  

 Montenegro (»Forbundsrepublikken Jugoslavien«), fra juridiske og  

 fysiske personer i Serbien og Montenegro (»Forbundsrepublikken  

 Jugoslavien«) eller krav på deres vegne i forbindelse med kontrakter  

 eller andre transaktioner, hvis gennemførelse er blevet hindret på grund af  

 bestemmelserne i denne anordning, vil ikke kunne rejses.
 § 8.  Personer, herunder bestyrelsesmedlemmer i  

 virksomheder, der overtræder §§ 1, 2, 3 og 4, straffes efter § 110 C, stk. 2,  

 i borgerlig straffelov med bøde, hæfte eller under skærpende omstændigheder  

 med fængsel indtil 4 år.
 Stk. 2.  Er overtrædelser af § 1, stk. 1 begået af et  

 aktieselskab, andelsselskab, anpartsselskab eller lignende, kan der pålægges  

 selskabet som sådan bødeansvar.
§ 9.  Udbyttet ved handlinger, der er strafbare efter  

 §§ 1, 2, 3 og 4, skal konfiskeres.
Straffelovens § 75, stk. 1, 2. pkt., § 76,  

 stk. 1 og stk. 3-5 og § 77, stk. 1 og 3, finder tilsvarende anvendelse på  

 konfiskation efter denne bestemmelse.
 § 10.  Forholdsreglerne i denne anordning omfatter  

 også danske statsborgere, der opholder sig uden for den danske stat.
 § 11.  Anordningen træder i kraft ved bekendtgørelsen  

 i Lovtidende.
 § 12.  Anordningen gælder ikke for Færøerne og  

 Grønland.
Givet på Fredensborg Slot, den 2. juni  

 1992 Under Vor Kongelige Hånd og Segl MARGRETHE R.
/ Uffe Ellemann-Jensen Bilag 1 RÅDETS FORORDNING (EØF) nr. 1432/92 af 2. juni 1992 om forbud mod handel mellem Det Europæiske Økonomiske Fællesskab og  

 republikkerne Serbien og Montenegro RÅDET FOR DE EUROPÆISKE FÆLLESSKABER HAR - ud fra følgende betragtninger:
Fællesskabet og dets medlemsstater har besluttet at anerkende republikken  

 Bosnien-Herzegovinas uafhængighed den 7. april 1992, nævnte republik er blevet medlem af De Forenede Nationer fra den 23. maj  

 1992, republikkerne Serbien og Montenegros længerevarende direkte eller  

 indirekte aktiviteter i og med hensyn til republikken Bosnien-Herzegovina er  

 hovedårsagen til den dramatiske udvikling i sidstnævnte republik, en fortsættelse af disse aktiviteter vil medføre uacceptable yderligere  

 tab af menneskeliv og materiel skade og vil udgøre et brud på international  

 fred og sikkerhed i området, De Forenede Nationers Sikkerhedsråd udtrykte ved resolution 752 (1992)  

 alvorlig bekymring over den hurtige og voldsomme forværring af situationen i  

 republikken Bosnien-Herzegovina, præsidenten for republikken Bosnien-Herzegovina har anmodet omverdenen om  

 at bistå hans land mod republikkerne Serbien og Montenegros indblanding i  

 republikken Bosnien-Herzegovinas indre anliggender, Fællesskabet og dets medlemsstater, forsamlet inden for rammerne af det  

 politiske samarbejde, har besluttet, at der må træffes foranstaltninger for  

 at få republikkerne Serbien og Montenegro til at afstå fra yderligere  

 overgreb på republikken Bosnien-Herzegovinas integritet og sikkerhed og til  

 at samarbejde om genoprettelse af fred og dialog i området, De Forenede Nationers Sikkerhedsråd har i henhold til kapitel VII i De  

 Forenede Nationers Pagt vedtaget resolution 757 (1992) om en økonomisk  

 embargo over for republikkerne Serbien og Montenegro, Fællesskabets økonomiske forbindelser med republikkerne Serbien og  

 Montenegro må derfor indstilles, Fællesskabet og dets medlemsstater er enige om at anvende et EF-instrument  

 bl.a. for at sikre ensartet anvendelse i hele Fællesskabet af visse af disse  

 foranstaltninger, under henvisning til traktaten om oprettelse af Det Europæiske Økonomiske  

 Fællesskab, særlig artikel 113, og under henvisning til forslag fra kommissionen - UDSTEDT FØLGENDE FORORDNING:
Artikel 1 Fra den 31. maj 1992 er følgende forbudt:
- enhver fysisk person i republikkerne Serbien og Montenegro, - enhver juridisk person, der er konstitueret i henhold til eller falder  

 ind under republikkerne Serbien og Montenegros lovgivning, - ethvert foretagende, som udøver en økonomisk aktivitet (hvad enten det  

 sker i republikkerne Serbien og Montenegro eller ej), der kontrolleres af  

 personer eller foretagender med hjemsted i republikkerne Serbien og  

 Montenegro, eller som er konstitueret i henhold til eller falder ind under  

 lovgivningen i disse republikker.
 De nærmere betingelser for forbudet med hensyn til lufttransport er  

 fastlagt i bilaget.
Artikel 2 De i artikel 1 nævnte forbud gælder ikke for:
Artikel 3 Medlemsstaternes kompetente myndigheder skal give forudgående  

 eksporttilladelse for så vidt angår udførsel til republikkerne Serbien og  

 Montenegro af varer, der udelukkende er bestemt til medicinske formål, samt  

 levnedsmidler.
Artikel 4 Artikel 1 gælder uanset rettigheder eller forpligtelser i henhold til  

 enhver kontrakt eller international aftale, der er indgået, eller enhver  

 licens eller tilladelse, der er indrømmet inden den 30. maj 1992.
Artikel 5 Denne forordning gælder på Fællesskabets område, herunder dets luftrum og  

 i ethvert luftfartøj eller skib henhørende under en medlemsstats  

 jurisdiktion, og for enhver andetstedsværende person, der er statsborger i en  

 medlemsstat, og for enhver andetstedsværende enhed, der er konstitueret i  

 henhold til eller falder ind under en medlemsstats lovgivning.
Artikel 6 Hver medlemsstat træffer afgørelse om de sanktioner, der skal anvendes,  

 hvis bestemmelserne i denne forordning overtrædes.
Artikel 7 Denne forordning træder i kraft på dagen for offentliggørelsen i De  

 Europæiske Fællesskabers Tidende.
 Denne forordning er bindende i alle enkeltheder og gælder umiddelbart i  

 hver medlemsstat.
Udfærdiget i Bruxelles, den 2. juni 1992 På Rådets vegne Formand Bilag 2 Det skal nægtes at give et fly tilladelse til at lette fra, lande i eller  

 overflyve Fællesskabets område, hvis det er bestemt til at lande i eller er  

 lettet fra republikkerne Serbien og Montenegros område, medmindre den  

 pågældende flyvning er godkendt af den komite, der er nedsat ved resolution  

 724 (1991) vedtaget af FN's Sikkerhedsråd, med henblik på humanitære eller  

 andre formål, der er i overensstemmelse med de relevante  

 Sikkerhedsrådsresolutioner.
Udfærdiget i Bruxelles, den 2. juni 1992 På Rådets vegne Formand Bilag 3 AFGØRELSE 92/285 TRUFFET AF REPRÆSENTANTERNE FOR MEDLEMSSTATERNES  

 REGERINGER FORSAMLET I RÅDET DEN 2. JUNI 1992 OM FORBUD MOD HANDEL MELLEM DET  

 EUROPÆISKE KUL- OG STåLFÆLLESSKAB OG REPUBLIKKERNE SERBIEN OG MONTENEGRO REPRÆSENTANTERNE FOR REGERINGERNE FOR DET EUROPÆISKE KUL- OG  

 STÅLFÆLLESSKABS MEDLEMSSTATER, FORSAMLET I RÅDET, HAR - ud fra følgende betragtninger:
Fællesskabet og dets medlemsstater har besluttet at anerkende republikken  

 Bosnien-Herzegovinas uafhængighed den 7. april 1992, nævnte republik er blevet medlem af De Forenede Nationer fra den 23. maj  

 1992, republikkerne Serbien og Montenegros længerevarende direkte og indirekte  

 aktiviteter i og med hensyn til republikken Bosnien-Herzegovina er  

 hovedårsagen til den dramatiske udvikling i sidstnævnte republik, en fortsættelse af disse aktiviteter vil medføre uacceptable yderligere  

 tab af menneskeliv og materiel skade og vil udgøre et brud på international  

 fred og sikkerhed i området, De Forenede Nationers Sikkerhedsråd udtrykte ved resolution 752 (1992)  

 alvorlig bekymring over den hurtige og voldsomme forværring af situationen i  

 republikken Bosnien-Herzegovina, præsidenten for republikken Bosnien-Herzegovina har anmodet omverdenen om  

 at bistå hans land mod republikkerne Serbien og Montenegros indblanding i  

 republikken Bosnien-Herzegovinas indre anliggender, Fællesskabet og dets medlemsstater, forsamlet inden for rammerne af det  

 politiske samarbejde, har besluttet, at der må træffes foranstaltninger for  

 at få republikkerne Serbien og Montenegro til at afstå fra yderligere  

 overgreb på republikken Bosnien-Herzegovinas integritet og sikkerhed og til  

 at samarbejde om genoprettelse af fred og dialog i området, De Forenede Nationers Sikkerhedsråd har i henhold til kapitel VII i De  

 Forende Nationers Pagt vedtaget resolution 757 (1992) om en økonomisk embargo  

 over for republikkerne Serbien og Montenegro, Fællesskabets økonomiske forbindelser med republikkerne Serbien og  

 Montenegro må derfor indstilles.
Fællesskabet og dets medlemsstater er enige om at anvende et EF-instrument  

 bl.a. for at sikre ensartet anvendelse i hele fællesskabet af visse af disse  

 foranstaltninger, samt i forståelse med kommissionen - TRUFFET FØLGENDE AFGØRELSE:
Artikel 1 Fra den 31. maj 1992 er følgende forbudt:
Artikel 2 De i artikel 1 nævnte forbud gælder ikke for:
Artikel 3 Medlemsstaternes kompetente myndigheder skal give forudgående  

 eksporttilladelse for så vidt angår udførsel til republikkerne Serbien og  

 Montenegro af varer, der udelukkende er bestemt til medicinske formål, samt  

 levnedsmidler.
Artikel 4 Artikel 1 gælder uanset rettigheder eller forpligtelser i henhold til  

 enhver kontrakt eller international aftale, der er indgået, eller enhver  

 licens eller tilladelse, der er indrømmet inden den 30. maj 1992.
Artikel 5 Denne afgørelse gælder på Fællesskabets område, herunder dets luftrum og i  

 ethvert luftfartøj eller skib henhørende under en medlemsstats jurisdiktion,  

 og for enhver andetsteds værende person, der er statsborger i en medlemsstat,  

 og for enhver andetsteds værende enhed, der er konstitueret i henhold til  

 eller falder ind under en medlemsstats lovgivning.
Artikel 6 Hver medlemsstat træffer afgørelse om de sanktioner, der skal anvendes,  

 hvis bestemmelserne i denne afgørelse overtrædes.
Artikel 7 Denne afgørelse træder i kraft på dagen for offentliggørelsen i De  

 Europæiske Fællesskabers Tidende.
