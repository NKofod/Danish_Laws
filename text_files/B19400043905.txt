 Efter Indstilling fra Reservatraadet fastsætter Ministeriet for landbrug  

 og Fiskeri herved i Henhold til § 7 i Lov Nr. 94 af 7. April 1936 om  

 Reservater for Pattedyr og Fugle følgende Bestemmelser angaaende Fredning af  

 Fuglelivet paa Nibe Mølledam m.v.:
Det fredede Omraade begrænses mod Øst af Aalborg-Hvalpsund Banen fra Koldbæk til Skellet mellem Nibe  

 Købstads Markjorder og Vokslev Sogns Jorder, mod Syd af det nævnte Skel og af en Linie, trukket i Forlængelse heraf,  

 til et ca. 400 m fra Kysten beliggende Punkt på Søterritoriet, som vil blive  

 afmærket med Spidstønde mod Nord af Koldbæk og af en Linie, trukket i Forlængelse af dennes Løb  

 til et ca. 600 m fra Kysten beliggende Punkt på Søterritoriet, som vil blive  

 afmærket med Spidstønde og mod Vest af den Vest for Nibe Havn beliggende Dæksmole og af de Linier,  

 der forbinder nævnte Moles Sydspids og Nordspids med de fornævnte to  

 afmærkede Punkter paa Søterritoriet.
 Det forbydes alle og enhver uden Reservatraadets Tilladelse at udøve Jagt  

 eller paa anden Maade at ombringe eller indfange Vildt eller ødelægge eller  

 indsamle Fugleæg paa det fredede Omraade.
 Overtrædelse af foranstaaende Bestemmelser straffes i Medfør af § 20 i Lov  

 om Reservater for Pattedyr og Fugle med Bøde.
 Nærværende bekendtgørelse træder straks i Kraft.
 Ministeriet for Landbrug og Fiskeri, den  

 12. August 1940.
 P.M.V.
J.
Wilcke.
/J.
Vestergaard, Fm.
