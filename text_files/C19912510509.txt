 Efter aftale med Reserveofficersforeningen i Danmark fastsættes følgende:
 Cirkulærets område.
 § 1.  Bestemmelserne omfatter officerer af reserven,  

 der indgår kontrakt om rådighedspligt, og som er designeret til at forrette  

 tjeneste i forsvaret ved de styrker, der er opstillet i medfør af Lov nr. 230  

 af 26.maj 1982 om forsvarets organisation m.v., med de ændringer der følger  

 af Lov nr. 252 af 25.april 1990, jf. lovbekendtgørelse nr. 825 af 7.december  

 1990.
 Indgåelse og ophævelse af kontrakt.
§ 2.  Mellem officerer af reserven og forsvarets  

 personelforvaltende myndigheder kan der i et af Forsvarskommandoen fastsat  

 omfang indgås kontrakter om rådighedspligt med det formål at give en  

 vedligeholdende og i nødvendigt omfang videregående uddannelse og opøvning i  

 de tjenestefunktioner, som den enkelte skal bestride i den stilling, hvortil  

 den pågældende er eller senere påregnes designeret.
Kontrakt om  

 rådighedspligt indgås efter følgende retningslinier:
a.
Almindelig rådighedspligt.
 Den antagne forpligter sig til - efter den antagende myndigheds  

 bestemmelse - inden for en 4 års periode at forrette indtil 12 ugers tjeneste  

 (rådighedstjeneste) fordelt på mindst 2 kalenderår samt til at udføre det med  

 tjenestestillingen forbundne administrative og planlæggende arbejde.
b.
Begrænset rådighedspligt.
Den antagne forpligter sig til inden for en periode på indtil 4 år - at forrette tjeneste efter nærmere aftale med den antagende myndighed i  

 det enkelte tilfælde og evt. herudover, - at udføre det med tjenestestillingen forbundne administrative og  

 planlæggende arbejde.
Stk. 2.  Med Forsvarskommandoens bemyndigelse i det  

 enkelte tilfælde kan den antagende myndighed indgå aftale med officerer af  

 reserven om at forrette tjeneste (rådighedstjeneste) udover den ovenstående  

 under a.
Almindelig rådighedspligt angivne tidsramme på 12 uger.
Stk. 3.  Den indledende kontraktperiode fastsættes  

 normalt til 4 år.
Den antagende myndighed kan herefter i overensstemmelse med  

 de af Forsvarskommandoen nærmere fastsatte retningslinier forny aftalen  

 normalt for perioder af 4 år, eller indtil denne opsiges af en af parterne.
Stk. 4.  Bestemmelsen om at forrette tjeneste efter  

 nærmere aftale med den ansættende myndighed medfører ingen begrænsninger i  

 mulighederne for at genindkalde den antagne til efteruddannelse efter  

 bestemmelserne i Lov om forsvarets personel, jf.
Forsvarsministeriets  

 bekendtgørelse nr. 822 af 8.december 1986.
 Tjeneste under genindkaldelse betragtes for officerer af reserven i løn-  

 og ydelsesmæssig henseende som sket i henhold til nærværende bestemmelser.
 Stk. 5.  Forsvarskommandoen fastsætter efter drøftelse  

 med Reserveofficersforeningen i Danmark de nærmere regler for afskrivning af  

 rådighedstjeneste i forbindelse med gennemgang af kurser, under mønstringer  

 og under sygdom m.v.
§ 3.  De i medfør af § 2 indgåede kontrakter kan af  

 begge parter skriftligt opsiges med et varsel på 3 måneder til ophør ved en  

 måneds udgang.
Såfremt den antagne i forbindelse med gennemgang af en særlig  

 uddannelse har påtaget sig tjenestepligt, kan kontraktforholdet af den  

 antagne dog tidligst bringes til ophør ved tjenestepligtsperiodens udløb.
Stk. 2.  I tilfælde af grov misligholdelse af  

 kontraktforholdet fra den ene parts side, kan kontraktforholdet ophæves af  

 den anden part med øjeblikkelig virkning.
Endvidere kan den antagende  

 myndighed, opsige kontrakten uden varsel, såfremt den antagne gør sig skyldig  

 i handlinger i eller uden for tjenesten, der er uforenelige med den tillid,  

 som bestridelsen af den pågældende militære stilling kræver.
 Stk. 3.  Såfremt en officer af reserven indenfor en  

 rådighedspligtsperiode indgår kontrakt om korttidstjeneste, stilles  

 kontrakten om rådighedspligt i bero med virkning fra påbegyndelse af den  

 midlertidige tjeneste.
 Stk. 4.  Officerer af reserven kan ikke indgå kontrakt  

 om rådighedspligt ud over det fyldte 60. år.
Stk. 5.  Officerer af reserven, der er ansat i civile  

 stillinger - herunder i forsvaret - hvori de i henhold til derom udsendt  

 designeringsbevis skal møde ved forøgelse af forsvarets styrker i tilfælde af  

 krig eller under andre ekstraordinære forhold, kan ikke indgå kontrakt om  

 rådighedspligt.
Indtræder en officer af reserven, der har kontrakt om  

 rådighedspligt, i en stilling af nævnte art, ophører kontrakten samtidig med  

 ansættelsen.
 Er det i forvejen forudsat, at ovennævnte ansættelse eller tjeneste i  

 civile stillinger vil være af begrænset varighed, vil de pågældende dog kunne  

 opnå kontrakt om begrænset rådighedspligt med henblik på vedligeholdelse af  

 den militære uddannelse, idet bemyndigelse hertil gives af Forsvarskommandoen  

 efter en i det enkelte tilfælde foretagen vurdering.
Stk. 6.  Kontrakt om rådighedspligt kan bibeholdes under  

 ophold i udlandet, på Færøerne eller i Grønland af indtil sammenlagt 12  

 måneders varighed inden for rådighedspligtsperioden, når den antagne  

 skriftligt erklærer sig indforstået med, at indkaldelse til aftjening af  

 rådighedstjeneste kan finde sted med mindst 1 måneds varsel.
Er disse  

 forudsætninger ikke til stede, bringes kontrakten normalt til ophør fra  

 udrejsedatoen.
Såfremt forholdene taler for det, herunder at det skønnes  

 muligt for den pågældende at opfylde sine forpligtelser i henhold til § 2,  

 stk.1.b., samt at vedkommende kan give møde ved forøgelse af forsvarets  

 styrker i tilfælde af krig eller under andre ekstraordinære forhold, kan  

 varigheden af opholdet i udlandet m.v. overstige 12 måneder.
 § 4.  Aldersgrænsen for afsked på grund af alder af  

 officerer af reserven er 60 år.
 Stk. 2.  Officerer af reserven, der i henhold til  

 Kundgørelse for Forsvaret B.4-1988 er meddelt højere aldersgrænser, bevarer  

 disse indtil udløb.
 Stk. 3.  Afskedigelse i henhold til stk.1 og 2 finder  

 sted ved udgangen af den måned, hvor de pågældende opnår den fastsatte  

 aldersgrænse.
 Stk. 4.  Forsvarskommandoen fastsætter efter drøftelse  

 med Reserveofficersforeningen i Danmark lavere funktionsbestemte  

 aldersgrænser efter hvilket tidspunkt muligheden for kontraktfornyelse  

 ophører.
 § 5.  Ved antagelse til rådighedspligt anvendes den  

 som bilag til nærværende kundgørelse vedlagte kontraktformular.
 Særlige bestemmelser.
 § 6.  Officerer af reserven kan normalt kun forblive  

 beordret som chefer i indtil 2 år efter sidste designeringsrelevante  

 tjeneste.
Stk. 2.  Officerer af reserven, der er designeret til  

 chefstillinger ved enheder m.v., har pligt til at holde sig orienteret om  

 deres enheders personel- , materiel- og munderingsmæssige status.
De  

 pågældende har endvidere pligt til at sikre sig, at enhedens  

 mobiliseringsplaner m.v. til stadighed er ajourført.
 § 7.  For personel, der i forbindelse med uddannelsen  

 til officer af reserven gennemgår særlige uddannelser m.v., kan en gennemgang  

 heraf gøres betinget af særlige forpligtelser vedrørende tjenestens varighed,  

 kontrakt om rådighedspligt m.v. efter drøftelse med Reserveofficersforeningen  

 i Danmark.
 Stk. 2.  Kvindeligt personel, der gennemgår uddannelsen  

 til officer af reserven, skal erklære sig indforstået med at dele tjeneste-  

 og lønvilkår m.v. med det mandlige personel, som udtages til gennemgang af  

 den tilsvarende uddannelse, jf. for tiden Kundgørelse for Forsvaret B.5-32.  

 De pågældende afgiver en tjenestepligtserklæring i overensstemmelse hermed.  

 Under »Særlige aftaler« i den indgåede kontrakt om rådighedspligt  

 skal anføres:
»Efter kontraktperiodens udløb er den ansatte dog fortsat forpligtet  

 til at forrette tjeneste i det militære forsvar ved forøgelse af forsvarets  

 styrker i tilfælde af krig eller under andre ekstraordinære forhold«, samt:
 »Efter kontraktperiodens udløb er den ansatte i fredstid forpligtet  

 til at deltage i mønstringer og efteruddannelser«.
 Stk. 3.  Indkaldelse til rådighedstjeneste i direkte  

 fortsættelse af pligtig eller frivillig tjeneste kan kun finde sted med  

 Forsvarskommandoens bemyndigelse i det enkelte tilfælde.
 Rådighedsvederlag.
 § 8.  Til officerer af reserven, der har indgået  

 kontrakt om Almindelig rådighedspligt, jf. § 2, stk.1.a., ydes et ureguleret  

 rådighedsvederlag på 10.095,97 kr. årligt.
 Stk. 2.  Til officerer af reserven, der har tegnet  

 kontrakt om Begrænset rådighedspligt og som i den forbindelse har indgået  

 aftale om at udføre det med tjenestestillingen forbundne administrative og  

 planlæggende arbejde, jf. § 2, stk.1.b., ydes et ureguleret vederlag på  

 3.649,15 kr. årligt.
Stk. 3.  De i stk. 1 og 2 omhandlede vederlag udbetales  

 månedsvis bagud.
Vederlagene vil - bortset fra den i § 9 omhandlede  

 indkaldelse - normalt ikke kunne ydes under tjeneste som kontrakt- eller  

 tjenestemandsansat officer.
 Aflønning generelt.
 § 9.  Under indkommanderinger, der er en følge af  

 kontrakten om rådighedspligt, jf. § 2, ydes der - ud over det vederlag, der  

 eventuelt oppebæres i henhold til § 8 - løn efter de nedenfor i stk. 2 og 3  

 fastsatte retningslinier, idet overgangsbestemmelser for personel, der forud  

 for aftalens ikrafttræden har eller har haft ansættelse som officer af  

 reserven fremgår af bestemmelserne i kapitlerne 5 og 6.
 Personel, der førstegangsansættes som officer af reserven efter aftalens  

 ikrafttræden, følger endvidere bestemmelserne i kapitel 5.
 Stk. 2.  Inden for det militære lederniveau samt  

 chefsniveauet aflønnes officerer af reserven efter de for militære  

 tjenestemænd med officersgrunduddannelse fastsatte lønrammer, således:
 Det militære lederniveaus laveste funktionsniveau (M311):
- premierløjtnanter, reservelæger af 2.grad, reservedyrlæger af 2.grad og  

 reservetandlæger af 2.grad: lønramme 17 eller 18 Det militære lederniveaus højere funktionsniveau (M321):
- kaptajner/kaptajnløjtnanter, reservelæger af 1.grad, reservedyrlæger af  

 1.grad, reservetandlæger af 1.grad: lønramme 21/24 Det militære lederniveaus højere funktionsniveau (M322):
- majorer/orlogskaptajner, overlæger, overdyrlæger og overtandlæger:  

 lønramme 29 Det militære lederniveaus højeste funktionsniveau (M331):
- majorer/orlogskaptajner, overlæger, overdyrlæger og overtandlæger:  

 lønramme 31 evt. 34 Det militære chefsniveau:
- oberstløjtnanter/kommandørkaptajner: lønramme 35 - oberster/kommandører: lønramme 37.
 Stk. 3.  Indplacering i den enkelte lønramme på det  

 respektive niveau følger nedennævnte retningslinier:
 Officerspersonel, der er designeret til en funktion på laveste  

 funktionsniveau, og som foruden grunduddannelsen til officer af reserven har  

 erhvervet sig:
- en civil kompetancegivende teknisk uddannelse, - en styrmands- eller skibsføreruddannelse, - en pilotuddannelse, eller - en læge- , veterinær- eller tandlægeuddannelse, og som samtidig designeres til en funktion, hvis bestridelse forudsætter,  

 at stillingsindehaveren har erhvervet sig en af ovennævnte uddannelser,  

 henføres til aflønning i lønramme 18, og indplaceres på det løntrin, som den  

 pågældendes anciennitet, jf. 5), berettiger til.
 Forsvarskommandoen træffer i det enkelte tilfælde bestemmelse om oprykning  

 til aflønning efter lønramme 34.
 - Afskedigede/hjemsendte officerer indplaceres i den lønramme, der svarer  

 til det funktionsniveau, hvortil den pågældende designeres med den på  

 afskedigelsestidspunktet opnåede lønanciennitet.
 - Såfremt den pågældende var aflønnet højere end den til  

 designeringsfunktionsniveauet hørende lønramme(r) sker indplacering på  

 slutløn i designeringsfunktionsniveauet.
 Militærtillæg.
 § 10.  Ud over lønnen efter § 9 oppebærer officerer af  

 reserven militærtillæg efter de for militære tjenestemænd i tilsvarende  

 lønrammer og stillinger fastsatte regler, således:
 De aktuelle satser for militærtillæg optages i Kundgørelse for Forsvaret  

 A.
 Særligt tillæg.
§ 11.  Oberster/kommandører af reserven aflønnes efter  

 lønramme 37 uden særligt tillæg.
Oberstløjtnanter/kommandørkaptajner af  

 reserven aflønnes efter lønramme 35 med særligt tillæg på 17.100 kr.  

 (grundbeløb pr. 1.oktober 1984).
 Der kan på grundlag af en vurdering af den enkelte stilling dog efter  

 Forsvarsministeriets bestemmelse ydes et højere særligt tillæg.
 Betaling for midlertidig tjeneste i højere stilling.
§ 12.  Officerer af reserven, - der er henført til lønramme 17 og 18, og som midlertidigt designeres i  

 funktioner på højere eller højeste funktionsniveau, - der er henført til lønramme 21/24, og som midlertidigt designeres i  

 funktioner på højere funktionsnivau i lønramme 29 eller på højeste  

 funktionsniveau, samt - der er henført til lønramme 29, 31 eller 34, og som midlertidigt  

 designeres i stillinger på chefsniveau kan, under forudsætning af, at de  

 fuldt ud udfører de arbejdsopgaver, der er knyttet til stillingen, oppebære  

 betaling under midlertidig tjeneste i højere stilling i henhold til  

 bestemmelserne i Kundgørelse for Forsvaret B.5- 19.
 Løn og ydelser for personel i den ny  

 personel- og gradsstruktur.
§ 13.  Officerer af reserven - der er udnævnt i graden den 2.januar 1986 eller senere, og som samtidig - er omfattet af den nye personel- og gradsstruktur aflønnes med de til designeringsfunktionens funktionsniveau hørende løn og  

 militærtillæg m.v., som angivet i kapitel 4.
 Ovennævnte officerer af reserven, der ved aftalens ikrafttræden er  

 designeret til en stilling på et højere funktionsniveau end det, der svarer  

 til den pågældendes grad og uddannelse, indplaceres i den til graden hørende  

 lønramme, jf. § 9, men kan ydes betaling for midlertidig tjeneste i højere  

 stilling, jf. § 12.
 Stk. 2.  Såfremt den i henhold til stk.1 fastsatte løn  

 (inklusiv militærtillæg) er lavere end den løn (inklusiv procenttillæg), som  

 den enkelte oppebar i henhold til tidligere aftaler, kan der ydes den  

 pågældende et personligt, ikke-pensionsgivende tillæg svarende til forskellen  

 mellem nævnte lønninger (inklusiv tillæg). Det personlige,  

 ikke-pensionsgivende tillæg nedsættes med fremtidige stigninger i lønnen  

 efter de for tjenestemænd gældende regler.
 Ved fastsættelse af eventuel betaling under midlertidig tjeneste i højere  

 stilling, jf. § 12, fastsættes vederlaget under hensyn til størrelsen af  

 ovennævnte personlige ikke-pensionsgivende tillæg.
 Vagt- eller øvelsestillæg.
 § 14.  Når officerer af reserven, der aflønnes i  

 henhold til § 13, efter ordre eller ifølge godkendt tjenestefordeling,  

 deltager i vagter eller øvelser af mindst 24 timers varighed, ydes disse et  

 vagt- eller øvelsestillæg pr. påbegyndt kalenderdøgn efter de for militære  

 tjenestemænd gældende regler:
 Lønrammerne:
 17, 18, 21,24, 29, 31 og 34 483,88 kr.
 Stk. 2.  Den i stk.1 nævnte ydelse kan ikke oppebæres  

 samtidig med ydelse af søtillæg.
 Søtillæg og særligt søtillæg.
 § 15.  Under tjeneste som besætningsmedlem i flådens  

 skibe ydes officerer af reserven, der aflønnes i henhold til § 13, et  

 månedligt søtillæg, således:
 Lønrammerne:
 17, 18, 21, 24, 29, 31 og 34 4.166,11 kr.
 Søtillæg ydes for hvert påbegyndt kalenderdøgn, skibet er under sejlads,  

 herunder ophold uden for basehavnen, og i øvrigt i overensstemmelse med de  

 for militære tjenestemænd gældende regler.
 Stk. 2.  Det i stk.1 nævnte søtillæg kan, afhængig af  

 skibstype, forhøjes med 25% henholdsvis 33 1/3% efter de for militære  

 tjenestemænd gældende regler.
 Stk. 3.  Udover de i stk.1 og 2 nævnte tillæg ydes  

 besætningsmedlemmer i flådens skibe særligt søtillæg pr. kalenderdøgn,  

 således:
 Særligt søtillæg kan endvidere ydes til personel i lønramme 35 og 37.
 Stk. 4.  Søtillæg og særligt søtillæg ydes efter de for  

 militære tjenestemænd gældende regler, jf. i øvrigt Forsvarskommandoens  

 bestemmelser.
 Stk. 5.  Søtillæg og særligt søtillæg kan ikke oppebæres  

 samtidig med tillæg for døgntjeneste, natpenge samt lørdag- og  

 søndagsgodtgørelse m.v.
 Godtgørelse for nattjeneste.
 § 16.  Når officerer af reserven (i lønramme 17, 18,  

 21, 24, 29, 31 og 34), der aflønnes i henhold til § 13, bortset fra dem der  

 oppebærer søtillæg, efter ordre eller ifølge godkendt tjenestefordeling  

 udfører tjeneste i tiden kl. 17 - 06, ydes natpenge således:
For tjeneste i tiden kl. 17-06 13,11 kr. pr.time Natpenge beregnes pr. påbegyndt halve time med halvdelen af beløbet og i  

 øvrigt efter de for militære tjenestemænd gældende regler.
 Godtgørelse for tjeneste på lørdage, søn- og helligdage.
§ 17.  Når officerer af reserven (i lønramme 17, 18,  

 21, 24, 29, 31 og 34), der aflønnes i henhold til § 13, bortset fra dem der  

 oppebærer søtillæg, efter ordre eller ifølge en godkendt tjenestefordeling  

 udfører tjeneste på - lørdage efter kl. 14 samt - mandage og hverdage efter nytårsdag, Langfredag, 2.påskedag, Store  

 Bededag, Kristi Himmelfartsdag, 2.pinsedag og 2.juledag kl. 00-04 ydes en  

 særlig godtgørelse på 19,04 kr. pr.time.
For tjeneste på - søn- og helligdage kl. 00-24, - grundlovsdag efter kl. 12 samt - juleaftensdag efter kl. 14 ydes en særlig godtgørelse på 29,35 kr. pr.time.
 Stk. 2.  Godtgørelsen beregnes pr. påbegyndt halve time  

 med halvdelen af ovennævnte beløb og i øvrigt efter de for militære  

 tjenestemænd gældende regler.
 Flyvetillæg.
§ 18.  Til officerer af reserven (i lønramme 17, 18,  

 21, 24, 29, 31 og 34), der aflønnes i henhold til § 13, ydes der et  

 flyvetillæg på 102,97 kr. for hvert kalenderdøgn, i hvilket den ansatte - som  

 pilot eller besætningsmedlem - deltager i beordret flyvning med militære  

 luftfartøjer.
For kalenderdøgn, hvor den ansatte - som pilot eller  

 besætningsmedlem - deltager i beordret flyvning med luftfartøjer i  

 flyvevåbnets kampenheder eller med militære luftfartøjer i anledning af  

 eftersøgnings- og redningsaktioner samt flyvning med militære luftfartøjer  

 til og fra samt i de grønlandske og færøske områder, udgør flyvetillægget dog  

 206,18 kr. for hvert kalenderdøgn.
Tillægget ydes i øvrigt efter de for  

 militære tjenestemænd gældende regler.
 Stk. 2.  Flyvetillæg, jf. stk.1, kan ikke oppebæres  

 samtidig med pilottillæg.
 Øvrige tillæg.
 § 19.  Officerer af reserven (i lønramme 17, 18, 19,  

 21, 24, 29, 31 og 34), jf. § 13, er omfattet af følgende tillægsordninger  

 efter de for militære tjenestemænd i tilsvarende lønrammer og stillinger  

 fastsatte regler og satser:
- Minerydnings-/ammunitionstillægsordningen, - Dykkertillægsordningen.
 Officerer, der har tegnet rådighedskontrakt med henblik på at gøre  

 tjeneste som pilot inden for den særligt etablerede rådighedspilotordning er  

 desuden omfattet af:
 - Pilottillægsordningen.
 De gældende satser for samtlige tillægsordninger optages i Kundgørelse for  

 Forsvaret A.
Løn og ydelser for personel i den hidtidige  

 personel- og § 20.  Officerer af reserven - der er overført til eller udnævnt i graden den 1.januar 1986 eller  

 tidligere, samt - de der ikke er overført til den ny personel- og gradsstruktur, aflønnes uanset graden med løn og militærtillæg, jf. kapitel 4, i forhold  

 til det funktionsniveau som designeringsfunktionen kan henføres til.
 Ovennævnte officerer af reserven, der ved aftalens ikrafttræden er  

 designeret til en stilling på et højere funktionsniveau end det, der svarer  

 til den pågældendes grad, indplaceres i den til graden hørende lønramme, jf.  

 § 9.
 Stk. 2.  Såfremt den i henhold til stk.1. fastsatte løn  

 (inklusiv militærtillæg) er lavere end den løn (inklusiv procenttillæg), som  

 den enkelte oppebar i henhold til tidligere aftaler, kan der ydes den  

 pågældende et personligt, ikke-pensionsgivende tillæg svarende til forskellen  

 mellem nævnte lønninger (inklusiv tillæg). Det personlige,  

 ikke-pensionsgivende tillæg nedsættes med fremtidige stigninger i lønnen  

 efter de for tjenestemænd gældende regler.
 Ved fastsættelse af eventuel betaling under midlertidig tjeneste i højere  

 stilling, jf. § 12, fastsættes vederlaget under hensyn til størrelsen af  

 ovennævnte personlige, ikke-pensionsgivende tillæg.
 Indkommanderingstillæg.
§ 21.  Ud over lønnen, jf. § 20, ydes der de i dette  

 kapitel nævnte officerer (i lønramme 17, 18, 21, 24, 29, 31 og 34) et fast  

 månedligt indkommanderingstillæg på 460,- kr. som kompensation for tjeneste  

 om natten, på lørdage, søn- og helligdage, døgntjeneste, sejlende tjeneste  

 m.v.
Nævnte tillæg udbetales sammen med lønnen pr. indkommanderingsdag, jf. §  

 22.
 Stk. 2.  Der vil ikke ud over det i stk.1 nævnte tillæg  

 kunne udbetales variable ydelser eller tjenestebestemte tillæg.
 Fælles lønbestemmelser.
§ 22.  Ved indkommandering og hjemsendelse i løbet af  

 måneden vil løn og faste tillæg for vedkommende måned være at beregne med  

 7,4/1924 årsløn for hver dag, den faktiske indkommandering varer.
I  

 forbindelse med hjemsendelse ydes, såfremt den enkelte fremsætter anmodning  

 herom, en aconto lønudbetaling med henblik på endelig regulering i  

 forbindelse med den følgende ordinære lønudbetaling.
Stk. 2.  De i kapitlerne 4, 5 og 6 omhandlede lønninger  

 m.v. kan ikke oppebæres sammen med pension fra staten.
Eventuel pension vil  

 være at fradrage i den udbetalte løn.
Der foretages fradrag med samme  

 brøkdel, hvormed der ydes løn (7,4/1924 af årlig pension pr.  

 indkommanderingsdag).
 § 23.  Lønvilkår m.v. for officerer af reserven med  

 begrænset daglig tjenestetid (deltidstjeneste) fastsættes af  

 Forsvarsministeriet efter forhandling med Reserveofficersforeningen i  

 Danmark.
§ 24.  Officerer af reserven oppebærer løn under  

 sygdom, for så vidt angår en sygeperiode, der måtte falde indenfor den i det  

 enkelte tilfælde fastsatte rådighedstjenesteperiode, og forudsat den  

 pågældende er mødt til tjeneste i den aftalte rådighedstjenesteperiode.
Sådan  

 sygdom kan af den personelforvaltende myndighed kræves dokumenteret efter  

 reglerne i Kundgørelse for Forsvaret B.9-1 om tjenestemænd m.fl's forhold i  

 forbindelse med sygdom.
 Såfremt officerer af reserven er forhindret i at møde til tjeneste i en  

 aftalt og beordret rådighedstjenesteperiode som følge af sygdom, og det ikke  

 er muligt at flytte tjenesteperioden (aktiviteten), vil der efter ansøgning i  

 det enkelte tilfælde kunne ydes løn i rådighedsperioden, forudsat der  

 foreligger en af den pågældende underskrevet sygeerklæring.
 § 25.  For officerer af reserven er der i  

 overensstemmelse med bestemmelserne i Kundgørelse for Forsvaret B.2-8 ikke  

 fastsat en højeste arbejdstid, og der vil ikke ud over de i kapitlerne 4, 5  

 og 6 nævnte tillæg kunne ydes godtgørelse for merarbejde, overarbejde,  

 mistede fridage, forskudt tjeneste, døgntjeneste m.v.
 § 26.  Der ydes tilskud til mundering eller fri  

 mundering i henhold til Kundgørelse for Forsvaret B.6-5.
 Godtgørelse af merudgifter.
§ 27.  Under indkaldelsen kan det sted, hvor den faste  

 bopæl er beliggende, anses som fast tjenestested i henseende til beregning af  

 befordringsgodtgørelse, time- og dagpenge m.v. eller merudgiftsgodtgørelse.  

 Det er herved en forudsætning, at bopælen er beliggende i en sådan afstand  

 fra det militære tjenestested, at betingelserne for udbetaling af time- og  

 dagpenge m.v. eller merudgiftsgodtgørelse er opfyldt.
Ved indkaldelse vil  

 bestemmelsen i Kundgørelse for Forsvaret B.5-13, være at iagttage.
 Stk. 2.  Ved indkaldelse ydes kilometergodtgørelse med  

 laveste sats efter de herfor fastsatte bestemmelser eller godtgørelse for  

 dokumenterede udgifter til offentlige befordringsmidler, idet der henvises  

 til bestemmelserne i Kundgørelse for Forsvaret B.5-13.
 Stk. 3.  De i stk.1 omhandlede godtgørelser ydes efter  

 de for militære tjenestemænd i tilsvarende lønramme og stillinger fastsatte  

 regler.
 Ikrafttrædelses- og overgangsbestemmelser.
 § 28.  Bestemmelserne træder i kraft den 1.april 1991.
 § 29.  Kundgørelse for Forsvaret B.4-1988 ophæves.
 P.M.V.
 E.B.
