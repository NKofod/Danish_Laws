Betænkning afgivet af Beskæftigelsesudvalget den 20. maj 2015 Betænkning over Forslag til lov om ændring af lov om Arbejdsmarkedets Tillægspension, lov om Lønmodtagernes Dyrtidsfond, lov om arbejdsløshedsforsikring og forskellige andre love (Ændring af investeringsregler som følge af Solvens II, undtagelse af investeringsdel fra lov om offentlighed i forvaltningen, fritagelse for betaling af finansieringsbidrag m.v.) [af beskæftigelsesministeren (Henrik Dam Kristensen)]:
1. Ændringsforslag Beskæftigelsesministeren har stillet 2 ændringsforslag og Enhedslistens medlemmer af udvalget har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 8. april 2015 og var til 1. behandling den 14. april 2015. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 24. februar 2015 dette udkast til udvalget, jf.
BEU alm. del  bilag 98. Den 10. april 2015 sendte beskæftigelsesministeren de indkomne høringssvar, et høringsnotat og en ligestillingsvurdering til udvalget.
Spørgsmål Udvalget har stillet 9 spørgsmål til beskæftigelsesministeren til skriftlig besvarelse, som denne har besvaret.
 2 af udvalgets spørgsmål til beskæftigelsesministeren og ministerens svar herpå er optrykt som bilag 2 og 3 til betænkningen.
3. Indstillinger og politiske bemærkninger Et flertal i udvalget (udvalget med undtagelse af SF og EL) indstiller lovforslaget til vedtagelse med de af beskæftigelsesministeren stillede ændringsforslag.
 Et mindretal i udvalget (SF og EL) indstiller lovforslaget til vedtagelse med de stillede ændringsforslag.
For Dansk Folkepartis og Det Konservative Folkepartis medlemmer af udvalget er det væsentligt, at bestyrelsen for Lønmodtagernes Dyrtidsfond sammensættes af de personer, som er demokratisk valgt af de faglige organisationer på baggrund af deres kvalifikationer.
Derfor er det afgørende for DF og KF, at den demokratiske proces og fagligheden har forrang for kønslig ligestilling.
Af lovforslaget har det ikke stået klart, hvilken prioritering der blev lagt op til.
Med ministerens svar på spørgsmål 9 (som er optrykt som bilag 2) står det nu klart, at der med ændringen af § 4 sker en lempelse af kravet til kønslig ligestilling for at tage hensyn netop til, at bestyrelsen sammensættes af demokratisk valgte repræsentanter for de faglige organisationer, hvilket kan betyde forskydninger i balancen mellem mænd og kvinder.
På den baggrund kan DF og KF støtte denne del af lovforslaget såvel som resten af lovforslaget.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
4 Ændringsforslag med bemærkninger Ændringsforslag Til titlen Af et mindretal (EL):
 1) I undertitlen udgår »undtagelse af investeringsdel fra lov om offentlighed i forvaltningen,«.
[Konsekvensændring] Til § 1 2) Nr. 15 udgår.
[Begrænsning af aktindsigt udgår] Til § 2 Af beskæftigelsesministeren, tiltrådt af udvalget:
 3) Før nr. 1 indsættes som nyt nummer:
»01. I § 2, stk. 1, ændres »§ 6 g« til: »§ 6 d, stk. 2-4«.« [Teknisk ændring] 4) I nr. 12 indsættes efter »indsættes«: »i kapitel 5 a«.
[Teknisk ændring] Af et mindretal (EL):
 5) Nr. 12 udgår.
[Begrænsning af aktindsigt udgår] Bemærkninger Til nr. 1 Enhedslisten er imod at begrænse adgangen til aktindsigt og ønsker derfor denne del ud af lovforslaget. Ændringsforslaget er en konsekvens af ændringsforslag nr. 2 og 5.
Til nr. 2 Det fremsatte lovforslag indeholder forslag om, at det i § 31 i lov om Arbejdsmarkedets Tillægspension bestemmes, at lov om offentlighed i forvaltningen ikke finder anvendelse for investeringsvirksomhed, som udøves af Arbejdsmarkedets Tillægspension.
Det foreslås, at denne bestemmelse udgår af lovforslaget, således at lov om offentlighed i forvaltningen, herunder reglerne om aktindsigt, fortsat finder anvendelse for investeringsvirksomhed, som udøves af Arbejdsmarkedets Tillægspension.
Til nr. 3 Det er foreslået i det fremsatte lovforslag, at § 6 g i lov om Lønmodtagernes Dyrtidsfond om tilskrivning af resultat til lønmodtageres konti ophæves.
Samtidig foreslås der indført nye regler herom i § 6 d, stk. 2-4. Som følge heraf foreslås, at der i § 2, stk. 1, i lov om Lønmodtagernes Dyrtidsfond henvises til § 6 d, stk. 2-4 i stedet for til § 6 g.
Til nr. 4 Det foreslås, at det anføres, at den foreslåede bestemmelse indsættes i kapitel 5 a.
Til nr. 5 Det fremsatte lovforslag indeholder forslag om, at det i § 10 m i lov om Lønmodtagernes Dyrtidsfond bestemmes, at lov om offentlighed i forvaltningen ikke finder anvendelse for investeringsvirksomhed, som udøves af Lønmodtagernes Dyrtidsfond.
Det foreslås, at denne bestemmelse udgår af lovforslaget, således at lov om offentlighed i forvaltningen, herunder reglerne om aktindsigt, fortsat finder anvendelse for investeringsvirksomhed, som udøves af Lønmodtagernes Dyrtidsfond.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Bjarne Laustsen (S) Jens Joel (S) Jan Johansen (S) Jacob Lund (S) Lennart Damsbo-Andersen (S) Pernille Rosenkrantz-Theil (S) fmd.
Nadeem Farooq (RV) Andreas Steenberg (RV) Eigil Andersen (SF) Özlem Sara Cekic (SF) Trine Mach (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jakob Engel-Schmidt (V) Peter Juel Jensen (V) Peter Christensen (V) Jens Ejner Christensen (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Charlotte Dyremose (KF) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 184 Oversigt over spørgsmål og svar vedrørende L 184 Bilag 2 Spørgsmål 9 og beskæftigelsesministerens svar herpå Spørgsmål og foreløbigt svar er optrykt efter ønske fra Dansk Folkeparti og Det Konservative Folkeparti Spørgsmål 9:
»Ministeren anmodes om teknisk bistand til udarbejdelse af et ændringsforslag, som sikrer, at ligestillingslovens regler fortsat vil finde anvendelse på udpegningen af LDs bestyrelse.
Med ændringsforslaget ønskes det sikret, at der ikke med lovforslaget sker en skærpelse af kravet til kønsmæssig balance på bekostning af fagligheden og den demokratiske proces, som leder op til udpegningen af bestyrelsens medlemmer.« Foreløbigt svar:
 Det foreslås i L 184 blandt andet, at der i § 4 i lov om Lønmodtagernes Dyrtidsfond indsættes regler om, at bestyrelsen i Lønmodtagernes Dyrtidsfond så vidt muligt bør have »en afbalanceret sammensætning af mænd og kvinder«.
 Med lovforslaget sidestilles reguleringen af den kønsmæssige sammensætning i Lønmodtagernes Dyrtidsfonds bestyrelse med de regler, der gælder for Arbejdsmarkedets Tillægspension.
Udpegning af medlemmer til Lønmodtagernes Dyrtidsfonds bestyrelse sker i dag inden for rammerne af ligestillingslovens regler.
Efter ligestillingsloven bør bestyrelser m.v. inden for den statslige forvaltning have en »ligelig sammensætning af kvinder og mænd«.
En ligelig kønsfordeling vil efter praksis sige en 40/60 fordeling.
Det foreslås med lovforslaget, at bestyrelsen så vidt muligt bør have en afbalanceret kønsfordeling, hvilket i praksis vil sige en kønsfordeling på 33/66. På den måde vil der blive større mulighed for at tage hensyn til, at bestyrelsen består af demokratisk valgte repræsentanter fra de faglige organisationer, hvilket kan betyde forskydninger i balancen mellem mænd og kvinder.
Der er således ikke tale om, at der med forslaget lægges op til en skærpelse af kravet til kønsmæssig balance i Lønmodtagernes Dyrtidsfonds bestyrelse i forhold til, hvad der gælder i dag.
 Endeligt svar:
 Jeg kan henvise til det allerede oversendte foreløbige svar, der har vist sig fyldestgørende, og jeg har ikke yderligere bemærkninger i forhold hertil.
Bilag 3 Spørgsmål 5 og beskæftigelsesministerens svar herpå Spørgsmål og svar er optrykt efter ønske fra Dansk Folkeparti og Det Konservative Folkeparti Spørgsmål 5:
»Kan ministeren bekræfte, at det af ligestillingsloven fremgår, at offentlige udvalg, kommissioner og lign. bør have en ligelig sammensætning af kvinder og mænd (og ikke at de »skal«, som det er beskrevet på s. 13 i bemærkningerne til forslaget? « Endeligt svar:
 Jeg kan bekræfte, at det fremgår af ligestillingslovens § 11, stk. 1, at bestyrelser og andre kollektive ledelsesorganer i institutioner og virksomheder inden for den statslige forvaltning bør have en ligelig sammensætning af kvinder og mænd.
 Der er derfor tale om en beklagelig fejl, når det i bemærkningerne til L 184 om de gældende regler i ligestillingsloven er anført, at der »skal« være lige mange mænd og kvinder i bestyrelsen.
