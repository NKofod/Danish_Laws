Nr LSF 151 Forslag til Lov om ændring af lov om social pension (Ændring af  

 rådighedsbeløbet til personligt tillæg m.v.) Fremsat af socialministeren (Aase Olesen) den 15. december 1988 Vedtaget ved tredjebehandling den 10. marts 1989 Lov nr. 155 af 15/03/1989 § 1 I lov om social pension, jf. lovbekendtgørelse nr. 624 af 28. september  

 1987, som ændret ved lov nr. 868 af 23. december 1987, lov nr. 869 af 23.  

 december 1987, § 1 i lov nr. 128 af 12. marts 1988 og § 1 i lov nr. 353 af 1.  

 juli 1988, foretages følgende ændringer:
 1. I § 38 indsættes efter »pension«: »herunder om  

 størrelsen af personligt tillæg«.
2. I § 49, stk. 3, ændres »2.450 kr.« til: »2.276  

 kr.«, »2.036 kr.« til: »1.891 kr.« og »modtog  

 fuldt pensionstillæg fra kommunen.« til: »kunne modtage et fuldt  

 personligt tillæg, jf. § 29, stk. 3.« § 2 Loven træder i kraft den 1. april 1989. § 1, nr. 2, har dog virkning fra  

 den 1. januar 1989.
Oprindeligt fremsat forslag § 1 I lov om social pension, jf. lovbekendtgørelse nr. 624 af 28. september  

 1987, som ændret ved lov nr. 868 af 23. december 1987, lov nr. 869 af 23.  

 december 1987, § 1 i lov nr. 128 af 12. marts 1988 og § 1 i lov nr. 353 af 1.  

 juli 1988, foretages følgende ændringer:
 1. I § 38 indsættes efter »pension«: »herunder om  

 størrelsen af personligt tillæg«.
 2. I § 49, stk. 3, ændres »2.450 kr.« til: »2.276  

 kr.«, »2.036 kr.« til: »1.891 kr.« og »modtog  

 fuldt pensionstillæg fra kommunen.« til: »kunne modtage et fuldt  

 personligt tillæg, jf. § 29, stk. 3.«.
§ 2 Loven træder i kraft den 1. april 1989. § 1, nr. 2, har dog virkning fra  

 den 1. januar 1989.
Bemærkninger til lovforslaget Almindelige bemærkninger Lov nr. 217 af 16. maj 1984 om social pension (Folketingstidende 1983-84,  

 2. samling, sp. 133, 612, 5357, 5776; tillæg A, sp. 663; tillæg B, sp. 331;  

 tillæg C, sp. 231), er senest bekendtgjort ved lovbekendtgørelse nr. 624 af  

 28. september 1987.
 Det foreslås, at beregningen af rådighedsbeløbet for de enkelte kommuner  

 ændres fra at være efter antallet af pensionister med fuldt  

 pensionstillæg til efter antallet af pensionister, der kunne få fuldt  

 personligt tillæg.
 Rådighedsbeløbet, der angiver det højeste beløb for refusion af udgifter  

 til personligt tillæg efter lovens § 17, stk. 1 og 3, har hidtil været  

 beregnet efter et i loven nævnt beløb ganget med antallet af pensionister,  

 der modtog fuldt pensionstillæg.
 Efter Folketingets vedtagelse af den såkaldte samspilsløsning, jf. lov nr.  

 390 af 10. juni 1987, vil aftrapningen af ydelserne grundbeløb,  

 pensionstillæg og personligt tillæg blive omlagt, således at ydelserne  

 fremtidigt vil blive aftrappet i forlængelse af hinanden.
 Efter samspilsløsningen skulle forbedringerne gennemføres trinvis i  

 perioden 1988-1995. Blandt andet skulle beregningen af pensionstillæg ændres  

 med virkning fra 1991 - og løbende indtil 1995.
 Samspilsløsningen blev yderligere forbedret og fremrykket ved ændringen af  

 pensionsloven af 12. marts 1988 (satsforhøjelser m.v.). Udover at nogle af  

 fradragsbeløbene hermed blev yderligere forhøjet, blev den del af  

 samspilsløsningen, der vedrører pensionstillægget, fremrykket, således at den  

 nu gradvis får virkning i perioden 1989-1993.
Indtægtsgrænsen/fradragsbeløbet for fuldt pensionstillæg er for øjeblikket  

 på 10.200 kr. for enlige og 14.900 kr. årlig for gifte pensionister.
Efter  

 fremrykningen af samspilsløsningen vil fradragsbeløbene fra 1. januar 1989  

 blive forhøjet til 15.000 kr. for enlige og 30.000 kr. årlig for gifte  

 pensionister.
Hvert år frem til 1993 vil fradragsbeløbene yderligere blive  

 forhøjet med henholdsvis 7.000 kr. og 14.000 kr. for enlige/gifte, således at  

 fradragsbeløbene for pensionstillæg den 1. januar 1993 vil udgøre 43.000 kr.  

 for enlige og 86.000 kr. for gifte pensionister.
 Fremrykningen af samspilsløsningen medfører således, at antallet af  

 pensionister med fuldt pensionstillæg vil stige fra den 1. januar 1989 - og  

 hvert år frem til 1. januar 1993.
 Rådighedsbeløbet til personligt tillæg vil alene på grund af  

 beregningsmetoden, antal pensionister med fuldt pensionstillæg, stige  

 tilsvarende - uafhængigt af, at antallet af pensionister, der kunne få  

 personligt tillæg, vil være stort set uforandret.
Samspilsløsningen har medført, at det er blevet muligt at afgrænse kredsen  

 af pensionister, der har mulighed for at modtage personligt tillæg, da  

 tildelte personlige tillæg skal beregnes efter den enkelte pensionists  

 personlige tillægsprocent.
Om beregningen af tillægsprocenten henvises til  

 bemærkningerne til forslagets § 1, nr. 1.
Som nævnt ovenfor medfører samspilsløsningen blandt andet, at  

 pensionstillæg først påbegyndes aftrappet, efter at det personlige tillæg er  

 aftrappet fuldt ud.
Samspilsløsningen medfører således, at gruppen af  

 pensionister med henholdsvis fuldt personligt tillæg og fuldt pensionstillæg  

 kan adskilles.
 Da rådighedsbeløb til personligt tillæg iøvrigt bør fastsættes efter  

 størrelsen af den gruppe pensionister, der er omfattet af disse regler,  

 foreslås det, at de enkelte kommuners rådighedsbeløb til personligt tillæg i  

 fremtiden gøres afhængigt af antallet af pensionister, der kan modtage fuldt  

 personligt tillæg.
 Rådighedsbeløbet fastsættes herefter efter den enkelte kommunes antal af  

 pensionister, der efter beregningsreglerne kunne modtage et fuldt personligt  

 tillæg, d.v.s. at de pågældende pensionister har en personlig tillægsprocent  

 på 100.
 Samtidig foreslås, at det i pensionsloven præciseres, at der efter  

 bemyndigelsesbestemmelsen i § 38, hvorefter chefen for Sikringssstyrelsen kan  

 fastsætte regler om udbetaling af pension, også kan fastsættes regler om  

 størrelsen af personligt tillæg.
Det er hensigten nu at anvende bemyndigelsen til at fastsætte regler om  

 beløbets størrelse, en bagatelgrænse, ved beregning af tillægget til  

 medicinudgifter for at reducere de administrative ulemper, der er forbundet  

 med at skulle opkræve en lille egenbetaling fra pensionisten og med at skulle  

 udbetale meget små beløb som personligt tillæg.
For pensionisterne opnås  

 hermed, at der ikke skal betales bagatelagtige beløb for medicin, når der  

 udbetales personligt tillæg til udgifter af denne art.
Administrative og økonomiske konsekvenser Forslaget om, at chefen for Sikringsstyrelsen kan fastsætte regler om  

 udbetaling af personligt tillæg m.v., vil medføre, at der fastsættes regler,  

 hvorved kommunerne og apotekerne vil få begrænset antallet af  

 udbetalinger/opkrævninger med bagatelagtige beløb ved udbetaling af hjælp til  

 medicinudgifter.
Med gennemførelsen af samspilsløsningen stiger antallet af pensionister  

 med fuldt pensionstillæg.
I januar 1988 var der 440.500 pensionister med  

 fuldt pensionstillæg.
Dette antal stiger fra 1989 frem til 1993, da  

 fradragsbeløbene ved beregning af pensionstillæg forhøjes hvert år frem til  

 og med 1993. Det skønnes, at der i 1989 vil være ca. 525.000 pensionister med  

 fuldt pensionstillæg stigende til knap 700.000 i 1993.
Med den gældende lov ville det samlede rådighedsbeløb som følge af  

 samspilsløsningen stige med ca. 120 mill. kr. i 1989, 240 mill. kr. i 1990,  

 320 mill. kr. i 1991, 400 mill. kr. i 1992 og ca. 460 mill. kr. i 1993. Disse tal angiver den maksimale udgift for det  

 offentlige, da den faktiske udgift afhænger af kommunernes  

 udnyttelsesprocent.
Efter forslaget ændres beregningsfaktoren ved beregning af det samlede  

 rådighedsbeløb til antallet af pensionister med en personlig tillægsprocent  

 på 100. Antallet af pensionister med personlig tillægsprocent på 100 skønnes  

 til ca. 507.000 i 1989. Antallet af pensionister med fuldt pensionstillæg i  

 1989 uden samspilsløsningens gennemførelse, men inklusiv virkningen af det  

 nye indkomstgrundlag, ville have været ca. 471.000. For at undgå en stigning  

 i det samlede rådighedsbeløb skal rådighedsbeløbet med den nye  

 beregningsfaktor formindskes forholdsmæssigt.
Det ny rådighedsbeløb bliver  

 2.276 kr. i hovedstadsområdet og 1.891 kr. i det øvrige land.
 Antallet af pensionister med personlig tillægsprocent på 100 forventes at  

 være nogenlunde konstant i perioden frem til 1993 og det samlede  

 rådighedsbeløb vil være godt 1.100 mill. kr. (pristal 100) i hele perioden.
 Forslaget om den administrative bemyndigelse til fastsættelse af en  

 bagatelgrænse for udbetaling af personligt tillæg til medicin skønnes at være  

 økonomisk neutralt, da fordelingen af personlige tillægsprocenter i  

 intervallet 99 pct. - 1 pct. er meget jævn.
Bemærkninger til lovforslagets enkelte bestemmelser Til § 1 Til nr. 1 Socialministeriet er bl.a. af Danmarks Apotekerforening blevet gjort  

 opmærksom på, at samspilsløsningens nye regler om beregning af personligt  

 tillæg, der trådte i kraft den 1. januar 1988, har medført uforholdsmæssige  

 ulemper ved opkrævningen af små beløb, der enten skal betales af pensionisten  

 eller skal dækkes af kommunens socialforvaltning som personligt tillæg.
De nye regler om personligt tillæg medfører, at den tildelte hjælp til  

 dækning af medicinudgifter skal beregnes efter pensionistens personlige  

 tillægsprocent.
Tillægsprocenten fastsættes på grundlag af størrelsen af  

 indtægterne ved siden af pensionen.
 Er ekstraindtægterne på eller mindre end 10.600 kr. og 16.000 kr. årlig  

 for henholdsvis enlige og gifte pensionister er tillægsprocenten 100. D.v.s.  

 at pensionisten kan få den fulde ydelse, der kan udbetales som personligt  

 tillæg.
 I intervallet 10.600 - 40.600 kr. og 16.000 - 61.000 kr. for enlige/gifte  

 pensionister nedsættes tillægsprocenten forholdsmæssigt, jf. lovens § 31,  

 stk. 3.
 Pensionister med ekstraindtægter på over 40.600 kr./61.000 kr. årlig har  

 en personlig tillægsprocent på 0.
Den del, egenandelen, som pensionisten selv skal betale for f.eks. medicin  

 varierer efter størrelsen af såvel den personlige tillægsprocent som  

 medicinudgiften.
Pensionistens egenandel kan i visse tilfælde derfor blive  

 meget lav.
 Tilsvarende kan det forekomme, at hjælpen til medicin, det personlige  

 tillæg, bliver af meget begrænset størrelse.
Det er derfor hensigten nu at anvende forslagets bemyndigelsesbestemmelse  

 til administrativt at fastsætte bagatelgrænser for det beløb, der kan ydes  

 som personligt tillæg til medicinudgifter.
Den samme grænse vil blive  

 anvendt, hvis pensionistens egenandel svarer til bagatelgrænsen, således at  

 også den bagatelagtige egenandel i givet fald ydes som personligt tillæg til  

 pensionisten.
 For hjælp til medicinudgifter påtænkes fastsat en grænse, der for tiden  

 kan udgøre ca. 3 kr. pr. præparat ("lægeordineret lægemiddel").
Forslaget vedrører alene størrelsen af det beløb, der kan udbetales, efter  

 at det tildelte personlige tillæg er beregnet.
Med forslaget ændres der  

 således ikke iøvrigt ved det sociale udvalgs kompetence til at fastsætte  

 størrelsen af beløbet for fuldt personligt tillæg.
Til nr. 2 Rådighedsbeløbet til dækning af udgifter til personligt tillæg efter  

 lovens § 17, stk. 1 og 3, fastsættes efter de gældende regler for hver enkel  

 kommune med et bestemt beløb gange antallet af pensionister, som modtager  

 fuldt pensionstillæg.
 Indtægtsgrænsen for fuldt pensionstillæg er i 1988 på 10.200 kr. for  

 enlige og 14.900 kr. årlig for gifte pensionister, jf. lovens § 29, stk. 2.
 Efter forslaget skal rådighedsbeløbet beregnes efter antallet af  

 pensionister, der har en personlig tillægsprocent på 100. En tillægsprocent  

 af denne størrelse fastsættes for pensionister med ekstraindtægter på eller  

 mindre end 10.600 kr. og 16.000 kr. årlig for henholdsvis enlige og gifte  

 (1988), jf. lovens § 29, stk. 3.
 For 1988 er fradragsbeløbene for pensionstillæg og personligt tillæg  

 således stort set sammenfaldende, men fra og med 1. januar 1989 vil  

 fradragsbeløbene i overensstemmelse med samspilsløsningen udvikle sig  

 forskelligt.
 Der henvises iøvrigt til forslagets almindelige bemærkninger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 38 indsættes efter »pension«: », herunder om  

 størrelsen af personligt tillæg«.
 § 38. Chefen for Sikringsstyrelsen kan fastsætte nærmere regler om  

 udbetaling af pension.
 2. I § 49, stk. 3, ændres »2.450 kr.« til: »2.276  

 kr.«, »2.036 kr.« til: »1.891 kr.« og »modtog  

 fuldt pensionstillæg fra kommunen.« til: »kunne modtage et fuldt  

 personligt tillæg, jf. § 29, stk. 3.«.
§ 49. - - - Stk. 3. Til personlige tillæg efter § 17, stk. 1 og 3, kan det sociale  

 udvalg anvende et rådighedsbeløb på 2.450 kr. årlig i hovedstadsområdet og  

 2.036 kr. årlig i det øvrige land ganget med antallet af personer, som den 1.  

 januar i samme regnskabsår modtog fuldt pensionstillæg fra kommunen.
