D.1 Toldkontrol og toldbehandling af trafikmidler og personer D.1.1 Skibe D.1.2 Fly D.1.3 Tog D.1.4 Lastbiler og andre befordringsmidler D.1.5 Personer D.1.6 Ekspeditionstider Formål I toldloven er det fastsat, at der skal betales told af varer som indføres  

 til det danske toldområde, og som efter EU's bestemmelser ikke er i fri  

 omsætning i EU's medlemslande.
Toldbeløbet fastsættes efter EU's fælles  

 toldtarif, medmindre andet er fastsat i bestemmelser, der er vedtaget af EU  

 eller i øvrigt følger af Danmarks forpligtigelser som medlem af EU.
 I toldlovens § 10 er det fastsat, at Told-Skat opkræver eller  

 tilbagebetaler told- og afgifter i forbindelse med ind- og udførsel af varer,  

 som ikke i forvejen er i fri omsætning i EU's toldområde, samt fører kontrol  

 i forbindelse hermed.
Ved betaling af told bringes varer til fri omsætning i EU.
Ved betaling af  

 moms overgår varerne til frit forbrug i Danmark og det øvrige EU-område.
I  

 forbindelse hermed skal yderligere iagttages særlige indførselsbestemmelser,  

 for eksempel veterinærkontrol.
Som hovedregel skal indførte varer altid angives til fri omsætning og frit  

 forbrug samtidig.
Det betyder i praksis, at varerne først er til fri  

 disposition for importøren, når eventuelle indførselsbestemmelser er  

 iagttaget og told, og afgifter er betalt.
 For at sikre betaling af told og afgifter af indførte varer varetager  

 Told-Skat, tilsyn og kontrollen med trafikken over grænserne til det danske  

 toldområde.
 Formålet med toldkontrol og toldbehandling af trafikmidler og personer er  

 at føre kontrol med:
- losning og lastning af varer, - ilandsætning og ombordtagning af passagerer og disses rejsegods, - ilandsætning af besætningsmedlemmer og disses personlige effekter.
 For at kunne udføre denne kontrol er der i toldlovens §§ 16 til 20 nærmere  

 fastsat regler, som regulerer trafikken til og fra det danske toldområde.
Det legale grundlag Grundlaget findes i §§ 3-26 i toldloven, §1-17 i  

 toldbehandlingsbekendtgørelsen, § 1 i momsloven, samt EU's Toldkodeks samt  

 Rådetsforordning nr. 3925/91.
 Grundlaget findes endvidere i sådanne internationale aftaler som er  

 indgået af Danmark.
 Sådanne aftaler er blandt andet de tre FN-konventioner vedrørende  

 narkotiske stoffer, FN-konventionen vedrørende handel med udryddelsestruede  

 arter, også kaldet Washingtonkonventionen, østers landenes  

 Helsingforskonvention vedrørende søtransport af spiritus, samt aftaler  

 hørende under de internationale organisationer vedrørende skibs- og luftfart,  

 IMO- og ICAO-konventionerne.
Sammen med kontrollen af vareførslen, personer og trafikmidler varetager  

 Told-Skat samtidig en lang række opgaver for andre myndigheder vedrørende  

 særlige indførselsbestemmelser, som er fastsat ved lovgivning udenfor Told  

 Skat's område.
Disse opgaver omfatter blandt andet kontrol med  

 veterinærbestemmelser, sundhedsbestemmelser, våbenlovgivning og særlige  

 bestemmelser vedrørende import- eller eksportrestriktioner.
Generelle regler I toldbehandlingsbekendtgørelsen har skatteministeren fastsat de nærmere  

 regler for kontrollen med og toldbehandlingen af befordringsmidler og  

 personer.
I bekendtgørelsen er ligeledes fastsat bestemmelser om hvor, på  

 hvilken måde og under hvilke vilkår, kontrollen skal finde sted.
 I toldloven er det fastsat, at fly, skibe og andre befordringsmidler, som  

 ankommer fra eller afgår til steder uden for EU's toldområde eller som i  

 øvrigt transporterer uberigtigede varer, er undergivet Told-Skat's tilsyn og  

 kontrol.
I den forbindelse har Told-Skat ret til overalt i skibe, fly og andre  

 befordringsmidler at foretage de undersøgelser, der er nødvendige for at  

 udføre kontrollen.
Det er ligeledes fastsat, at befordringsmidlets fører har  

 pligt til at give og dokumentere de nødvendige oplysninger for, at kontrollen  

 kan udføres.
Det gælder oplysninger om befordringsmiddel, besætning,  

 passagerer og ladning, samt pligt til at påvise og åbne eller afdække alle  

 adgange til lasten, rum og gemmer.
Fra skibe må der kun losses eller lastes varer i havne, der er godkendt af  

 Told-Skat.
Dette gælder ligeledes landsætning og ombordtagning af passagerer.  

 Told-Skat bestemmer i øvrigt, hvor landsætning af passagerer kan finde sted.
 For at den fornødne kontrol kan udføres, kan Told-Skat kræve, at der uden  

 udgift for myndighederne i fornødent omfang foretages afspærringer, som ikke  

 må passeres uden tilladelse, samt at der stilles egnede indretninger til  

 rådighed for fysisk undersøgelse af varer, der losses eller skal lastes, samt  

 fornødent udstyrede lokaler for eftersyn af passagerer.
Ankommer eller afgår et befordringsmiddel fra eller til steder udenfor  

 EU's toldområde, skal enten føreren heraf, eller en særlig bemyndiget person,  

 anmelde dette til Told-Skat.
Skatteministeren kan dog have fastlagt særlige  

 vilkår, hvorefter visse befordringsmidler kan fritages herfor, til eksempel  

 kan nævnes færger og fly, der ankommer og afgår efter forud fastlagte  

 fartplaner.
 Med samtykke fra trafikministeren kan skatteministeren bestemme, at  

 havnemyndigheder og luftfartsmyndigheder skal underrette Told-Skat om de  

 oplysninger, som disse myndigheder har omkring skibes og flys ankomst og  

 afgang.
Deklaration Enhver toldbehandling finder sted på baggrund af en tolddeklaration, som  

 for så vidt angår rejsende kan afgives mundtligt, eller tilkendegives ved  

 anvendelse af særlige indrejsekanaler.
Ved indrejse fra andre EU-lande skal  

 dog i visse tilfælde anvendes et særligt angivelseskort.
 Toldbehandling af skibe og fly, finder som hovedregel sted på grundlag af  

 en skriftlig tolddeklaration.
 For lastbiler og andre trafikmidler kan der kræves skriftlig deklaration.
D.1.1 Skibe Toldkontrol og toldbehandling af skibe.
D.1.1.1 Reglerne om kontrol Reglerne vedrørende kontrollen med skibe i det danske toldområde,  

 skibsførerens pligter og Told-Skat's kontrolbeføjelser beskrives nærmere  

 nedenfor.
D.1.1.1.1 Skibe i det danske toldområde TL § 16, stk. 1 og § 19, stk. 2, Skibe, som befinder sig i det danske toldområde er undergivet Told-Skat's  

 tilsyn og kontrol, og sejlende skibe skal på forlangende stoppe op.
BKG § 1, stk. 2 Ved skibe forstås skibe, både og fartøjer af enhver art, dog med  

 undtagelse af søluftfartøjer.
D.1.1.1.2 Skibsførerens pligter TL § 18, stk. 1 Skibets fører skal til told- og skatteregionen:
BKG § 5, stk. 2 1. mundtlig, eller pr. telefax anmelde skibets ankomst og afgang samt  

 eventuel ladning.
 Pligten til at anmelde gælder for alle skibe, der ankommer fra  

 ikke-EU-lande og skibe der ankommer fra EU's toldområde med uberigtigede  

 varer som ladning eller proviant.
BKG §7 stk 1-2 2. afgive skriftlig angivelse i forbindelse med skibets ankomst og afgang  

 samt i andre tilfælde på forlangende, TL § 17, stk. 1, 3. give de oplysninger om skib og ladning mv., som er nødvendige for at  

 gennemføre kontrol, og dokumentere oplysningerne ved at fremlægge  

 skibspapirer og ladningsdokumenter mv., samt påvise og afdække alle adgange  

 til lasten, rum og gemmer.
D.1.1.1.3 Told-Skat's kontrolbeføjelser TL § 16, stk. 1, Told-Skat har ret til overalt i skibe at foretage den undersøgelse, som er  

 nødvendig for at gennemføre kontrollen og kan forbyde skibe at sejle, indtil  

 undersøgelsen er foretaget.
BKG § 6, stk. 3 Told- og skatteregionen kan forlange skibets nationalitets- og  

 målingsdokumenter afleveret, indtil der kan gives tilladelse til afsejling.
D.1.1.2 Reglerne ved ankomst Reglerne vedrørende anmeldelse, kontrol og andre formaliteter i  

 forbindelse med skibes ankomst beskrives nærmere nedenfor.
D.1.1.2.1 Anmeldelse TL § 17, stk. 2, BKG § 5, stk. 1 De oplysninger som havnemyndighederne er i besiddelse af om skibes  

 forventede ankomst samt uanmeldte skibes ankomst, skal videregives til told-  

 og skatteregionen.
TL § 18, stk. 1, BKG § 5, stk. 2 Skibets fører skal snarest efter et skibs ankomst anmelde til told- og  

 skatteregionen, hvorfra skibet kommer, og hvilken ladning det medfører.
 Pligten til at anmelde gælder for alle skibe, der ankommer fra  

 ikke-EU-lande og skibe der ankommer fra EU's toldområde med uberigtigede  

 varer som ladning eller proviant.
 Anmeldelsen kan indgives via repræsentant for rederiet,  

 havnemyndighederne, mægler eller agent.
D.1.1.2.2 Undtagelse for anmeldelse TL § 18, stk. 3, BKG § 5, stk. 5 Passagerskibe i rutefart og færger er undtaget fra bestemmelserne om  

 anmeldelse, når told- og skatteregionen forud har modtaget fartplan.
BKG § 14,stk. 1 Told-Skat har fastsat tilsvarende undtagelser for visse andre skibe, se  

 D.1.1.5 Lettelser i kontrollen.
D.1.1.2.3 Tolddeklaration BKG § 7, stk. 2 Så snart som muligt, i praksis senest 2 timer efter et skibs ankomst til  

 dansk havn, skal skibets fører afgive en skriftlig tolddeklaration til told-  

 og skatteregionen.
Undtagelse BKG § 7, stk. 3 Skibe, der ankommer til dansk havn direkte fra en anden havn i EU's  

 toldområde, og som ikke medbringer uberigtiget ladning eller proviant, er  

 fritaget for at afgive tolddeklaration.
 Ønsker Told-Skat at inkvirere et skib, som befinder sig i det danske  

 toldområde eller i rum sø, skal der altid afgives tolddeklaration inden  

 inkvireringen påbegyndes.
BKG § 91, stk.1 Deklarationen skal afgives på blanketter, der er godkendt af Told Skat.
Blankettens opbygning Tolddeklaration for skibe, formular 12.008, findes med dansk tekst, men  

 kan også fås fortrykt på engelsk og tysk.
BKG § 91,stk.1 Blanketten skal anskaffes af skibet, mægler eller agent, og kan købes hos  

 boghandlere.
 Formular 12.008 er optrykt som bilag 87.
På bagsiden af blanketsættet er optrykt en vejledning Blanketten er et 3-sidet sæt med en opdeling for henholdsvis ankomst og  

 afgang:
- ekspeditionsblanket I - ankomst (hvid), - ekspeditionsblanket II - afgang (hvid), - ekspeditørblanket (grøn).
 Ekspeditionsblanket I og II er til brug ved Told-Skat's kontrol med  

 skibet.
 Ekspeditørblanketten, der er til skibets brug, skal opbevares om bord og  

 skal på forlangende forevises Told-Skat.
Blanketterne er indrettet med en oversigt til brug ved specifikation af  

 bevægelser i proviantbeholdningen.
Beholdningen ved skibets afgang skal  

 således altid være slutresultatet af denne specifikation.
 For passager- og godsfærger i fast rutefart mellem Danmark og udlandet kan  

 anvendes en forenklet tolddeklaration.
Underskrift Tolddeklarationen underskrives af skibsføreren eller en særlig bemyndiget  

 person om bord.
Skibets fører er dog altid ansvarlig for, at de afgivne  

 oplysninger er rigtige.
Hæftelse BKG § 16 Skibets fører eller ejeren, hæfter for told og afgifter af varer, herunder  

 restladning og proviantbeholdning, som i det danske toldområde lastes,  

 opbevares, fraføres eller forbruges i strid med reglerne.
Aflevering af blanketten Ekspeditionsblanket I, besætningsliste, specifikation over besætningens  

 beholdning af uberigtigede varer til brug om bord, den såkaldte tobaksliste,  

 samt eventuel fortegnelse over varer der ønskes indført told- og afgiftsfrit  

 som rejsegods, skal afgives til told og skatteregionen i det område, hvor  

 skibet er beliggende.
BKG § 7, stk. 2 I havne, hvor der ikke er faststationeret kontrolpersonale, er  

 havnemyndigheden bemyndiget til at modtage tolddeklarationen.
Forbrug om bord Uberigtiget proviant til forbrug om bord under ophold i det danske  

 toldområde, se D.1.1.2.6.
Rejsegods Uberigtigede varer, der ønskes indført told- og afgiftsfrit som rejsegods,  

 se D.3.
D.1.1.2.4 Inkvirering Inkvirering betyder toldmæssig kontrol, efterforskning.
TL § 16, stk. 1, Told-Skat har ret til overalt i skibet at foretage de undersøgelser, der  

 er nødvendige for at gennemføre kontrollen.
BKG § 6, stk. 2 Når der foretages inkvirering af et skib kan told- og skatteregionen  

 indtil kontrollen er afsluttet:
- nægte adgang til skibet, - nægte tilladelse til afsejling, - regulere landsætning og ombordtagning af passagerer, - i særlige tilfælde nægte tilladelse til losning og lastning af varer.
BKG § 6, stk. 3 Ved inkvireringen skal skibets nationalitets- og målingsdokument efter  

 anmodning afleveres til told- og skatteregionen, hvor de forbliver, indtil  

 der er givet tilladelse til afsejling.
D.1.1.2.5 Ikke-toldmæssige opgaver BKG § 7, stk. 4 I forbindelse med den toldmæssige kontrol varetager Told-Skat nogle  

 opgaver for andre myndigheder, jf. skibsførerens erklæring i  

 tolddeklarationen om overholdelse af epidemibestemmelserne og  

 olieansvars-forsikringscertifikat.
 Hvis der konstateres urigtigheder eller mangler, skal told- og  

 skatteregionen underrette de respektive tilsynsmyndigheder.
Isafgift Opkrævning af isafgift er flyttet fra Told Skat, til de lokale  

 havnemyndigheder.
D.1.1.2.6 Medbragt proviant TL § 59, BKG § 4, stk. 2 Skibe i det danske toldområde må ikke medføre uberigtiget proviant mv.,  

 medmindre skibet har påbegyndt en rejse, hvis endelige bestemmelsessted er et  

 anløbsted udenfor det danske toldområde.
 For fiskerfartøjer og en række andre fartøjer er der fastsat særlige  

 regler vedrørende lettelser i kontrollen, se D.1.1.5.
Told- og afgiftsfrihed TL § 3, stk. 1 og ML § 29, stk. 3 Proviant og andre fornødenheder, der medbringes af skibe ved ankomst fra  

 steder udenfor det danske toldområde, er fritaget for betaling af told- og  

 afgifter.
Det er dog en betingelse, at varerne er bestemt til forbrug om bord  

 under skibets rejse til og fra det danske toldområde og under dets ophold  

 her.
 For skibets besætning og eventuelle passagerer er forbrug af sådanne varer  

 under ophold i det danske toldområde tilladt.
Told-Skat har fastsat nogle begrænsninger på dette forbrug.
Af spiritus,  

 vin og tobaksvarer kan der højst tillades forbrugt 1/4 liter spiritus, 1/4  

 liter vin og 40 gram tobaksvarer pr. person pr. døgn.
Betingelser TL § 3, stk. 2 og ML § 29, stk. 3 Der kan kun gives fritagelse for told og afgifter af varer, som skibet har  

 medbragt fra udlandet:
- sålænge skibet medfører passagerer, - sålænge skibet medfører uberigtiget ladning, eventuel restladning fra  

 udlandet, - når skibet har taget passagerer eller ladning om bord til et  

 bestemmelsessted udenfor det danske toldområde.
Afgår skibet i ballast til anden dansk havn med henblik på at indlade  

 varer eller tage passagerer om bord til et bestemmelsessted udenfor det  

 danske toldområde, anses det for at have påbegyndt en rejse til udlandet.
Der  

 kan også i disse tilfælde frigives proviant til brug om bord.
 Skal skibet efter at have losset sin ladning fra udlandet afgå til et  

 andet sted i det danske toldområde, herunder Københavns Frihavn, med en ny  

 ladning, kan der ikke gives tilladelse til forbrug af eventuel medbragt  

 uberigtiget proviant.
I de tilfælde, hvor skibet skal foretage flere rejser mellem steder i det  

 danske toldområde, kan det ikke længere anses for at sejle i udenrigsfart.  

 Eventuel restbeholdning af højtbeskattede varer skal derfor told- og  

 afgiftsberigtiges eller tilføres en skibshandlers ubeskattede lager.
Hvornår  

 dette skal ske, bestemmes af told- og skatteregionen.
 For skibe i udenrigsfart, som ankommer til eller henligger ved værft,  

 gælder særlige regler for forbrug under opholdet, se D.1.1.3.2.
Ankomst fra udlandet I forbindelse med ankomst fra udlandet kan skibets fører, efter at have  

 indhentet oplysninger fra besætningen om eventuelle beholdninger af  

 uberigtiget proviant mv., udlevere varer til forbrug om bord. pr. person må  

 der højst beregnes 1 liter spiritus, 1 liter vin og 200 gram tobaksvarer  

 svarende til 4 døgns forbrug for spiritus og vin og 5 døgn for tobak.
 Af tolddeklarationen og besætningens proviantliste som skibets fører skal  

 aflevere til told- og skatteregionen, skal det fremgå, hvor meget der er  

 udleveret.
 Overskydende kvanta af spiritus, vin og tobaksvarer, som også skal fremgå  

 af tolddeklarationen, skal henlægges i et rum om bord under skibsførerens  

 ansvar.
BKG § 4, stk. 1 I forbindelse med eventuel inkvirering af skibet vil told- og  

 skatteregionen som regel sætte toldlukke på sådanne rum.
 Når en told- og skatteregion har modtaget tolddeklarationen mv., vil de  

 afgivne oplysninger blive vurderet.
 Reglerne for yderligere frigivelse af varer, se D.1.1.3.3  

 Proviantudtagning.
BKG § 104 Tilsvarende angivelsesregler gælder i de tilfælde, hvor skibets fører på  

 besætningens vegne angiver varer til indførsel i henhold til  

 rejsegodsbestemmelserne.
D.1.1.2.7 Rejsegods TL § 7, BKG kap. 10-17 Indførsel af told- og afgiftsfri varer som rejsegods kan finde sted i  

 overensstemmelse med rejsegodsbestemmelserne, hvor der blandt andet er  

 fastsat særlige regler for transportpersonale.
Transportpersonale BKG § 106, stk. 1 Transportpersonale er bl.a. personer, der er beskæftiget om bord i skibe,  

 der er indsat i international trafik mellem det danske toldområde og  

 ikke-EU-lande.
 Sådant personale er kun omfattet af disse særlige regler, når deres  

 indrejse sker i forbindelse med beskæftigelsen om bord, se endvidere D.3  

 Rejsegods.
Procedure for indførsel I de tilfælde, hvor personer ombord på skibe, der ankommer fra udlandet,  

 ønsker at indføre varer i henhold til rejsegodsbestemmelserne, skal skibets  

 fører i forbindelse med afgivelse af tolddeklarationen afgive en liste over  

 de pågældende personer.
Af listen skal fremgå personernes navne samt varernes art, mængde og  

 eventuelle værdi.
Listen skal underskrives af hver enkelt.
Endvidere skal  

 skibets fører afgive erklæring om tidspunkt for skibets sidste anløb af dansk  

 havn.
 Den omhandlede mængde af varer skal angives i tolddeklarationen.
 Varerne skal bringes i land i første danske havn, og det kan ske uden  

 told- og skatteregionens tilstedeværelse under følgende forudsætninger:
1. der skal være givet anmeldelse herom til told- og skatteregionen, i  

 praksis senest 2 timer før varerne bringes i land, 2. tolddeklaration og bilag skal være afleveret, se D.1.1.2.3.
 Opmærksomheden henledes på, at proviant mv., der er indladet til forbrug  

 om bord, ikke kan tillades indført som rejsegods.
Personale på passagerfartøjer Proviant mv. der er indladet til personalets forbrug om bord, må ikke  

 ilandføres.
D.1.1.2.8 Toldlukning BKG § 4, stk. 1 Så længe et skib befinder sig i det danske toldområde, eller når det under  

 sejlads mellem steder i det danske toldområde passerer fremmed eller  

 internationalt farvand, kan Told-Skat forlange, at eventuelle uberigtigede  

 varer henlægges under toldlukke.
Hvis ikke toldlukke kan anbringes på  

 forsvarlig måde, kan der træffes forholdsregler til sikring af told og  

 afgifter.
Der kan fx mod betaling sættes toldvagt ved skibet.
 I forbindelse med eventuel inkvirering af et skib sættes der toldlukke på  

 skibets proviantbeholdning af spiritus, vin og tobaksvarer.
 Når det skønnes nødvendigt, kan der endvidere sættes toldlukke på skibets  

 luger og adgange til lastrum.
D.1.1.3 Ophold i havn Reglerne om losning og lastning af varer, ilandsætning og ombordtagning af  

 passagerer, værftsophold og proviantudtagning beskrives nærmere nedenfor.
D.1.1.3.1 Losning og lastning af varer samt ilandsætning og ombordtagning  

 af passagerer Anmeldelse BKG § 5, stk. 4 Losning og lastning af varer, landsætning og ombordtagning af passagerer  

 samt landsætning af besætningsmedlemmer skal forud mundtligt anmeldes til  

 told- og skatteregionen og må ikke påbegyndes, før der er givet tilladelse.
Undtagelse for anmeldelse Passagerskibe i rutefart og færger er undtaget for anmeldelse, når der  

 forud er afleveret fartplan til told- og skatteregionen.
 Lastning af varer, der er i fri omsætning i EU's toldområde og er bestemt  

 til anden havn i EU's toldområde, er ikke omfattet af Told-Skat's kontrol.
BKG § 64, stk. 2-3 For spiritus og vin med mere end 18 rumfangsprocent alkohol gælder særlige  

 regler:
1. udførsel må kun finde sted med faste skibsruteforbindelser, 2. lastning må kun finde sted efter tilladelse fra told- og  

 skatteregionen, 3. ved lastning i skibe på under 500 registertons netto, der er  

 hjemmehørende i Danmark eller et andet land, som har tiltrådt  

 Helsingforskonventionen, skal lastningen noteres i skibets  

 spiritusfortegnelse.
D.1.1.3.2 Værftsophold Bestemmelserne om told- og afgiftsfrihed for proviant i skibe i  

 udenrigsfart, der ankommer til dansk havn, er beskrevet under D.1.1.2.6  

 Medbragt proviant.
 For skibe, der ankommer til eller skal henligge ved værft af højst 14  

 dages varighed, kan told- og skatteregionen give tilladelse til, at der under  

 værftsopholdet forbruges af den proviant, som skibet har medbragt fra  

 udlandet under følgende forudsætninger:
1. skibet skal normalt sejle i udenrigsfart, og skal efter endt  

 værftsophold fortsætte i udenrigsfart, 2. der skal være påmønstret mandskab af en sådan størrelse, at sejlads  

 umiddelbart kan påbegyndes.
 Mandskab, der påmønstres under værftsopholdet, kan ikke tildeles  

 uberigtiget proviant, ligesom der under værftsopholdet ikke kan provianteres  

 med uberigtigede varer.
 Ved værftsophold af kortere varighed tager told- og skatteregionen  

 stilling til, om eventuel overskydende beholdning af højtbeskattede varer  

 skal tages under toldlukke.
 Ved værftsophold af længere varighed kan told- og skatteregionen forlange,  

 at sådanne varer skal:
- told- og afgiftsberigtiges, - tilføres en provianteringsvirsomheds ubeskattede lager, - udføres til udlandet.
 Andre varer kan henlægges under toldlukke.
 Regler og procedurer for frigivelse af proviant, se D.1.1.2.6 Medbragt  

 proviant og D.1.1.3.3 Proviantudtagning.
D.1.1.3.3 Proviantudtagning Et skib, hvis ophold i det danske toldområde strækker sig ud over den  

 periode, hvortil der er udleveret proviant i forbindelse med ankomst, kan få  

 udleveret yderligere proviant til brug ombord, sålænge betingelserne herfor  

 stadig er til stede.
 Betingelserne, se D.1.1.2.6 Medbragt proviant.
 Ved tildelingen skal skibets fører afgive en rekvisition,  

 Udtagelsesbegæring, formular G 19, på den ønskede varemængde til told- og  

 skatteregionen.
 Begæringen er optrykt som bilag 88.
 Regionen vurderer herefter begæringen, og giver skibets fører, evt. via  

 mægler eller agent, besked om i hvilket omfang, begæringen kan imødekommes.
 Skibets fører kan herefter udtage den tilladte varemængde fra rummet med  

 skibets beholdning af højtbeskattede varer.
 Er rummet forsynet med toldlukke kræves det, at en repræsentant fra told-  

 og skatteregionen er til stede ved udtagelsen.
Proviantering Se D.2.
D.1.1.4 Regler ved afgang Reglerne om anmeldelse, kontrol og tilsyn i forbindelse med skibes  

 afsejling beskrives nærmere nedenfor.
D.1.1.4.1 Anmeldelse TL § 18, stk. 1, Føreren af et skib, der skal forlade det danske toldområde, skal anmelde  

 afsejlingen til told- og skatteregionen:
- når skibet skal afgå til et ikke-EU-land, - når skibet skal afgå til et andet sted i EU's toldområde og medfører  

 uberigtigede varer som ladning eller proviant.
 Anmeldelsen, der skal være afgivet senest 2 timer før afsejling, kan ske  

 via en repræsentant for rederiet, havnemyndighederne, mægler eller agent.
D.1.1.4.2 Undtagelse for anmeldelse BKG § 11 Passagerskibe i rutefart og færger, der afgår efter en forud meddelt  

 fartplan, er undtaget fra anmeldelse.
D.1.1.4.3 Tolddeklaration BKG § 12, stk.1 Når et skib skal forlade det danske toldområde med henblik på afsejling  

 til ikke-EU-lande eller et andet sted i EU's toldområde, og det medbringer  

 uberigtigede varer som ladning eller proviant, skal skibets fører snarest og  

 senest 2 timer inden afsejlingen afgive en skriftlig angivelse,  

 tolddeklaration, af skib, ladning og proviant til told- og skatteregionen.
 Der benyttes formular 12.008, Tolddeklaration for skibe, se D 1.1.2.3.
Underskrift Tolddeklarationen skal underskrives af skibets fører eller en særlig  

 bemyndiget person om bord.
Skibets fører er dog altid ansvarlig for, at de  

 afgivne oplysninger er rigtige.
Aflevering af blanketten Ekspeditionsblanket II skal herefter afleveres til told- og skatteregionen  

 efter tilsvarende retningslinier som beskrevet for ankomst, se D.1.1.2.3.
BKG § 12,stk.4 Ekspeditørblanketten skal opbevares om bord og på forlangende forevises  

 Told-Skat.
D.1.1.4.4 Afsejling Inkvirering Når told- og skatteregionen har modtaget anmeldelse om afsejling, bliver  

 der taget stilling til, om der skal foretages kontrol om bord med henblik på  

 at konstatere om de varer, der er angivet i tolddeklarationen, er til stede.
Har told- og skatteregionen ved en eventuel afgangskontrol endnu ikke  

 modtaget skibets tolddeklaration for afgang, vil kontrollen blive baseret på  

 oplysningerne i skibets ekspeditørblanket og eventuelle indleverede  

 proviantangivelser mv.
Deklarationen kan fx være afleveret via  

 havnemyndighederne.
 Er skibets fører ikke kontaktet af told- og skatteregionen inden det  

 fastsatte afsejlingstidspunkt, kan dette betragtes som tilladelse til  

 afsejling.
 Tilladelse til afsejling er betinget af, at der er betalt eller stillet  

 sikkerhed for eventuelle skyldige told og afgifter til told- og  

 skatteregionen.
D.1.1.4.5 Ikke-toldmæssige opgaver BKG § 7, stk. 4 I forbindelse med den toldmæssige kontrol med skibet, føres der generelt  

 tilsyn med, at bestemmelserne vedrørende farthjemmel og sødygtighed er  

 iagttaget.
D.1.1.5 Lettelser i kontrollen TL § 18,stk. 3BKG § 14, stk.1 For en række skibe kan Told-Skat give lettelser i de almindelige  

 bestemmelser om anmeldelse, men kan dog anvende den generelle  

 kontrolprocedure, når det skønnes nødvendigt, se D.1.1.2.1, D.1.1.4.1,  

 D.1.1.2.3 og D.1.1.4.3.
 Vedrørende proviantering, se D.2.
D.1.1.5.1 Orlogsfartøjer Udenlandske orlogsfartøjer er fritaget for inkvirering, men er undergivet  

 generelt toldtilsyn.
 Danske orlogsfartøjer er fritaget for mundtlig anmeldelse, for at afgive  

 tolddeklaration og for inkvirering, når de ikke medfører uberigtigede varer.
 Orlogsfartøjer er undtaget fra bestemmelserne om tilsyn med skibspapirer,  

 sikkerheds- og lasteliniecertifikat og epidemibestemmelserne.
D.1.1.5.2 Andre statsfartøjer Andre statsfartøjer er fritaget for mundtlig anmeldelse, for at afgive  

 tolddeklaration og for inkvirering, når de ikke medfører uberigtigede varer  

 som proviant eller last.
D.1.1.5.3 Fiskerfartøjer Danske fiskerfartøjer Førere af danske fiskerfartøjer kan ved henvendelse til told- og  

 skatteregionen få udstedt en Toldseddel for danske fiskerfartøjer, formular C  

 1, med tilhørende dobbeltnummererede proviantblade.
 Benyttelse af toldsedlen og proviantbladene medfører, at fartøjets fører  

 opnår lettelser i forbindelse med fartøjets afgang og ankomst.
Anmeldelse for afgang Fartøjets fører skal senest 2 timer før afgang anmelde sig for told- og  

 skatteregionen:
- når fartøjet medfører told- og afgiftsfri proviant eller  

 udførselsforbudte varer, - når fartøjet afgår til andre formål end fiskeri eller indlader fisk fra  

 andre fiskerfartøjer.
 Hvis ikke fartøjets fører bliver kontaktet af told- og skatteregionen  

 inden det fastsatte afsejlingstidspunkt, kan dette betragtes som tilladelse  

 til afsejling.
Proviantblad - afgang Hvis der medføres uberigtiget proviant, skal fartøjets fører angive det  

 faktiske afsejlingstidspunkt, dato og klokkeslæt i proviantbladet.
Anmeldelse for ankomst Fartøjets fører skal snarest efter ankomst anmelde sig til told- og  

 skatteregionen:
- når fartøjet medfører told- og afgiftsfri proviant eller  

 indførselsforbudte varer, - når fartøjet kommer fra udlandet, - når fartøjet i søen har modtaget varer fra andre fartøjer, bortset fra  

 fisk modtaget fra danske fiskerfartøjer, - når fartøjet indkommer med fisk, indfanget af andre end danske  

 fiskerfartøjer, - når fartøjet kommer i fragtfart, - når fartøjet i søen har bjærget gods.
Proviantblad - ankomst Fartøjets fører skal angive ankomsttidspunktet, dato og klokkeslæt, i  

 proviantbladet:
- når der ved afgang er indladet told- og afgiftsfri proviant, - når fartøjet medfører restbeholdning eller proviant indladet i udlandet.
 Mængden af told- og afgiftsfri proviant skal ligeledes angives i  

 proviantbladet.
 I de tilfælde, hvor rejsen har haft en varighed på under 5 døgn, skal der  

 betales told- og afgifter af den samlede udprovianterede mængde.
 I de tilfælde rejsens varighed har været kortere end det planlagte, men  

 over 5 døgns varighed, skal der ved næste udproviantering ske reduktion,  

 svarende til det antal døgn sidste rejse blev afkortet.
 Proviantbladet skal underskrives af fartøjets fører og afleveres/indsendes  

 til told- og skatteregionen.
 Anmeldelse for afgang og ankomst kan indgives via mægler,  

 havnemyndighederne eller skibshandler etc.
 Reglerne samt uddrag af straffebestemmelserne er optrykt i toldsedlen.
Udenlandske fiskerfartøjer For at kunne proviantere i Danmark og for at få tilladelse til at forbruge  

 af den medbragte proviant, skal udenlandske fiskerfartøjer være i besiddelse  

 af en Toldseddel for udenlandske fiskerfartøjer, formular C 2, med tilhørende  

 proviantblade.
 Toldsedlen kan også fås fortrykt på engelsk/tysk.
 Toldsedlen udstedes ved told- og skatteregionen og benyttelse af denne  

 medfører, at fartøjets fører opnår lettelser i forbindelse med ankomst og  

 afgang.
Medbragt proviant På udenlandske fiskerfartøjer, der i en periode vil fiske fra danske havne  

 og afsætte deres fangst i Danmark, kan der tillades forbrugt følgende pr.  

 person pr. uge, når det er medbragt fra udlandet:
- 280 stk. cigaretter eller tilsvarende kvantum andre tobaksvarer, - 1/4 liter spiritus.
 Der vil højst kunne tillades forbrug af medbragt proviant for en periode  

 på 4 uger.
 For andre varer kan der kun opnås told- og afgiftsfrihed i  

 overensstemmelse med rejsegodsbestemmelserne.
 Medbringes der flere varer, end der kan tillades forbrugt i perioden, skal  

 varerne:
- told- og afgiftsberigtiges, - bringes i land og godsregistreres med henblik på genudførsel.
 Genudførsel kan ikke finde sted med et fiskerfartøj, og der kan ikke gives  

 tilladelse til, at varerne forbliver om bord under toldlukke.
Anmeldelse ankomst-/afgang Fartøjets fører skal anmelde sig til told- og skatteregionen ved ankomst  

 og senest 2 timer før afgang.
 Er fartøjets fører ikke kontaktet af told- og skatteregionen inden det  

 anmeldte afgangstidspunkt, kan dette betragtes som tilladelse til afsejling.
Proviantbladet - ankomst/afgang Udfyldes, underskrives og afleveres efter samme regler som beskrevet for  

 danske fiskerfartøjer.
 Reglerne samt uddrag af toldlovens straffebestemmelser er optrykt i  

 toldsedlen.
Andre lettelser Fiskerfartøjer er undtaget fra bestemmelserne om lasteliniecertifikater  

 mv.
 Danske fiskerfartøjer under 300 bruttoregistertons og udenlandske  

 fiskerfartøjer, uanset størrelsen, er undtaget fra bestemmelserne om  

 sikkerhedscertifikater.
D.1.1.5.4 Lystfartøjer For.ord nr. 3925/91 Personer, der ankommer med lystfartøjer skal i relation til kontrol af  

 medbragt bagage altid betragtes som kommende fra ikke-EU-lande.
Danske lystfartøjer Danske lystfartøjer er fritaget for anmeldelse efter sejlads inden for det  

 danske toldområde.
De er endvidere fritaget for anmeldelse, når de ankommer  

 fra Grønland, Færøerne, , Island, Norge eller et EU-land, og ikke medbringer  

 flere varer, end der kan indføres told- og afgiftsfrit efter  

 rejsegodsbestemmelserne, se D.3 Rejsegods.
 Danske lystfartøjer må kun medføre uberigtiget proviant mv. i det omfang,  

 denne kan tillades indført afgiftsfrit efter reglerne om afgiftsfrihed for  

 rejsegods.
 Overskydende uberigtigede varer skal told- og afgiftsberigtiges eller  

 tilføres en provianteringsvirksomheds ubeskattede lager.
Udenlandske lystfartøjer Udenlandske lystfartøjer er ved første anløb af steder i det danske  

 toldområde underkastet de almindelige bestemmelser om anmeldelse mv.
 Dog er udenlandske lystfartøjer, der ankommer fra et andet EU-land,  

 fritaget for anmeldelse til Told Skat, når der ikke medføres andre varer end  

 der kan indføres told- og afgiftsfrit efter rejsegodsbestemmelserne, og der  

 ikke medføres varer, der er undergivet særlige indførselsbestemmelser.
 Udenlandske lystfartøjer, der udelukkende er på rejse mellem steder i  

 hjemlandet og steder i det danske toldområde, må ved ankomst fra udlandet kun  

 medføre uberigtiget proviant i det omfang, der kan indføres told- og  

 afgiftsfrit efter reglerne om afgiftsfrihed for rejsegods, se D.3.
Overskydende uberigtigede varer skal told- og afgiftsberigtiges, tilføres  

 en provianteringsvirksomheds ubeskattede lager eller genudføres under  

 iagttagelse af de herfor gældende bestemmelser.
Varerne kan eventuelt tages i  

 bevaring med henblik på senere genudførsel.
Udførsel, respektive genudførsel,  

 kan ikke foretages med lystfartøjer.
 Hvis et udenlandsk lystfartøj efter det første anløb i en dansk havn skal  

 afgå til udenlandsk havn udenfor hjemlandet, kan overskydende uberigtigede  

 varer henlægges under toldlukke, og herefter udføres med fartøjet.
D.1.2 Fly Toldkontrol og toldbehandling af fly.
D.1.2.1 Regler om kontrol TL § 16, stk. 1 og § 17, stk. 1, Fly, der befinder sig i det danske toldområde, er undergivet Told-Skat's  

 tilsyn og kontrol.
Told-Skat har ret til overalt i flyet at foretage de  

 undersøgelser, der er nødvendige for at udføre kontrollen, ligesom flyets  

 fører skal give og dokumentere samtlige oplysninger til brug herfor.
D.1.2.2 Landingssteder TL § 19, stk. 1, Fly, der henholdsvis ankommer til eller afgår fra det danske toldområde  

 til lande udenfor EU-toldområde, eller som i øvrigt medbringer uberigtigede  

 varer, herunder også proviant, må kun lande på og afgå fra landingspladser  

 (toldlufthavne) der er godkendt af Told-Skat.
 Ansøgning om godkendelse af landingsplads som toldlufthavn skal indgives  

 til den lokale told- og skatteregion.
 En fortegnelse over godkendte toldlufthavne- og internationale lufthavne i  

 Danmark er optrykt som bilag 86.
Undtagelser BKG § 3, stk. 1 Pligten til kun at anvende godkendte toldlufthavne gælder dog ikke:
- fly, der nødlander, - svævefly, som er meddelt distanceflyvningstilladelse efter international  

 overenskomst herom, - sø-luftfartøjer, som har fået tilladelse fra told- og skatteregionen.
D.1.2.3 Toldlufthavne TL § 15, stk.1 Told Skat har i alle lufthavne uhindret adgang overalt på pladser, i  

 bygninger, kontorer, hangarer, værksteder og omklædningsrum mv.
D.1.2.4 Toldkontrol TL § 16, stk. 1.
 Fly, der befinder sig i det danske toldområde, er undergivet toldkontrol.
 TL § 17, stk.1.
 Flyets fører, eller flyselskabet, har pligt til at påvise og åbne eller  

 afdække alle adgange til lasten, rum og gemmer, samt pligt til at give  

 nødvendige oplysninger om fly og ladning mv. og til som dokumentation at  

 fremlægge flyets rejsejournal og ladningsdokumenter mv.
 Told Skat har ret til overalt i flyet at foretage den for kontrollens  

 udøvelse nødvendige fysiske undersøgelse, og kan nægte adgang til flyet,  

 indtil undersøgelsen er afsluttet.
I forbindelse med kontrollen frigives varer til besætningsmedlemmerne i  

 henhold til rejsegodsbestemmelserne.
Der gælder særlige regler vedrørende  

 transportpersonale, herunder flybesætninger, se D.3 Rejsegods.
BKG § 15, stk.1-2 Fra fly må ikke nedkastes uberigtigede varer.
 Dette gælder dog ikke:
 - hvis nedkastningen sker af sikkerhedsmæssige grunde.
 I øvrigt hæfter ejeren af flyet, eller den som har rådighed over det, for  

 told og afgifter af nedkastede varer, der ikke senere kan findes, og som  

 anses for fortsat at være anvendelige.
BKG § 16 Føreren eller ejeren af flyet hæfter for told og afgifter af varer, både  

 ladning og proviant, som lastes, opbevares, fraføres eller forbruges i strid  

 med reglerne.
D.1.2.5 Uberigtigede varer og proviant BKG § 4, stk.1 Told-Skat kan forlange, at uberigtigede varer eller proviant anbringes i  

 toldlukkede rum om bord på fly, som befinder sig i det danske toldområde.
 Kan dette ikke ske på forsvarlig måde, kan der mod betaling sættes  

 toldvagt ved flyet, eller told- og afgifter kan sikres ved depositum.
 Der må ikke medføres uberigtiget proviant mv, medmindre flyet har  

 påbegyndt en rejse, hvis endelige bestemmelsessted ligger udenfor det danske  

 toldområde.
 Dette gælder dog ikke:
 - fly i rutefart, som har tilladelse fra told- og skatteregionen til at  

 kombinere indenrigs- og udenrigsflyvning.
 I så fald skal flyet medgives kopi af afgangsdeklarationen til told- og  

 skatteregionen i næste indenrigslufthavn.
D.1.2.6 Regler ved ankomst BKG § 5, stk. 1 og 4-5 Det påhviler lufthavnsmyndighederne at underrette told- og skatteregionen  

 om oplysninger, som man er i besiddelse af i forbindelse med flys forventede  

 ankomst og afgang, samt om uanmeldte flys ankomst.
 Landsætning af passagerer og besætning og ombordtagning af passagerer,  

 samt losning og lastning af varer skal forud anmeldes til told- og  

 skatteregionen og må ikke påbegyndes før tilladelse foreligger.
 Dette gælder dog ikke:
 - fly i rutefart, som opererer efter forud meddelt fartplan.
 Told- og skatteregionen kan i alle tilfælde regulere landsætning og  

 ombordtagning af passagerer, samt i særlige tilfælde, fx de særlige  

 indførselsbestemmelser, forbyde losning og lastning af varer, lige som man  

 kan nægte adgang til et fly, indtil inkvireringen er afsluttet.
BKG § 8, stk.1-2 Ankommer et fly fra steder udenfor EU-området, eller er der uberigtigede  

 varer eller proviant om bord, skal føreren af et fly, eller  

 luftfartsselskabets stedlige repræsentant, afgive skriftlig angivelse af fly,  

 ladning og proviant mv. til told- og skatteregionen.
BKG § 91 Deklarationen skal afgives på et fortrykt blanketsæt, formular 12.010, som  

 anskaffes af flyets fører eller flyselskabet.
Blanketten kan også fås  

 fortrykt på engelsk, tysk og fransk, og den kan købes hos en boghandler.
 Formular 12.010 er optrykt som bilag 89.
BKG § 8, stk.6 Sammen med tolddeklarationen skal fremlægges tolddokumenter, som er  

 medgivet af enten fremmede toldmyndigheder eller af en told- og skatteregion  

 i andre lufthavne i det danske toldområde.
Fremlægges dokumenterne ikke, eller er der uoverensstemmelse mellem  

 dokumenternes oplysninger og de faktiske forhold, skal føreren oplyse om  

 årsagen dertil.
Hvis dette ikke er muligt, eller der findes større mængder  

 uberigtigede varer eller proviant, der ikke er angivet, kan told- og  

 skatteregionen sikre told- og afgifter ved depositum, eller mod betaling  

 sætte toldvagt ved flyet.
BKG § 8, stk. 2 Bestemmelserne vedrørende anmeldelse og afgivelse af tolddeklaration ved  

 ankomst gælder ikke for fly,der ankommer til det danske toldområde direkte  

 fra et andet sted i EU's toldområde, og som ikke medbringer uberigtigede  

 varer som ladning eller proviant.
Proviantering Proviantering under flyets ophold, se D.2 Proviantering.
D.1.2.7 Regler ved afgang BKG § 13, stk 1-5 Før et fly afgår til lande udenfor EU-toldområdet, eller der i øvrigt  

 medføres uberigtigede varer eller proviant, skal tolddeklarationens rubrikker  

 for afgang udfyldes, og deklarationen skal underskrives af flyets fører.  

 Deklarationen kan dog også afgives af en repræsentant for luftfartsselskabet.
 I de tilfælde, hvor der er truffet aftale med udenlandske toldmyndigheder  

 herom, eller flyet afgår til anden indenrigs lufthavn med uberigtigede varer  

 om bord, medgives enten godkendt tolddokument eller et eksemplar af  

 tolddeklarationen.
D.1.3 Tog Toldkontrol og toldbehandling af tog.
D.1.3.1 Regler om kontrol af tog TL § 16, stk. 1, Togtrafikken mellem det danske toldområde og ikke-EU-lande er undergivet  

 Told-Skat's tilsyn og kontrol.
Told-Skat har ret til at inkvirere alle tog og  

 togdele, og togpersonalet har pligt til at afgive de nødvendige oplysninger  

 for kontrollens gennemførelse.
D.1.4 Lastbiler og andre befordringsmidler Toldkontrol og toldbehandling af lastbiler og andre befordringsmidler.
D.1.4.1 Regler om kontrol TL § 16, stk. 1, BKG Lastbiltrafik mellem det danske toldområde og ikke-EU-lande er undergivet  

 Told-Skat's tilsyn og kontrol.
Told-Skat har ret til overalt i lastbilen at  

 foretage de undersøgelser, der er nødvendige for kontrollens gennemførelse.
D.1.4.2 Toldkontrol BKG § 6, stk.1 og § 9, stk.1 Lastbiler i trafik mellem det danske toldområde og ikke-EU-lande skal ved  

 ind- og udpassage fra det danske toldområde selv standse op for kontrol, og  

 hvis told- og skatteregionen forlanger det, skal lastbiler standse for  

 toldkontrol i toldområdet.
Lastbilens fører har pligt til at bekræfte de nødvendige oplysninger for  

 told- og skatteregionen ved kontrollen.
Det kan ske ved fremlæggelse af  

 registreringsattest på bilen, og for ladningen ved fragtbreve, fakturaer o.l.
D.1.4.3 Inkvirering BKG § 6, stk.2 og §9, stk. 2 Told- og skatteregionen har ret til at inkvirere lastbilen og kan  

 bestemme, hvor toldbehandlingen skal finde sted.
Indtil inkvireringen er  

 gennemført, må lastbilen ikke uden regionens tilladelse køre bort fra  

 kontrolstedet.
Der må ikke aflæsses varer, og personer kan nægtes adgang til  

 lastbilen .
D.1.4.4 Angivelse BKG § 9, stk.3 og § 91 Inden told- og skatteregionen foretager inkvirering af lastbilen, skal  

 føreren af lastbilen mundtligt give oplysning om lastbil, ladning og proviant  

 mv.
Regionen kan dog kræve, at oplysningerne afgives skriftligt i en  

 tolddeklaration.
 Tolddeklaration for lastbiler, formular G 26, findes med dansk tekst, men  

 kan også fås på engelsk og tysk.
 Formular G 26 er optrykt som bilag 90.
 Vedrørende rejsegodsbestemmelser, se D.3 Rejsegods.
D.1.4.5 Andre befordringsmidler BKG § 10 Andre befordringsmidler, bl.a. turistbusser og personbiler i trafik mellem  

 det danske toldområde og ikke-EU-lande, er omfattet af de samme bestemmelser  

 som skibe, fly, tog og lastbiler.
D.1.5 Personer Reglerne for toldbehandling af personer er alment gældende, idet reglerne  

 herfor også omfatter personer, der som fører eller besætningsmedlem,  

 indrejser med skib, fly, tog, lastbil eller busser.
D.1.5.1 Regler om kontrol TL § 23, stk. 1-2 Det er i toldloven fastsat, at personer, som rejser mellem ikke-EU-lande  

 og det danske toldområde, ved både ind- og udrejse uopfordret skal standse op  

 for toldkontrol.
De har samtidig pligt til over for Told-Skat at angive alle  

 medbragte varer, som ikke er i fri omsætning i EU, eller som udføres fra EU's  

 toldområde.
D.1.5.2 Kontrol og toldbehandling TL § 22 Med baggrund i toldloven har skatteministeren fastsat de nærmere regler om  

 Told-Skat's kontrol med og toldbehandling af personer og bestemt, hvor og på  

 hvilken måde toldbehandlingen skal finde sted.
TL § 26 Med baggrund i internationale aftaler eller EU-bestemmelser, samt når de  

 kontrolmæssige forhold i øvrigt tillader det, har skatteministeren fraveget  

 bestemmelserne om, at rejsende til og fra ikke-EU-lande uopfordret skal  

 standse op for toldkontrol og angive samtlige varer.
TL § 23, stk. 3-5 I alle tilfælde skal personer, som indrejser til det danske toldområde,  

 eller som har været om bord på skibe eller i fly, som befinder sig i tog,  

 eller som færdes på offentlige veje, ved landegrænsen, langs kysterne, i  

 havne, i lufthavne eller på landingssteder standse op for toldkontrol, når  

 det forlanges af Told-Skat, og i øvrigt give de oplysninger der er nødvendige  

 for kontrollens gennemførelse.
 Ønsker det kontrolførende personale at undersøge en bil, båd, bagage mv.,  

 skal personen selv pakke bagagen ud og pakke den ned igen.
BKG § 107 Ved toldbehandlingen har den rejsende pligt til at dokumentere, at  

 betingelserne for told- og afgiftsfrihed er til stede, fx varigheden af  

 opholdet i udlandet, aldersbetingelserne eller varens beskaffenhed og pris.
D.1.5.3 Eftersyn på personer TL § 25, stk. 1 I forbindelse med toldkontrol er Told-Skat berettiget til af foretage  

 eftersyn på personer.
TL § 26 og BKG § 108 En række personer er undtaget fra de normale regler om eftersyn.  

 Undtagelserne gælder fremmede landes diplomatiske udsendinge og udsendte,  

 lønnede konsuler og disses familiemedlemmer samt personer, der arbejder for  

 internationale organisationer og institutioner og medlemslandenes  

 repræsentanter i sådanne organisationer og institutioner.
D.1.5.4 Angivelse TL § 23, stk. 2 og BKG § 104, stk. 3 Personer, som indrejser fra ikke-EU-lande, skal straks foretage angivelse  

 af medførte varer, der skal told- og afgiftsberigtiges, eller som er omfattet  

 af særlige indførselsbestemmelser.
Hvis der ikke medføres varer til  

 erhvervsmæssig anvendelse, kan angivelsen ske mundtligt, medmindre det findes  

 påkrævet, at angivelsen og oplysninger i øvrigt afgives skriftligt.
Told-Skat kan bestemme, at angivelse også kan foretages ved at passere et  

 kontrolområde, som består af 2 kanaler, en rød og en grøn.
Den røde kanal er  

 mærket "Varer at angive" og den grønne er mærket "Ingen varer  

 at angive". Personer, der går gennem den grønne kanal, har derved  

 angivet over for Told-Skat, at der ikke medføres varer, som skal told- og  

 afgiftsberigtiges, eller som er undergivet særlige indførselsbestemmelser.
TL § 12 og BKG § 105, stk. 1-6 Personer, der indrejser fra et andet EU-land, og som medfører spiritus og  

 tobak til privat forbrug ud over de fastsatte mængder, skal straks efter  

 indrejsen angive den overskydende mængde, hvilket også gælder for  

 mineralolie, som indføres på anden måde end i køretøjets brændstoftank eller  

 i en egnet reservedunk.
Angivelsen skal afgives i rød kanal, eller hvis en sådan ikke findes, på  

 et særligt fortrykt angivelseskort.
Angivelseskortet kan fås ved de steder,  

 der anvist af told- og skatteregionen.
 Når angivelseskortet er udfyldt, skal det lægges i Told-Skat-Postkassen,  

 forinden den videre rejse påbegyndes.
 Den rejsende vil inden udløbet af den følgende måned få tilsendt et  

 giroindbetalingskort med angivelse af det skyldige beløb.
 Angivelseskortet er optrykt som bilag 91.
Momsgodtgørelse BKG § 110 Til brug ved godtgørelse af moms for varer indkøbt i Norge kan der ved  

 indrejsen fås attest om, at varerne er indført i Danmark.
Der skal i  

 forbindelse hermed betales moms af varerne.
Ordningen gælder dog kun varer inklusive moms, hvis enhedsværdi overstiger  

 1350 kr Attesten gives på fakturaen eller et tilsvarende bilag, der er beregnet  

 til sælgeren til brug ved godtgørelse af moms i købslandet.
D.1.5.5 Kontrol med rejsendes bagage For.ord. 3925/91 Forordningerne bringes i anvendelse ved kontrol af den bagage, der  

 medbringes af visse rejsende i intern EU-trafik.
Forordningerne afskaffer  

 alle formaliteter og al kontrol for håndbagage og indchecket bagage, der  

 tilhører personer, der foretager en flyvning inden for fællesskabet, samt  

 bagage tilhørende personer, der foretager en overfart ad søvejen inden for  

 fællesskabet.
I Københavns Lufthavn i Kastrup og i Billund Lufthavn er der etableret en  

 blå kanal.
Personer, der har påbegyndt deres rejse i et andet EU-land, kan  

 benytte denne kanal, hvorved de tilkendegiver, at de kun medfører den mængde  

 spiritus og tobaksvarer, der kan medbringes afgiftsfrit.
Stikprøvekontrol Af hensyn til den danske særregel på spiritus og tobaksområdet, vil der  

 ved passage af blå kanal kunne udføres stikprøvekontrol.
Denne kontrol  

 indebærer, at der kan udføres stikprøvevis kontrol med, at EU-rejsende ikke  

 medbringer større mængder af de nævnte varer end tilladt.
Ved bagage forstås alle genstande, der transporteres af en person under  

 dennes rejse, uanset transportmåden.
For så vidt angår lufttransport er  

 indskrevet bagage den bagage, som ikke under rejsen er tilgængelig for den  

 rejsende, medens håndbagagen er den bagage, som kan medbringes i kabinen.
Indførselskontrol Toldkontrollen af al bagage der ankommer med fly til Danmark fra ikke  

 EU-lande foretages i den første lufthavn, uanset om bagagen fra  

 afrejselufthavnen er indskrevet til anden dansk toldlufthavn , fx New York  

 Kastrup Billund.
Udførselskontrol Udførselskontrollen foretages i afrejselufthavnen, såfremt denne er en  

 international EU-lufthavn, fx Billund New York via Bruxelles.
Såfremt der  

 skiftes fly i en international EU-lufthavn forinden udrejsen fra fællesskabet  

 foretages kontrollen som udgangspunkt her, fx Billund Bruxelles New York.
D.1.6 Ekspeditionstider BKG § 120, stk. 1-3 Ekspeditionstiden for toldforretninger vedrørende:
- ekspedition af befordringsmidler, herunder skibe og fly, - ekspedition af ind- og udgående gods, er mandag til fredag kl. 07.00 til 16.00.
 Ved toldstederne i:
- Padborg, - Esbjerg, - Gedser, - Rødby, - Københavns lufthavn i Kastrup, - Hirtshals, - Frederikshavn, - Hanstholm, - Grenå, - Helsingør, - Dragør, - Rønne, - Kvæsthusbroen i København, - Dan-Link i København, er ekspeditionstiden for disse forretninger dog mandag til fredag kl.  

 07.00 til 17.00, lørdage kl. 07.00 til 13.00.
 Dette gælder dog ikke søn og helligdage, samt grundlovsdag og  

 juleaftensdag, hvor ekspeditionstiden ved alle ekspeditionssteder er kl.  

 07.00 til 12.00.
Uden for ekspeditionstiden Ekspedition af skibe og fly samt ind- og udførsel af gods kan ske uden for  

 nævnte tidspunkter mod betaling af gebyr.
BKG §§ 121, 124 og 125, stk.1 Der skal betales ét gebyr pr. toldforretning.
Kræver  

 toldforretningen, at personale er tilstede ud over 1 time, betales der gebyr  

 pr. påbegyndt time, tilstedeværelsen varer.
 Hvis der ønskes toldforretninger udført udenfor ekspeditionstiden, skal  

 der i rimelig tid inden ekspeditionstidens ophør afgives skriftlig  

 rekvisition.
 Gebyrernes størrelse fastsættes af skatteministeren.
