Kendelse fra Pressenævnet i sag nr.  

 103/2002 [En mand   K] har klaget til Pressenævnet over en  

 artikel bragt i JydskeVestkysten den 13. oktober 2002, idet han mener, at god  

 presseskik er tilsidesat.
 I en artikel med overskriften "Lejer fik delvis  

 ret" hed det i en underoverskrift:
"Boligsag:  BJ  Bolig fik pålagt at udbedre  

 mangler ved lejemålet Stormgade 71. Men nu er lejer flyttet   og  

 striden står nu om depositumet." Artiklen var sålydende:
"Striden mellem boligejer [K],  BJ  Bolig, og lejer  

  Svend  Siig, som avisen tidligere har beskrevet indgående, har nu  

 fået en afgørelse i Huslejenævnet.
Men dermed er sagen  

 langt fra slut.
 For selv om udlejer af Huslejenævnet er blevet  

 pålagt at udbedre en lang række mangler ved lejemålet  

 Stormgade 71, st., er parterne igen røget i totterne på  

 hinanden.
 Svend  Siig fraflyttede nemlig lejemålet den 1.  

 oktober og kræver nu at få sit depositum tilbage.
 Men det ønske vil  BJ  Bolig angiveligt ikke  

 efterkomme.
 Samtidig har postvæsnet travlt med at fragte  

 brevkorrespondance frem og tilbage mellem  BJ  Bolig,  Svend  Siig og  

 sidstnævntes advokat.
 For  Svend  Siig ønsker nemlig ikke at udlevere sin  

 nye adresse til  BJ  Bolig og [K].
- Vi vil ikke chikaneres mere.
Og han kan skrive til min  

 advokat, hvis han agter at aflevere de penge, jeg har til gode, siger  Svend  

  Siig, i en kommentar til den øjeblikkelige sag.
 Dermed fortsætter striden mellem lejer og udlejer af  

 Stormgade 71.
Det lykkedes desværre ikke at få en kommentar  

 fra [K]  BJ  Bolig til den aktuelle sag." Artiklen var ledsaget af en faktaboks, hvori der blandt  

 andet var anført følgende:
"MANGLER Boligretten pålagde for nylig  BJ  Bolig at udbedre  

 følgende mangler ved lejemålet Stormgade 71, st:
" Klageren har anført, at det ikke har noget med  

 virkeligheden at gøre, når bladet skriver, at  Svend  Siig ikke  

 vil chikaneres mere.
Klager har ikke på nogen måde haft kontakt  

 med  Svend  Siig siden Huslejenævnets besigtigelse af lejemålet  

 den 26. august 2002. Klager har ikke chikaneret  Svend  Siig, men er derimod  

 af ham blevet truet med alverdens ulykker, hvis han nærmede sig huset.  

 Det er ej heller korrekt, som bladet anfører, at  Svend  Siig  

 fraflyttede lejemålet den 1. oktober 2002. Den korrekte dato er 28.  

 september 2002.
Klageren har videre anført, at det ikke er korrekt,  

 når bladet anfører, at "Lejer fik delvis ret". I det  

 øjeblik  Svend  Siig forlod lejemålet den 28. september 2002,  

 bortfaldt Huslejenævnets kendelse.
Der er derfor ikke nogen, der ved  

 noget, om  Svend  Siig fik ret eller ej, idet der ikke foreligger nogen  

 kendelse.
Det er endvidere uanstændigt at anføre i artiklen, at  

  Svend  Siig fik delvis ret, når bladet "glemmer", at klager,  

 længe før Huslejenævnet kom ind i billedet, havde tilbudt  

  Svend  Siig omgående at rette de eventuelle fejl og mangler, der  

 måtte være.
Det er i øvrigt usandt, når bladet i  

 faktaboksen anfører, at Boligretten har pålagt klager at udbedre  

 nogle mangler, idet sagen ikke har været indbragt for Boligretten.
Klageren har med hensyn til  Svend  Siigs depositum  

 anført, at lejligheden er efterladt i en meget beskidt stand, og at  

 udgiften til rengøring, reparationer og skyldig husleje vil blive  

 fratrukket hans depositum.
Klageren er endvidere over for nævnet  

 fremkommet med bemærkninger til indholdet af Huslejenævnets  

 kendelse.
 Klageren har endelig til bladets anførsel om, at  

 man har forsøgt at kontakte ham, oplyst, at han var på ferie fra  

 den 5. oktober til 13. oktober 2002. Klager har ikke fra bladet modtaget  

 noget opkald på sin mobiltelefon, ligesom der ikke er lagt nogen  

 telefonbeskeder.
 Bladet har anført, at klager   trods bladets  

 gentagne telefonopkald og efterladte telefonbeskeder til ham   ikke reagerede  

 på bladets opfordring til at kommentere artiklen.
Bladet har videre anført, at det er en teknisk  

 omskrivning af sandheden, når klager i klagen skriver, at han ikke har  

 haft kontakt med  Svend  Siig.
Sidstnævnte er flyttet og har hemmelig  

 adresse.
Til gengæld korresponderer parterne gennem  Svend  Siigs  

 advokat, hvilket klager gør flittigt brug af.
Udsagnet "Vi vil  

 ikke chikaneres mere" er i øvrigt et citat fra  Svend  Siig og  

 må stå for dennes egen regning.
Bladet har oplyst, at oplysningen om, at  Svend  Siig  

 fraflyttede lejemålet den 1. oktober 2002, stammer fra ham selv.
Det er  

 derfor påstand mod påstand, når klager påstår,  

 at det skete den 28. september 2002, men det har i øvrigt ikke  

 relevans for artiklens substans.
Bladet har videre anført, at overskriften er  

 dækkende for indholdet af artiklen, der jo netop fortæller, at  

 Huslejenævnet har pålagt klager at udbedre en lang række  

 mangler.
Bladet har blot viderebragt Huslejenævnets kendelse.
 Bladet har erkendt at have lavet en  

 tanketorsk/slåfejl i faktaboksen til artiklen ved at skrive  

 "Boligretten pålagde for nylig ", idet der rettelig burde  

 have stået "Huslejenævnet".
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
 Pressenævnet bemærker indledningsvis, at  

 nævnet ikke har mulighed for at tage stilling til det nærmere  

 indhold af Huslejenævnets kendelse eller gyldigheden af denne.  

 Nævnet kan imidlertid konstatere, at Huslejenævnet på en  

 række punkter har pålagt klager at udbedre mangler ved  

 lejemålet, og nævnet finder derfor ikke grundlag for at udtale  

 kritik i anledning af artiklens overskrift.
Nævnet bemærker endvidere, at der i artiklen  

 ikke er taget stilling til, hvem af de involverede parter der chikanerer  

 hvem, idet bladet alene har gengivet  Svend  Siigs opfattelse af dette  

 spørgsmål.
Nævnet finder derfor ikke grundlag for at  

 udtale kritik af bladet på dette punkt.
 Nævnet finder ikke, at den forkerte oplysning om, at  

 Boligretten   og ikke Huslejenævnet   skulle have pålagt klager  

 at udbedre en række mangler, er af en sådan karakter, at god  

 presseskik er tilsidesat.
 Nævnet finder, at bladet hverken på dette  

 eller på noget andet punkt, omfattet af klagen, har handlet i strid med  

 god presseskik.
 Afsagt den 11. december 2002.
