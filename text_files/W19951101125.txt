Spørgsmål om, hvorvidt biologiske samlinger som f.eks. blod- og  

 vævsprøver er omfattet af registerlovgivningen Registertilsynet blev anmodet om en udtalelse i forbindelse med et  

 spørgsmål fra *Folketingets *Forskningsudvalg.
Spørgsmålet havde følgende  

 ordlyd:
"Er biologiske samlinger af f.eks. blod- og vævsprøver omfattet af  

 registerlovgivningen, jf. alm. del  -  bilag 35?" Registertilsynet udtalte indledningsvis, at sundhedsministeren i 1992 i  

 henhold til lovens § 3 havde truffet beslutning om, at et manuelt  

 blodkartotek skulle omfattes af loven.
Sagen er omtalt i årsberetning 1992,  

 side 35 f.
Tilsynet havde i forbindelse med fastsættelse af forskrifter for  

 registeret udtalt, at der i det serologiske materiale i den foreliggende  

 sammenhæng måtte siges at være indeholdt oplysninger om den person,  

 materialet vedrører, således at dette også var omfattet af  

 registerlovgivningen.
Registertilsynet pegede endvidere på, at den *Centrale *Videnskabsetiske  

 *Komite har udsendt en rekommandation om sundhedsvidenskabelige  

 informationsbanker (Rekommandation nr. 9: Forskningsmæssig brug af  

 sundhedsvidenskabelige informationsbanker, oktober 1993, revideret januar  

 1994), som er blevet til i samarbejde mellem komitéen og  

 Registertilsynet.
I denne rekommandation fastslås det, at i en  

 videnskabsetisk sammenhæng dækker begrebet sundhedsvidenskabelige  

 informationsbanker, der tillige i registerlovgivningens forstand er registre,  

 alle samlinger af oplysninger om mennesker på det sundhedsvidenskabelige  

 område, hvad enten disse indeholdes som ord, tal, DNA-koder, antigener,  

 antistoffer, morfologiske, biokemiske, fysiologiske eller biofysiske  

 karakteristika samt andre oplysninger, som i en given sammenhæng vil kunne  

 være personhenførbare.
Endvidere fremgår det, at informationsbanker, knyttet  

 til det danske sundhedsvæsen, generelt af Registertilsynet og komitéen  

 opfattes som offentlige (dvs. som hørende under den offentlige forvaltning).
 Registertilsynet gjorde endelig opmærksom på, at der i dag er fastsat  

 forskrifter i henhold til lov om offentlige myndigheders registre for flere  

 offentlige registre, der foruden edb-registrerede oplysninger også omfatter  

 personhenførbare samlinger af biologisk materiale.
 Registertilsynets Årsberetning 1995 side 52 - 53.
