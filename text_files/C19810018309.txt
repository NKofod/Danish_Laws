Indledning Ved lov nr. 271 af 10. juni 1981 er der gennemført visse ændringer af  

 loven om styrelse af sociale og visse sundhedsmæssige anliggender.
Loven af  

 10. juni 1981 træder i kraft den 1. oktober 1981. Loven er trykt som bilag 1  

 til dette cirkulære.
Den sociale styrelseslov er bekendtgjort den 28.  

 september 1981. Lovbekendtgørelsen er trykt som bilag 2 til cirkulæret.
Ændringer i den sociale styrelseslov Loven af 10. juni 1981 har gennemført følgende ændringer i den sociale  

 styrelseslov:
1. Lovens § 10 om amtsrådets pligt til at føre tilsyn  

 med kommunernes virksomhed på sociale og sundhedsmæssige områder er ændret  

 til, at amtsrådene skal vejlede kommunerne i sociale og sundhedsmæssige  

 anliggender.
Begrundelsen for denne ændring er, at tilsynsforpligtelsen ikke  

 har haft noget tydeligt indhold, og at der ikke i almindelighed skønnes at  

 være behov for et amtskommunalt tilsyn.
Det må anses for tilstrækkeligt, at  

 der består en adgang for de kommunale myndigheder til at søge vejledning hos  

 amtsrådet i sociale og sundhedsmæssige anliggender.
Omfanget af en sådan  

 vejledningsvirksomhed må afhænge af behovet hos kommunerne og af amtsrådenes  

 praktiske muligheder for at imødekomme dette behov.
 Der sker ingen ændring i de centrle myndigheders adgang til at føre tilsyn  

 med kommunerne.
2. Fra 1. oktober 1981 er statsamtmanden formand for  

 amtsankenævnet.
Formanden skal således ikke som hidtil udpeges af  

 socialministeren.
Der udpeges ikke nogen stedfortræder for formande, idet det  

 følger af de regler, der gælder for statsamtmandens embede, hvem der i  

 amtmandens fravær virker i embedet.
3. Med hensyn til sammensætningen af revaliderings- og  

 pensionsnævn er der gennemført den ændring, at kravet, om at de af amtsrådet  

 udpegede medlemmer skal være medlemmer af amtsrådets social- og  

 sundhedsudvalg, og de af kommunerne udpegede medlemmer være medlemmer af en  

 kommunalbestyrelse i amtet, er ophævet.
Amtsrådene og kommuneforeningerne er  

 således frit stillet med hensyn til, hvem de vil udpege til medlemmer af  

 nævnet.
 4. Kravet om, at de af amtsrådet udpegede medlemmer af  

 amtsankenævnet skal være medlemmer af amtsrådet, er ligeledes ophævet,  

 således at amtsrådet også med hensyn til valg af medlemmer af amtsankenævnet  

 er frit stillet, dog med den begrænsning der følger af § 18 a.
5. Funktionsperioden for de beskikkede medlemmer af  

 revaliderings- og pensionsnævn og amtsankenævn er ændret fra at være som for  

 de kommunale råd til at løbe fra den 1. april.
Funktionsperioden vil være 4  

 år fra 1. april 1982, idet funktionperioden for de indtil udgangen af 1981  

 beskikkede medlemmer ved en overgangsbestemmelse i loven er forlænget indtil  

 udgangen af marts 1982. Baggrunden for ændringen af perioden til at løbe fra  

 1. april er ønsket om at give amtsråd og kommuneforeninger tid til efter de  

 valg, der får virkning fra den 1. janur, at udpege repræsentanter til  

 nævnene.
 6. Bestemmelsen i styrelseslovens § 25 om et  

 rådgivende nævn til bedømmelse af kvalifikationerne hos ansøgere til  

 stillingen som leder af amtskommunernes social- og sundhedsforvaltning er  

 ophævet.
7. Det vil fortsat være amtskommunens socialcenter,  

 der skal være sekretariat for amtsankenævnet.
Som formand for nævnet vil  

 stamtsamtmanden have beføjelse til at tilrettelægge nævnets arbejde, herunder  

 sekretariatets bistand til nævnet.
Der vil blive udsendt en ny  

 forretningsorden for amtsankenævnene.
 8. Den bestående ordning med hensyn til  

 offentliggørelse af afgørelser, truffet af amtsankenævnene og af den sociale  

 ankestyrelse er taget op til vurdering med henblik på, at offentliggørelsen  

 af afgørelser, i højere grad kan tjene det formål at være vejledende for  

 tilsvarende sager.
