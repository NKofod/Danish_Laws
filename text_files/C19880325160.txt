 Denne At-meddelelse oplyser om, hvem der har pligter og ansvar efter  

 arbejdsmiljøloven med tilhørende regler.
 Det er hovedsagelig arbejdsgiveren (virksomheden), der har pligter.
I et vist omfang har også andre persongrupper pligter.
Det er navnlig - arbejdsledere - ansatte iøvrigt - leverandører m.v.
- installatører og reparatører - projekterende og rådgivere.
 Desuden gælder der pligter for bygherrer og andre som fx læger og forældre  

 til unge under 18 år.
 Hvis pligterne tilsidesættes, kan de pågældende drages til ansvar efter  

 arbejdsmiljølovens straffebestemmelser.
PLIGTER Arbejdsgiveren Arbejdsgiveren skal sørge for, at arbejdsforholdene er forsvarlige at der føres effektivt tilsyn med, at arbejdet udføres  

 forsvarligt at de ansatte får oplysninger om de ulykkes- og  

 sundhedsfarer, der eventuelt er forbundet med deres arbejde, og at de får  

 nødvendig oplæring og instruktion i at udføre arbejdet på farefri måde at foretage  undersøgelser, prøver eller besigtelser  

 vedrørende arbejdsforholdene, eventuelt ved særligt sagkyndige, når  

 Arbejdstilsynet forlanger det, eller forholdene i øvrigt giver anledning  

 dertil at Arbejdstilsynets skriftlige påbud gøres kendt for  

 sikkerhedsrepræsentanter og tillidsrepræsentanter inden for vedkommende  

 område og tillige for andre sikkerhedsrepræsentanter og tillidsrepræsentanter  

 i virksomheden, hvis de anmoder om det at samarbejdet i virksomheden om sikkerhed og sundhed kan finde  

 sted efter reglerne herom at der ved arbejde på arbejdssteder, hvor der udføres arbejde af  

 flere virksomheder, samarbejdes med de andre  arbejdsgivere  om  

 sikkerhed og sundhed for alle beskæftigede på arbejdsstedet at  foretage anmeldelser m.v. til Arbejdstilsynet efter regler  

 herom, og på forlangende give oplysninger til statistisk brug.
 Kommentar:
 Arbejdsforholdene skal opfylde kravene i arbejdsmiljølovgivningen  

 og Arbejdstilsynets påbud efter denne.
Det er navnlig krav til arbejdsstedets indretning, tekniske hjælpemidlers  

 indretning og anvendelse, stoffer og materialer, arbejdets planlægning,  

 tilrettelæggelse og udførelse.
Desuden gælder der bestemmelser om hviletid og  

 fridøgn, børns og unge menneskers arbejde, sikkerhedsarbejdet i virksomheden,  

 bedriftssundhedstjeneste og uddannelse.
 Effektivt tilsyn omfatter dels alle ansattes udførelse af  

 arbejdet, dels at arbejdsprocessen forløber forsvarligt - herunder fx, at  

 eventuelle sikkerhedsmæssige fejl løbende korrigeres.
 Oplysning, oplæring og instruktion  skal afpasses efter arbejdets  

 art og den enkelte ansattes forudsætninger, uddannelse, alder og rutine m.v.  

 Der stilles derfor større krav til arbejdsgiverens oplysningspligt, hvis  

 arbejdet er forbundet med særlig ulykkes- og sundhedsfare eller udføres af  

 unge og nyansatte.
 Undersøgelser, prøver eller besigtelser vedrørende  

 arbejdsforholdene skal iværksættes af arbejdsgiveren, når Arbejdstilsynet  

 kræver det.
Arbejdsgiveren har også pligt til selv at foranstalte undersøgelser m.v.,  

 eventuelt efter drøftelse med sikkerhedsorganisationen, hvis der opstår  

 uheld, uregelmæssigheder eller særlige situationer, som kan være af betydning  

 for de sikkerheds- eller sundhedsmæssige forhold.
Det kan fx være tilfældet  

 ved en arbejdsulykke, forgiftning, erhvervssygdom eller øget fravær blandt de  

 ansatte, ved luftforurening eller støj eller ved brud på dele af maskiner,  

 stilladser, kraner m.v., dobbeltslag på excenterpresse, jordskred ved  

 udgravningsarbejde.
 Pligten til at gøre  skriftlige påbud kendt  for  

 sikkerhedsrepræsentanter og tillidsrepræsentanter inden for vedkommende  

 område betyder, at arbejdsgiveren uopfordret skal informere dem, påbudet  

 vedrører.
 Hvis der på en mindre arbejdsplads hverken er sikkerheds- eller  

 tillidsrepræsentanter, skal arbejdsgiveren informere de ansatte direkte.
 I en række tilfælde skal der foretages  anmeldelse  til  

 Arbejdstilsynet fx af arbejdsulykker.
 Arbejdsgiveren kan på visse betingelser  overføre sine pligter  til  

 driftsledere, arbejdsledere eller andre kvalificerede overordnede, se side 9.
 Har arbejdsgiveren overført pligter til andre, skal han i rimeligt omfang  

 føre tilsyn med hvordan de varetager dem.
Arbejdslederen Ved en arbejdsleder forstås den, hvis arbejde udelukkende eller i det  

 væsentlige består i på arbejdsgiverens vegne at lede eller føre tilsyn med  

 arbejdet i en virksomhed eller en del deraf.
 Kommentar:
 Afhængigt af de konkrete forhold kan begrebet arbejdsleder omfatte såvel  

 en teknisk direktør som en underværkfører.
 Arbejdslederen har pligt til at deltage i samarbejdet om sikkerhed og  

 sundhed.
 Kommentar:
 Pligten omfatter navnlig deltagelse i sikkerhedsorganisationens arbejde og  

 deltagelse i samarbejdet mellem flere arbejdsgivere på samme arbejdssted.
Arbejdslederen skal medvirke til at skabe forsvarlige arbejdsforhold inden  

 for det arbejdsområde, han leder.
Han skal påse, at  

 sikkerhedsforanstaltninger virker efter deres hensigt.
 Kommentar:
Arbejdslederen har pligt til, så langt hans beføjelser rækker, at træffe  

 de beslutninger, som er nødvendige for, at regler kan følges.
Det kan fx være  

 regler om arbejdets tilrettelæggelse, planlægning og udførelse, tekniske  

 hjælpemidler, stoffer og materialer, unge under 18 år, hviletid og fridøgn.
Hvis arbejdslederen bliver bekendt med fejl eller mangler, som kan medføre  

 fare for sygdom eller ulykker, skal han sørge for at afværge faren.
Hvis  

 dette ikke er muligt, skal han straks gøre arbejdsgiveren bekendt med  

 forholdet.
 Kommentar:
 Dette betyder, at arbejdslederen har både ret og pligt til at træffe de  

 nødvendige foranstaltninger.
 Arbejdslederen har desuden samme pligter som alle andre ansatte, fx pligt  

 til at bære hjelm, hvor dette er påbudt.
 Pligter i videre omfang kan påhvile arbejdslederen, hvis han har fået  

 overdraget arbejdsgiverens pligter - på de særlige betingelser herfor, se  

 side 9.
Ansatte De ansatte har pligt til at deltage i samarbejdet om sikkerhed og sundhed  

 i virksomheden.
 De ansatte skal medvirke til, at arbejdsforholdene er forsvarlige inden  

 for deres arbejdsområde og til, at sikkerhedsforanstaltninger virker efter  

 hensigten.
 Kommentar:
De ansatte skal derfor følge de regler, der er givet for det arbejde, de  

 skal udføre.
Fx må afskærmning, udsugningsanlæg m.v. ikke fjernes eller  

 sættes ud af funktion, og påbudte personlige værnemidler skal benyttes.
Det  

 påhviler også de ansatte at overholde lovens bestemmelser om hvileperiode og  

 fridøgn.
 Hvis de ansatte bliver opmærksomme på fejl eller mangler, som de ikke selv  

 kan rette, skal de meddele dette til deres sikkerhedsrepræsentant, til  

 arbejdslederen eller til arbejdsgiveren.
 Hvis en ansat fjerner en sikkerhedsforanstaltning midlertidigt, fx for at  

 udføre en reparation eller installation, har han pligt til at sætte den på  

 plads igen straks efter arbejdets afslutning eller sørge for, at der træffes  

 anden lige så sikker beskyttelsesforanstaltning.
Ansatte, der arbejder på et arbejdssted, hvor flere virksomheder arbejder,  

 fx en byggeplads, skal - rette sig efter de regler der er aftalt mellem virksomhederne - rette sig efter de regler, der gælder for det arbejde, der skal udføres.
 Udfører ansatte arbejde på en fremmed virksomheds område, skal de rette  

 sig efter de regler om sikkerhed og sundhed, der gælder der.
 Kommentar:
 Eksempelvis skal en ansat, der udfører reparationsarbejde i en fremmed  

 virksomhed bære hjelm, hvis dette er påbudt i virksomheden.
Selvstændige erhvervsdrivende uden ansatte I virksomheder uden ansatte har virksomhedsejeren pligt til at efterleve  

 dele af arbejdsmiljølovgivningen.
Det er navnlig bestemmelserne om tekniske  

 hjælpemidler, stoffer og materialer, arbejdets tilrettelæggelse og udførelse,  

 vejtransport samt bestemmelserne om samarbejde mellem flere arbejdsgivere på  

 samme arbejdssted.
 Leverandører m.v.
 Leverandører af tekniske hjælpemidler har pligt til at sørge for, at et  

 hjælpemiddel, når det leveres til brug, er forsynet med nødvendigt  

 beskyttelsesudstyr og kan anvendes efter hensigten uden at være farligt for  

 sikkerhed og sundhed.
 Hjælpemidlet skal være ledsaget af nødvendig og let forståelig  

 brugsanvisning på dansk.
 Dette gælder såvel ved salg som ved leje eller anden form for overdragelse  

 eller overladelse af hjælpemidlet til brug.
 Tilsvarende forpligtelser gælder for leverandører af stoffer og  

 materialer, der kan være farlige for sikkerhed eller sundhed.
 Kommentar:
Hvis der fx er fastsat nærmere regler for en maskines indretning, skal  

 maskinen opfylde dem, når den sælges eller udlejes til en bruger.
Det samme  

 gælder, hvis der er regler om godkendelse, afprøvning eller anmeldelse.
 Også for visse stoffer og materialer gælder regler om anmeldelse til  

 Arbejdstilsynet.
Installatører og reparatører En selvstændig installatør og reparatør skal ved installation, ombygning  

 eller hovedreparation af et teknisk hjælpemiddel sørge for, at de regler, der  

 gælder for hjælpemidlet, er opfyldt.
 Foretages der kun en mindre reparation af et teknisk hjælpemiddel, skal  

 reparatøren sørge for, at de forskrifter, der gælder for den del, der  

 repareres, er opfyldt.
 Reparatøren har pligt til at gøre ejeren eller brugeren opmærksom på de  

 fejl eller mangler af sikkerhedsmæssig betydning, som han bliver bekendt med  

 under reparationsarbejdet.
Projekterende rådgivere Den, der projekterer et teknisk hjælpemiddel, et produktionsanlæg eller et  

 bygge- og anlægsarbejde, har pligt til i projektet at tage  

 arbejdsmiljømæssige hensyn.
Det samme gælder ved rådgivning om arbejdsmæssige  

 forhold.
Bygherrer Bygherren er den, for hvis regning et bygge- og anlægsarbejde udføres.  

 Hvis der beskæftiges mere end 10 personer på byggepladsen, skal bygherren  

 eller den koordinator, han udpeger, sørge for at samordne de  

 sikkerhedsforanstaltninger, der skal træffes af arbejdspladsens forskellige  

 arbejdsgivere.
Andre persongrupper Forskellige andre persongrupper kan have pligter ifølge  

 arbejdsmiljølovgivningen.
Fx påhviler det en læge, der konstaterer eller får mistanke om, at en  

 person har været udsat for skadelige påvirkninger på sin arbejdsplads at  

 anmelde dette til Arbejdstilsynet.
Ligeledes påhviler det forældre til unge  

 under 18 år, ikke at indgå på, at de/den unge beskæftiges i strid med loven.
ANSVAR Den, der ikke opfylder sine pligter, kan drages til ansvar efter lovens  

 straffebestemmelser.
 Straffen er som hovedregel bøde, men hæftestraf kan idømmes i særligt  

 grove tilfælde.
 Der kan normalt kun straffes, hvis overtrædelsen er sket med forsæt eller  

 ved uagtsomhed (subjektivt ansvar).
Dog gælder der et særligt ansvar for arbejdsgiveren.
For overtrædelse af  

 visse bestemmelser vil arbejdsgiveren kunne pålægges ansvar, selv om der ikke  

 er handlet forsætligt eller uagtsomt (objektivt ansvar). Det gælder navnlig  

 ved overtrædelse af bestemmelserne om arbejdsstedets indretning, arbejdets  

 tilrettelæggelse og udførelse, tekniske hjælpemidler, stoffer og materialer  

 og ved tilsidesættelse af tilsynspligt.
 Pålægges der arbejdsgiveren et objektivt ansvar, kan der kun anvendes  

 bødestraf.
For overtrædelser, der begås af et aktieselskab, andelsselskab eller  

 lignende, kan der pålægges selskabet som sådant bødestraf.
For overtrædelser,  

 der begås af staten, en kommune eller et kommunalt fællesskab, der er  

 omfattet af § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.
 Sager rejses af anklagemyndigheden (politimesteren) efter indstilling fra  

 Arbejdstilsynet.
OVERDRAGELSE AF PLIGTER OG ANSVAR En arbejdsgiver kan overdrage sine pligter efter arbejdsmiljølovgivningen,  

 og dermed i et vist omfang ansvaret, til driftsledere, arbejdsledere eller  

 andre kvalificerede overordnede.
Det er en betingelse, at overførelsen sker ved en aftale, der er  

 skriftlig, og som tydeligt angiver, i hvilket omfang pligterne og ansvaret  

 overdrages.
Aftalen skal herunder fastlægge, i hvilken afdeling eller hvilket  

 arbejdsområde i virksomheden overdragelsen omfatter.
 Kommentar:
Den personkreds, der typisk vil kunne få overdraget pligter og ansvar, er  

 tekniske direktører, ingeniører, driftsledere, værkførere, formænd.
En  

 sjakbajs eller akkordholder kan normalt ikke betragtes som overordnet i  

 lovens forstand.
 En betingelse, for at arbejdslederen kan pålægges et arbejdsgiveransvar,  

 er, at han samtidig får kompetence og beføjelser til at disponere.
 Dansk Arbejdsgiverforening har i samarbejde med FR - Hovedorganisation for  

 Arbejdsledere - og tekniske Funktionærforeninger i Danmark og Foreningen af  

 Arbejdsledere i Danmark udarbejdet et ansvarsoverdragelsesdokument.
Er betingelserne for en ansvarsoverdragelse opfyldt, og de pågældende  

 pligter tilsidesættes, er arbejdsgiveren fri for ansvar, hvis han har opfyldt  

 sin tilsynspligt.
Den, der har fået pligterne overdraget, kan straffes, dog  

 kun hvis den pågældende har handlet forsætligt eller uagtsomt.
 I det omfang, der er forbundet et objektivt ansvar med pligterne, omfattes  

 dette ikke af overdragelsen, men vil altid påhvile arbejdsgiveren.
Erik Andersen (* 1) At-meddelelse Nr. 6.01.2 juni 1994 (* 2) Lov om arbejdsmiljø jfr. lovbekendtgørelse nr. 646 af 18. december  

 1985 som ændret ved Lov nr. 220 af 22. april 1987.
