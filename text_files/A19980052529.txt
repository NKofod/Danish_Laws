 Herved bekendtgøres lov om folkeregistrering, jf.  

 lovbekendtgørelse nr. 508 af 14. september 1978 (* 1), med de ændringer, der  

 følger af lov nr. 386 af 22. maj 1996 og lov nr. 400 af 26. juni 1998. Den  

 bekendtgjorte lovtekst gælder fuldt ud fra den 1. oktober 1998.
§ 1.  Folkeregistrene føres ved kommunalbestyrelsernes  

 foranstaltning.
Udgifterne ved registrenes førelse påhviler kommunerne.
Stk. 2.  Regler om registrenes førelse og om tilsyn  

 hermed samt om registrenes indbyrdes samarbejde fastsættes af  

 indenrigsministeren.
Denne fastsætter tillige regler om adgangen til at få  

 oplysninger fra registrene samt om betalingen herfor.
 § 2.  Indenrigsministeren opretter et centralt  

 personregister (CPR) og fastsætter de nærmere regler om dettes førelse og  

 udnyttelse samt om betalingen herfor.
 Stk. 2.  De kommunale folkeregistre medvirker til  

 oprettelsen og vedligeholdelsen af det centrale personregister på den af  

 indenrigsministeren fastsatte måde.
§ 2 a.  Formålet med loven er at sikre, at § 2 b.  Enhver som tildeles et personnummer på  

 grundlag af folkeregistrering, registreres i CPR med Stk. 2.  Indenrigsministeren fastsætter nærmere regler  

 om behandlingen af oplysninger i stk. 1.
 § 2 c.  Offentlige myndigheder har efter regler, som  

 fastsættes af indenrigsministeren, herunder om betaling, adgang til de  

 oplysninger i CPR og ældre folkeregistermateriale, som vedkommende myndighed  

 efter Europa-Parlamentets og Rådets direktiv nr. 95/46/EF af 24. oktober 1995  

 om beskyttelse af fysiske personer i forbindelse med behandling af  

 personoplysninger og om fri udveksling af sådanne oplysninger er berettiget  

 til at behandle.
 Stk. 2.  Indenrigsministeren fastsætter regler om  

 myndighedernes videregivelse af oplysninger modtaget med hjemmel i stk. 1.
 § 3.  Fra det centrale personregister (CPR) kan til  

 private personer og virksomheder m.v., der forud over for registret kan  

 identificere en bestemt person, videregives følgende oplysninger om  

 vedkommende person:
 Stk. 2.  Andre oplysninger om en forud identificeret  

 person kan kun videregives til private, såfremt vedkommende person eller  

 virksomhed m.v. kan godtgøre at have retlig interesse i at få den pågældende  

 oplysning.
Stk. 3.  På vilkår, der fastsættes i hvert enkelt  

 tilfælde, kan der mod vederlag gives tilladelse til, at erhvervsvirksomheder  

 fra det centrale personregister (CPR) får de i stk. 1 angivne data eller  

 løbende ændringer i disse for en større afgrænset kreds af personer, der  

 enkeltvis forud er identificeret over for registret.
Forinden sådan  

 tilladelse gives, skal der indhentes en udtalelse fra det i lov om offentlige  

 myndigheders registre omhandlede registertilsyn.
Tilladelsen kan til enhver  

 tid tilbagekaldes.
Det er en betingelse, at oplysningerne udelukkende skal  

 bruges i konkrete retsforhold og ikke til etablering af relationer, som ikke  

 eksisterer i forvejen, samt at modtagne oplysninger kun må videregives til  

 private personer eller andre erhvervsvirksomheder, såfremt det udtrykkeligt  

 er fastsat i vilkårene.
I vilkårene skal i øvrigt fastsættes de nærmere  

 betingelser for udleveringen og brugen af oplysningerne samt betalingen  

 herfor.
 Stk. 4.  Indenrigsministeren fastsætter i øvrigt regler  

 om privates adgang til oplysningerne i CPR og ældre folkeregistermateriale  

 samt adressering for private på grundlag heraf.
 § 4.  Efter regler, der fastsættes af vedkommende  

 minister efter forhandling med indenrigsministeren, skal offentlige  

 myndigheder meddele oplysninger til folkeregistrene og det centrale  

 personregister.
§ 5.  Enhver, der flytter, skal inden 5 dage efter  

 flytningen foretage anmeldelse herom til folkeregistret.
Anmeldelsen skal  

 tillige omfatte de medlemmer af husstanden, der flytter med.
 Stk. 2.  Indenrigsministeren kan fastsætte regler om, at  

 bestemmelsen i stk. 1 også skal gælde for personer, der tager ophold i en  

 anden kommune end bopælskommunen for længere tid.
 § 6.  Folkeregistret kan pålægge enhver husejer eller  

 lejer inden udløbet af den frist, der er nævnt i § 5, at meddele registret  

 oplysninger om, hvem der flytter til eller fra hans ejendom eller lejlighed.  

 Et sådant pålæg gælder dog ikke med hensyn til flyttende, der har forevist  

 vedkommende husejer eller lejer kvittering fra folkeregistret for, at de har  

 foretaget anmeldelse som nævnt i § 5.
 Stk. 2.  Pålæg efter stk. 1 kan også gives ledere af  

 højskoler, kaserner og lignende.
 § 7.  Såfremt anmeldelser efter § 5 er  

 ufyldestgørende, unøjagtige eller indbyrdes modstridende, kan vedkommende  

 folkeregister pålægge anmelderen at afgive personlig forklaring til  

 registerføreren og for egen regning fremskaffe de til sagens oplysning  

 nødvendige attester m.v.
 § 8.  Hvis et folkeregister helt eller delvis går til  

 grunde eller gøres ubrugeligt, kan kommunen pålægge de personer, der har  

 bopæl eller ophold i kommunen, at meddele de oplysninger, der er nødvendige  

 til registrets genoprettelse.
 § 9.  De nærmere regler for afgivelsen af de i §§ 5, 6  

 og 8 omhandlede meddelelser fastsættes af indenrigsministeren.
 § 10.  Den, der bruger eller videregiver oplysninger i  

 strid med § 3, stk. 3, 4. pkt., eller overtræder vilkår fastsat i en  

 tilladelse i henhold til § 3, stk. 3, 1. pkt., straffes med bøde, medmindre  

 højere straf er forskyldt efter den øvrige lovgivning.
Stk. 2.  Den, der overtræder bestemmelsen i § 5 eller  

 tilsidesætter pålæg efter §§ 6-8, straffes med bøde.
På samme måde straffes  

 den, der afgiver urigtige oplysninger til folkeregistret.
 Stk. 3.  I forskrifter, der udfærdiges i henhold til  

 loven, kan fastsættes straf af bøde for overtrædelse af bestemmelser i  

 forskrifterne.
 Stk. 4.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 11.  I sager om overtrædelse af § 5, tilsidesættelse  

 af pålæg efter § 6 og overtrædelse af forskrifter, der i tilknytning til §§ 5  

 og 6 er fastsat i henhold til § 9, kan kommunalbestyrelsen i den kommune,  

 hvor den pågældende bor eller opholder sig, tilkendegive ham, at sagen kan  

 afgøres ved, at han til kommunens kasse betaler en af kommunalbestyrelsen  

 fastsat bøde, dog ikke over 600 kr.
 § 12.  Indenrigsministeren kan bestemme, at reglerne i  

 §§ 5-7 og 10-11 også skal gælde for personer, der flytter til og fra Danmark,  

 med de afvigelser, som de særlige forhold i forbindelse med sådanne  

 flytninger tilsiger.
 Stk. 2.  Folkeregistrene skal til  

 registreringsmyndighederne på Færøerne og et andet nordisk land give de  

 oplysninger, som er nødvendige, for at disse myndigheder kan bedømme, om en  

 person skal registreres som bosat der.
 § 13.  Lov nr. 57 af 14. marts 1924 om folkeregistre  

 ophæves.
 Stk. 2.  (Overgangsbestemmelse, udeladt).
 § 14.  Loven gælder ikke for Færøerne og Grønland, men  

 kan ved kgl. anordning sættes i kraft for Grønland med de afvigelser, som de  

 særlige grønlandske forhold tilsiger.
 Loven er sat i kraft på Grønland med virkning fra den 1. juli 1972 ved  

 kgl. anordning nr. 242 af 8. juni 1972, som ændret ved kgl. anordning nr. 671  

 af 19. december 1975.
 For Grønlands vedkommende affattes § 10, stk. 2, herefter således:
§ 10 Stk. 2.  Den, der overtræder bestemmelsen i § 5 eller  

 tilsidesætter pålæg efter §§ 6-8, idømmes advarsel eller bøde.
På samme måde  

 dømmes den, der afgiver urigtige oplysninger til folkeregistret.
 Indenrigsministeriet, den 30. juni 1998.
Thorkild Simonsen / Torben Jerlach (* 1) Lov nr. 239 af 10. juni 1968 om folkeregistrering (hovedloven)  

 indeholder ingen ikrafttrædelsesdato, men trådte efter lovtidendeloven i  

 kraft den 2. juli 1968.
