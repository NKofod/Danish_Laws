Fremsat den 9. oktober 2003 af  

 undervisningsministeren (Ulla Tørnæs) Forslag til Lov om uddannelserne til højere handelseksamen (hhx) og  

  

 højere teknisk eksamen (htx) Kapitel 1 Uddannelsernes formål § 1.  

  

 Uddannelserne til højere handelseksamen (hhx) og højere teknisk eksamen (htx)  

 indgår sammen med uddannelserne til studentereksamen (det almene gymnasium)  

 og  

 højere forberedelseseksamen (hf) i et samlet gymnasialt system, som er  

 studieforberedende og almendannende, og som giver grundlag for videregående  

 uddannelse.
§ 2.  

  

 Uddannelserne til højere handelseksamen og højere teknisk eksamen er 3-årige  

 ungdomsuddannelser, som er målrettet mod unge med interesse for viden,  

 fordybelse, perspektivering og abstraktion.
Hver af uddannelserne udgør en  

 helhed og afsluttes med en eksamen efter national standard.
 Stk. 2.  

  

 Formålet  

 med uddannelserne er at forberede eleverne til videregående uddannelse,  

 herunder at de tilegner sig almendannelse, viden og kompetencer gennem  

 uddannelsens kombination af faglig bredde og dybde og gennem samspillet  

 mellem  

 fagene.
Stk. 3.  

  

  

 Eleverne skal gennem uddannelsens faglige og  

 pædagogiske progression udvikle faglig indsigt og studiekompetence.
De skal  

 opnå fortrolighed med at anvende forskellige arbejdsformer og evne til at  

 fungere i et studiemiljø, hvor kravene til selvstændighed, samarbejde og sans  

 for at opsøge viden er centrale.
Stk. 4.  

  

  

 Uddannelserne skal have et dannelsesperspektiv med  

 vægt på elevernes udvikling af personlig myndighed.
Eleverne skal derfor lære  

 at forholde sig reflekterende og ansvarligt til deres omverden: medmennesker,  

 natur og samfund, og til deres egen udvikling.
Uddannelserne skal tillige  

 udvikle elevernes kreative og innovative evner samt deres kritiske sans.
Stk. 5.  

  

 Uddannelserne  

 og skolekulturen som helhed skal forberede eleverne til medbestemmelse,  

 medansvar, rettigheder og pligter i et samfund med frihed og folkestyre.  

 Undervisningen og hele dagliglivet må derfor bygge på åndsfrihed, ligeværd og  

 demokrati.
Eleverne skal derigennem opnå forudsætninger for aktiv medvirken i  

 et demokratisk samfund og forståelse af mulighederne for individuelt og i  

 fællesskab at bidrage til udvikling og forandring samt forståelse af såvel  

 det  

 nære som det europæiske og globale perspektiv.
 § 3.  

  

 Hhx- og htx-uddannelserne gennemføres med vægt på erhvervsrelaterede  

 perspektiver.
Stk. 2.  

  

 Hhx-uddannelsens studiekompetencegivende sigte realiseres inden for  

 virksomheds- og samfundsøkonomiske fagområder i kombination med fremmedsprog  

 og  

 andre almene fag.
Uddannelsen skal udvikle elevernes evne til faglig  

 fordybelse  

 og deres forståelse af teoretisk viden som redskab for analyse af  

 virkelighedsnære forhold.
Stk. 3.  

  

 Htx-uddannelsens studiekompetencegivende sigte realiseres inden for  

 teknologiske og naturvidenskabelige fagområder i kombination med almene fag i  

 øvrigt.
Uddannelsen skal udvikle elevernes evne til faglig fordybelse og  

 deres  

 forståelse af teoretisk viden som redskab for analyse af virkelighedsnære  

 forhold, herunder ved kombination af teori og praktik i værksteder og  

 laboratorier.
 § 4.  

  

 Højere handelseksamen (hhx) og højere teknisk eksamen (htx) giver adgang til  

 videregående uddannelser efter de regler, der er fastsat herom.
Kapitel 2 Optagelse § 5.  

  

 Ansøgere,  

 der har afsluttet 9. klasse efter bestemmelserne i lov om folkeskolen eller  

 gennemført en undervisning, der står mål med, hvad der almindeligvis kræves i  

 folkeskolens 9. klasse, og som opfylder de krav, der er fastsat i medfør af  

 stk. 3 til forudgående undervisning og prøver, optages i hhx eller htx i  

 direkte forlængelse af 9. eller 10. klasse, medmindre den hidtidige skole  

 eller  

 Ungdommens Uddannelsesvejledning i tilknytning til ansøgerens uddannelsesplan  

 har indstillet ansøgeren til optagelsesprøve.
 Stk. 2.  

  

 Øvrige  

 ansøgere kan, eventuelt på grundlag af en optagelsesprøve, optages efter  

 nærmere  

 regler fastsat af undervisningsministeren, jf. stk. 3 og 4.
Stk. 3.  

  

 En elev,  

 der efter at have gennemført 1. eller 2.g., afbryder undervisningen i indtil  

 1  

 år efter aftale med skolen, kan ved starten af det følgende skoleår fortsætte  

 i  

 2. eller 3.g. på den skole, hvor eleven allerede er optaget eller på en anden  

 skole.
En elev, der afbryder undervisningen i mere end et år, skal optages på  

 ny efter reglerne i stk. 2.
 Stk. 4.  

  

 Undervisningsministeren fastsætter nærmere regler om optagelsen af elever i  

 hhx  

 og htx, herunder om senere optagelse, om krav til forudgående undervisning og  

 prøver, om skolens individuelle vurdering af ansøgere,  

  

 om en optagelsesprøve, om i hvilke tilfælde ansøgere efter stk. 2  

 kan optages, samt om at ansøgere i forbindelse med ansøgningen skal  

 tilkendegive deres interesse med hensyn til valg af studieretning mv.
 Stk. 5.  

  

 Ansøgere  

 optages på den skole, de ønsker, såfremt der er plads.  

 Undervisningsministeren  

 fastsætter regler  


  

 om samarbejde  

 mellem skolerne om fordelingen af elever.
§ 6.  

  

 Under  

 grundforløbet, jf. § 7, kan en elev, der helt eller delvist har  

 gennemført  

 et grundforløb i en anden 3-årig gymnasial uddannelse, skifte til uddannelsen  

 til hhx eller htx uden tab af tid.
Sådanne elever optages på baggrund af  

 merit,  

 herunder ved substitution, for det hidtil gennemførte forløb.
Stk. 2.  

  

 Elever fra  

 erhvervsuddannelserne optages i overensstemmelse med reglerne i stk. 1  

 under forudsætning af, at de i nødvendigt omfang har gennemført undervisning  

 på  

 gymnasialt niveau.
Optagelsen sker på baggrund af merit, herunder ved  

 substitution, for relevante dele af det hidtil gennemførte forløb.
 Stk. 3.  

  

 Undervisningsministeren fastsætter nærmere regler om optagelse af elever, der  

 ønsker at skifte til uddannelserne til hhx og htx.
Kapitel 3 Uddannelsernes organisering og indhold Uddannelsernes organisering § 7.  

  

 Hver af uddannelserne organiseres i et grundforløb på ½ år, der er fælles for  

 alle elever, og et efterfølgende studieretningsforløb på 2½ år, som vælges af  

 den enkelte elev, jf. § 12.
 Stk. 2.  

  

 Hhxs og  

 htxs fagrækker består af fag på gymnasialt C-, B- og A-niveau, hvor A  

 er det  

 højeste niveau.
Grundforløb § 8.  



  

 Grundforløbet skal give eleverne faglig  

 indsigt og forståelse samt en indføring i gymnasiale arbejdsmetoder, danne  

 grundlag for elevernes valg og gennemførelse af studieretning samt basis for  

 udvikling af elevernes almendannelse.
Stk. 2.  

  

 Hhxs  

 grundforløb består af dansk, engelsk, matematik,  

 2.  

 fremmedsprog og  

  

 en timeramme (studieområdet) for virksomhedsøkonomiske,  

 samfundsøkonomiske og kulturelt orienterede faglige temaer både hver for sig  

 og  

 på tværs.
I temaerne indgår sproglige og kommunikative indholdselementer og  

 aktiviteter, hvor eleverne får mulighed for fysisk udfoldelse og indsigt i  

 betydningen heraf, samt indsigt i andre forhold af betydning for den  

 personlige  

 sundhed.
Endvidere indgår undervisning i it.
Stk. 3.  

  

 Htxs  

 grundforløb består af fagene dansk, engelsk, matematik og en timeramme  

 (studieområdet) for teknologiske, samfundsvidenskabelige og  

 naturvidenskabelige  

 faglige temaer både hver for sig og på tværs.
I temaerne indgår sproglige og  

 kommunikative indholdselementer og aktiviteter, hvor eleverne får mulighed  

 for  

 fysisk udfoldelse og indsigt i betydningen heraf, samt indsigt i andre  

 forhold  

 af betydning for den personlige sundhed.
Studieretningsforløb § 9.  

  

 Studieretningsforløbet skal give eleverne mulighed for faglig fordybelse og  

 styrkelse af fagligheden.
Et studieretningsforløb består af obligatoriske fag  

 og studieretningsfag i samspil med hinanden samt af valgfag og en timeramme  

 til  

 samarbejde og sammenhæng mellem fagene (studieområdet).
§ 10.  

  

 I  

 hhx-uddannelsen er de obligatoriske fag i alle studieretningsforløb 1)  

 	  

    

 Afsætning på  

 B-niveau.
 2)  

 	  

    

 Dansk på A-niveau.
 3)  

 	  

    

 Engelsk på A-niveau.
 4)  

 	  

    

 Erhvervsret på  

 C-niveau.
 5)  

 	  

    

 2. fremmedsprog på  

 mindst B-niveau, dog A-niveau hvis eleven har valgt et begyndersprog som 2.  

 fremmedsprog.
 6)  

 	  

    

 International økonomi  

 på B-niveau.
 7)  

 	  

    

 Matematik på  

 C-niveau.
 8)  

 	  

    

 Samfundsfag på  

 C-niveau.
 9)  

 	  

    

 Samtidshistorie på  

 B-niveau.
 10)  

 	  

 Virksomhedsøkonomi på  

 B-niveau.
§ 11.  

  

 I  

 htx-uddannelsen er de obligatoriske fag i alle studieretningsforløb 1)  

 	  

    

 Biologi på C-niveau.
 2)  

 	  

    

 Dansk på A-niveau.
 3)  

 	  

    

 Engelsk på B-niveau.
 4)  

 	  

    

 Fysik på B-niveau.
 5)  

 	  

    

 Kemi på B-niveau.
 6)  

 	  

    

 Kommunikation/it på  

 C-niveau.
 7)  

 	  

    

 Matematik på  

 B-niveau.
 8)  

 	  

    

 Samfundsfag på  

 C-niveau.
 9)  

 	  

    

 Teknik på A-niveau.
 10)  

 	  

 Teknologi på B-niveau.
 11)  

 	  

 Teknologihistorie på  

 C-niveau.
 § 12.  

  

 Skolen sammensætter studieretningerne, jf. stk. 2, så hver studieretning  

 indeholder 3 studieretningsfag, i hhx-uddannelsen dog kun 2  

 studieretningsfag,  

 hvis studieretningen indeholder et begyndersprog på A-niveau som 3.  

 fremmedsprog.
 Stk. 2.  

  

 Inden for  

 en studieretning skal de 2 studieretningsfag på højeste niveau have naturlige  

 berøringsflader og samarbejdsmuligheder.
 Stk. 3.  

  

 Undervisningsministeren fastsætter nærmere regler om kombinationsmuligheder  

 for  

 de to fag på højeste niveau.
Stk. 4.  

  

 Skolen  

 vælger selv det 3. studieretningsfag, således at samtlige studieretningsfag i  

 en studieretning har gode muligheder for fagligt samspil.
Fag fra andre  

 gymnasiale  

 uddannelser kan på C-niveau indgå som 3. studieretningsfag.
 Stk. 5.  

  

 Undervisningsministeren kan fastsætte nærmere regler, der bemyndiger skolens  

 leder til at tilrettelægge særlige forløb i form af fravigelse af bindingerne  

 på studieretningerne for elever, der i studieretningsforløbet skifter  

 uddannelse eller skole, og for elever, der følger en 4-årig tilrettelæggelse  

 af  

 uddannelsen.
 § 13.  



  

 Alle  

 skoler skal udbyde et antal studieretninger, der står i passende forhold til  

 antallet af grundforløbshold, dog mindst 2 forskellige.
 Stk. 2.  

  

 Undervisningsministeren  

 kan fastsætte, at visse studieretninger skal udbydes eller oprettes og kan  

 fastsætte nærmere regler herom.
§ 14.  

  

 Skolen skal udbyde en række valgfag på C-, B- og A-niveau, der kan vælges på  

 tværs af studieretninger.
Fag fra andre gymnasiale uddannelser kan indgå i  

 valgfagsudbuddet.
 Stk. 2.  

  

 Undervisningsministeren  

 fastsætter nærmere regler om, hvilke fag og niveauer der kan indgå i skolens  

 udbud og oprettelse af valgfag.
Ekskursioner og undervisning ved udenlandske  

 institutioner § 15.  

  

 Dele af undervisningen kan tilrettelægges som ekskursioner mv.
§ 16.  

  

 Dele af undervisningen kan foregå i udlandet for elever, der har tilmeldt sig  

 en særlig ordning, hvor dette på forhånd er planlagt.
Undervisningen kan være  

 forlagt til udlandet i et semester eller efter særlig tilladelse fra  

 undervisningsministeren i op til et år.
 Stk. 2.  

  

 Såfremt en  

 elev trods tilmelding ikke deltager i opholdet ved en udenlandsk  

 uddannelsesinstitution, påhviler det elevens skole at sørge for, at eleven  

 uden  

 forsinkelse kan fortsætte i den ordinære uddannelse på den skole, hvor  

 vedkommende allerede er optaget, eller på en anden skole.
Rådgivning og vejledning § 17.  

  

 Skolen tilbyder eleverne individuel rådgivning og vejledning om gennemførelse  

 af uddannelsen.
 Stk. 2.  

  

 Undervisningsministeren  

 kan fastsætte nærmere  


  

 regler om  

 individuel rådgivning og vejledning.
Arbejdsformer og evaluering § 18.  

  

 Undervisningen  

 skal tilrettelægges, så eleverne gennem hele uddannelsen møder variation og  

 progression i arbejdsformerne.
Stk. 2.  

  

 Undervisningen skal løbende evalueres, så elever og lærere informeres om  

 elevernes udbytte af undervisningen.
Undervisningsministeren fastsætter  

 nærmere  

 regler om intern evaluering til vurdering af elevernes kompetenceudvikling.
Merit § 19.  

  

 Skolen  

 giver efter ansøgning eleverne merit for undervisning og prøveaflæggelse i  

 fag,  

 når eleven inden optagelse i uddannelsen har afsluttet faget på tilsvarende  

 eller højere gymnasialt niveau.
 Stk. 2.  

  

 Skolen kan  

 endvidere efter ansøgning give en elev merit, herunder ved substitution for  

 undervisning eller lignende, der er gennemført før optagelsen i uddannelsen  

 eller gennemført som en del af undervisningen, jr. § 16, stk. 1, når forløbet  

 efter skolens vurdering kan erstatte dele af undervisningen i uddannelsen.
 Stk. 3.  

  

 For elever,  

 der har fået merit efter stk. 1 eller stk. 2, kan skolen  

 tilrettelægge særlige forløb, som kan være kortere end et sædvanligt  

 gymnasialt  

 forløb.
 Stk. 4.  

  

 Undervisningsministeren kan fastsætte nærmere regler om merit, herunder om  

 kriterier for hvilke fag, der berettiger til merit, og i hvilket omfang  

 meritgivende fag kan indgå i den samlede eksamen.
Bemyndigelse § 20.  

  

 Undervisningsministeren fastsætter nærmere regler om uddannelsernes indhold,  

 organisering og tilrettelæggelse, herunder regler om fag- og studieretningers  

 mål, indhold og omfang på forskellige niveauer.  


  

 Undervisningsministeren kan desuden  

 fastsætte regler om opdeling af faglige niveauer inden for hhx og htx,  

 herunder  

 regler om enkeltfagenes niveau, indhold og prøver for særlige grupper af  

 elever.
Kapitel 4 Mødepligt, aktiv deltagelse, oprykning mv.
 § 21.  

  

 Eleverne  

 har mødepligt og pligt til at deltage aktivt i undervisningen.
Stk. 2.  

  

 Skolen er  

 forpligtet til at gribe ind over for elevers fravær.
Bestemmelser herom  

 fastsættes i skolens studie- og ordensregler, jf. § 22.
 § 22.  

  

 Den  

 enkelte skole fastsætter studie- og ordensregler, jf. dog stk. 3. Skolen  

 gør eleverne bekendt med studie- og ordensreglerne.
Stk. 2.  

  

 Eleverne  

 har pligt til at følge studie- og ordensreglerne.
Skolen træffer afgørelse om  

 iværksættelse af sanktioner over for elever, der ikke følger skolens studie-  

 og  

 ordensregler.
 Stk. 3.  

  

 Undervisningsministeren  

 fastsætter nærmere regler om studie- og ordensreglerne, herunder om  

 iværksættelse af sanktioner over for elever, der ikke følger studie- og  

 ordensreglerne.
§ 23.  

  

 Skolens leder kan i særlige tilfælde nægte en elev oprykning til næste  

 klassetrin, hvis det vurderes, at eleven ikke har opnået et tilstrækkeligt  

 udbytte af det hidtil gennemførte undervisningsforløb.
Det er en nødvendig,  

 men  

 ikke tilstrækkelig forudsætning for nægtelse af oprykning, at eleven har  

 under  

 6,0 i gennemsnit.
 Stk. 2.  

  

 Undervisningsministeren fastsætter nærmere regler om skolens adgang til at  

 nægte en elev oprykning.
Kapitel 5 Prøver og eksamen § 24.  

  

 Højere handelseksamen (hhx) og højere teknisk eksamen (htx) er samlede  

 eksamener, som hver omfatter mindst 10 prøver og et studieretningsprojekt.
 Stk. 2.  

  

 En hhx-  

 eller htx-eksamen kan desuden sammenstykkes som en enkeltfagseksamen af  

 prøvekarakterer  

 i alle obligatoriske fag mv. og det nødvendige antal valgfag samt en særlig  

 projektprøve.
§ 25.  

  

 Højere  

 handelseksamen (  

 hhx) og højere teknisk eksamen (htx)  

  

 kan  

 omfatte prøver i alle fag på uddannelsen, undtagen i de fag fra andre  

 gymnasiale uddannelser, hvori der ikke er prøve.
Prøverne kan være  

 tværfaglige.
 Stk. 2.  

  

 Undervisningsministeren  

 fastsætter hvert år, hvornår prøver med centralt stillede opgaver afholdes.  

 Skolen bestemmer, hvornår øvrige prøver afholdes på den enkelte skole inden  

 for  

 terminer, som er fastsat af undervisningsministeren.
Stk. 3.  

  

 Undervisningsministeren fastsætter hvert år, i hvilke fag den enkelte elev  

 skal  

 aflægge prøve.
Skolen gør hvert år eleverne bekendt med, i hvilke fag der  

 skal  

 aflægges prøve.
 § 26.  

  

 Skolen afholder prøver og udsteder bevis for prøver og eksamen.
Stk. 2.  

  

 Prøverne er  

 individuelle for hver elev.
Dette gælder dog ikke prøver, hvor flere elevers  

 deltagelse er en forudsætning for en del af prøvens gennemførelse.
Hver elev  

 bedømmes individuelt.
Stk. 3.  

  

 Eksamensbeviset  

 indeholder normalt prøvekarakterer, årskarakterer og karakter for  

 studieretningsprojektet.
Karaktererne på eksamensbeviset indgår med  

 forskellig  

 vægt i eksamensresultatet.
 Stk. 4.  

  

 Efter  

 bestået eksamen modtager hver elev et eksamensbevis.
 § 27.  

  

 Undervisningsministeren  

 fastsætter nærmere regler om prøver og eksamen, herunder om udstedelse af  

 prøve- og eksamensbeviser.
 § 28.  

  

  

 Andre end elever kan indstille sig til prøve som  

 selvstuderende.  


  

 Undervisningsministeren  

 fastsætter nærmere regler herom.
Kapitel 6 Institutionens lærere § 29.  

  

 Lærere, der underviser i henhold til denne lov, skal have  

 undervisningskompetence (faglig og pædagogisk kompetence) i et eller flere  

 fag  

 inden for hhxs og htxs fagrække.
 § 30.  

  

 Faglig kompetence er betinget af et fagligt niveau svarende til en ved et  

 universitet bestået kandidateksamen.
 Stk. 2.  

  

 Det faglige  

 niveau kan desuden erhverves ved uddannelse fra handelshøjskole eller  

 universitet, hvis vedkommende ikke i forvejen har en kandidatuddannelse,  

 eller  

 ingeniørhøjskole i kombination med efterfølgende faglig kvalificerende  

 erhvervsmæssig beskæftigelse.
 Stk. 3.  

  

 Lærere, der  

 underviser i de erhvervsrelaterede fag, skal have mindst 2 års relevant  

 erhvervserfaring.
 Stk. 4.  

  

 I de  

 enkelte undervisningsfag skal læreren have et fagligt niveau, der mindst  

 svarer  

 til et uddannelsesforløb, der er gennemført på  

 et  

 universitet eller en tilsvarende institution  

  

 og af et omfang på 90  

 ECTS-points.
§ 31.  

  

 Pædagogisk kompetence opnås ved at gennemføre en pædagogisk uddannelse, der  

 mindst svarer til pædagogikum ved erhvervsskolerne.
Den skal være gennemført  

 senest 2 år efter ansættelsen.
 § 32.  

  

 Skolen udsteder bevis for undervisningskompetence til lærerne i de enkelte  

 fag.
 Stk. 2.  

  

 Undervisningsministeren tildeler undervisningskompetence til kandidater fra  

 medlemsstater i Den Europæiske Union og fra lande, der er omfattet af aftalen  

 om Det Europæiske Økonomiske Samarbejdsområde, hvis kandidaten har  

 undervisningskompetence på tilsvarende niveau i det pågældende land.
 Stk. 3.  

  

 Undervisningsministeren fastsætter nærmere regler om, under hvilke  

 forudsætninger og på hvilke betingelser personer, der ikke har den i  

 §§ 30  

 og 31 nævnte faglige eller pædagogiske kompetence, kan opnå  

 undervisningskompetence og undervise i henhold til denne lov.
Kapitel 7 Skolens pædagogiske opgaver og ansvar § 33.  

  

 Skolen har ansvaret for undervisningen samt for prøver og eksamener over for  

 undervisningsministeren.
 Stk. 2.  

  

 Skolen  

 træffer alle konkrete afgørelser vedrørende skolens elever, medmindre andet  

 følger af denne lov eller regler fastsat i medfør heraf.
Kapitel 8 Tilsyn, kvalitetssystem og klage § 34.  

  

 Undervisningsministeren har det overordnede ansvar for og fører tilsyn med  

 undervisning, prøver og eksamen i henhold til denne lov.
 Stk. 2.  

  

 Undervisningsministeren kan give pålæg til skolen i pædagogiske anliggender.
 § 35.  

  

 Skolen  

 fastlægger et system til kvalitetsudvikling og resultatvurdering i  

 forbindelse  

 med uddannelsen og undervisningen.
 Stk. 2.  

  

 Undervisningsministeren fastsætter nærmere regler herom.
 § 36.  

  

 Undervisningsministeren kan indhente alle nødvendige oplysninger fra skolerne  

 om uddannelserne, eleverne og personalet, herunder foranstalte besøg på  

 skolerne, bl.a. med henblik på gennemførelse af tilsyn og udarbejdelse af  

 statistik, og kan fastsætte nærmere regler herom.
 Stk. 2.  

  

 Undervisningsministeren kan fastsætte regler om elektronisk kommunikation  

 mellem institutionen og Undervisningsministeriet, herunder om form og format  

 og  

 om anvendelse af digital signatur i forbindelse med aflevering af  

 oplysninger.  

 Ministeren kan endvidere fastsætte krav til kontrol- og  

 sikkerhedsforanstaltninger.
 § 37.  

  

 Eleven  

 kan indbringe klager over skolens afgørelser i pædagogiske anliggender for  

 undervisningsministeren inden 2 uger, fra afgørelsen er meddelt eleven.  

 Undervisningsministeren kan fastsætte nærmere regler herom.
 Stk. 2.  

  

 Undervisningsministeren fastsætter endvidere regler om klage over og  

 omgørelse  

 af trufne afgørelser i forbindelse med prøver og eksamen.
Kapitel 9 Udbud af og tilskud til uddannelserne § 38.  

  

 Institutioner godkendt efter lov om institutioner for erhvervsrettet  

 uddannelse  

 eller andre institutioner, der gennemfører grundforløb i henhold til lov om  

 erhvervsuddannelser, kan godkendes af undervisningsministeren til at udbyde  

 uddannelserne efter denne lov, jf. dog stk. 3.
 Stk. 2.  

  

 Undervisningsministeren kan i særlige tilfælde pålægge en skole at etablere  

 højere handelseksamen (hhx) eller højere teknisk eksamen (htx) eller at  

 optage  

 et bestemt antal elever.
 Stk. 3.  

  

 Undervisningsministeren kan tilbagekalde godkendelsen af, at skolen kan  

 udbyde  

 uddannelserne til højere handelseksamen (hhx) og højere teknisk eksamen  

 (htx).
§ 39.  

  

 Staten yder tilskud til dækning af de direkte undervisningsudgifter,  

 fraregnet  

 indtægter ved uddannelserne.
Tilskuddet til undervisningsudgifter bestemmes  

 ud  

 fra antallet af årselever ved uddannelserne og et gennemsnitligt tilskud pr.  

 årselev fastlagt i de årlige finanslove.
 Stk. 2.  

  

 Til  

 institutioner, der er godkendt efter lov om institutioner for erhvervsrettet  

 uddannelse eller lov om Centre for Videregående Uddannelse og andre  

 selvejende  

 institutioner for videregående uddannelser m.v., ydes tilskud efter denne lov  

 ikke til dækning af udgifter til betaling af afgifter i henhold til  

 momsloven.
 Stk. 3.  

  

 Undervisningsministeren kompenserer institutionerne for udgifter til betaling  

 af afgifter i henhold til momsloven, som efter momsloven ikke kan fradrages  

 ved  

 en virksomheds opgørelse af afgiftstilsvaret (ikkefradragsberettiget  

 købsmoms),  

 og som institutionerne afholder ved køb af varer og tjenesteydelser, til  

 hvilke  

 der ydes tilskud efter denne lov.
 Stk. 4.  

  

 Undervisningsministeren fastsætter nærmere regler om kompensationen efter  

 stk. 3 og kan herunder beslutte, at der skal etableres en a  

 conto-ordning  

 for momskompensationen til institutionerne.
 Stk. 5.  

  

 Undervisningsministeren kan fastsætte særlige tilskudsregler i forbindelse  

 med  

 uddannelsesforsøg, for elever i enkeltfagsundervisning og for skoler med  

 lille  

 elevtilgang, hvis det ud fra regionale hensyn er vigtigt at bevare  

 uddannelsen  

 det pågældende sted.
Stk. 6.  

  

 Staten yder  

 et særligt tilskud for færdiggørelse af uddannelse efter denne lov.
Taksten  

 fastsættes på de årlige finanslove.
Undervisningsministeren fastsætter  

 nærmere  

 regler om betingelser for og beregning af det særlige tilskud.
Kapitel 10 Forskellige bestemmelser § 40.  

  

 Handicappede  

 elever, der har behov for specialundervisning eller anden specialpædagogisk  

 bistand, skal have tilbud herom.
 Stk. 2.  

  

 Skolen kan  

 i helt særlige tilfælde tilrettelægge det 3-årige forløb over 4 år for  

 elever,  

 der på grund af handicap er forhindret i at følge undervisningen på normal  

 vis.
 Stk. 3.  

  

 Undervisningsministeren fastsætter nærmere regler herom, herunder om  

 tilpassede  

 prøve- og eksamensforløb.
 § 41.  

  

 Elever,  

 der midlertidigt på grund af sygdom i længere tid ikke kan følge den  

 almindelige undervisning, skal have tilbud om sygeundervisning.
 Stk. 2.  

  

 Skolen kan  

 i helt særlige tilfælde tilrettelægge forløb over en 4-årig periode for  

 elever,  

 der på grund af  

 alvorlig sygdom eller tilsvarende i  

 længere tid er  

  

 forhindret i at deltage i undervisningen på normal vis.
 Stk. 3.  

  

 Undervisningsministeren  

 kan fastsætte nærmere regler om særligt tilrettelagt undervisning efter  

 stk. 1, herunder om skolens pligt til at rette henvendelse til eleven,  

 samt om tilpassede prøve- og eksamensforløb, jf. stk. 2.
 § 42.  

  

 Skolen kan tilbyde eleverne frivillig undervisning.
 Stk. 2.  

  

 Undervisningsministeren kan fastsætte nærmere regler herom.
§ 43.  

  

 Der  

 skal oprettes gymnasiale suppleringskurser (GSK) med det formål at sikre, at  

 elever, der har afsluttet en gymnasial uddannelse, efterfølgende kan erhverve  

 tilstrækkelige forudsætninger for at kunne blive optaget på og gennemføre en  

 videregående uddannelse.
De nærmere regler herom fastsættes i henhold til  

 § 43 i lov om uddannelsen til studentereksamen (stx) (gymnasieloven).
 Stk. 2.  

  

 Institutioner for erhvervsrettet uddannelse kan udbyde fagpakker med sigte på  

 specifik supplering og forberedelse til erhvervsuddannelse inden for  

 afgrænsede  

 sektorer, som har langvarig praksis for ansættelse af elever, der har  

 gennemført  

 den 1-årige hhx.
Stk. 3.  

  

 Der skal  

 etableres særlige gymnasiale indslusningsforløb med fagpakker i 1-årige  

 gymnasiale indslusningskurser for fremmedsprogede (GIF) for kursister, der i  

 deres hjemland har aflagt en eksamen, der kan sidestilles med en dansk  

 gymnasial uddannelse.
De nærmere regler herom fastsættes i henhold til  

 § 44 i lov om uddannelsen til studentereksamen (stx) (gymnasieloven).
§ 44.  

  

 Lov om arbejdsskadesikring finder tilsvarende anvendelse for så vidt angår  

 elevers eventuelle skader under uddannelserne, der skyldes undervisning under  

 arbejdspladslignende forhold.
Risikoen med hensyn til disse skader påhviler  

 staten.
§ 45.  

  

 Undervisningsministeren  

 kan i særlige tilfælde gøre undtagelser fra loven, hvis det sker for at  

 fremme  

 forsøgsarbejde og pædagogisk udviklingsarbejde.
Det er en betingelse, at  

 forsøg  

 og udviklingsarbejde ikke forringer elevernes muligheder for at gøre brug af  

 deres skoleuddannelse som grundlag for videregående studier eller rettigheder  

 i  

 anden henseende.
 Stk. 2.  

  

 Undervisningsministeren  

 kan gøre undtagelser fra loven for en enkelt elev, hvor helt særlige forhold  

 gør sig gældende.
 Stk. 3.  

  

 Undervisningsministeren kan yde tilskud til forsøgs- og udviklingsarbejde og  

 til andre formål.
 § 46.  

  

 Undervisningsministeren  

 kan godkende, at uddannelserne til hhx og htx tilrettelægges i et 4-årigt  

 forløb for eliteidrætsudøvere, som ud over de sædvanlige  

 optagelsesbetingelser  

 til hhx og htx opfylder idrætslige kriterier, opstillet af Institutionen til  

 Fremme  

 af Eliteidræt (TEAM Danmark).
 Stk. 2.  

  

 Undervisningsministeren kan endvidere godkende, at uddannelserne  

 tilrettelægges  

 i et 4-årigt for løb for elever, der er optaget på Musikalsk Grundkursus  

 (MGK)  

 eller tilsvarende kursus i billedkunst.
 Stk. 3.  

  

 Undervisningsministeren kan fastsætte nærmere regler om de særligt  

 tilrettelagte forløb efter stk. 1 og 2, herunder om tilpassede prøve- og  

 eksamensforløb.
 § 47.  

  

 Undervisningsministeren nedsætter et Råd for de Gymnasiale Uddannelser, der  

 er  

 rådgivende for ministeren i alle spørgsmål om de gymnasiale uddannelser,  

 herunder om uddannelserne til højere handelseksamen (hhx) og højere teknisk  

 eksamen (htx). De nærmere regler herom fastsættes i henhold til § 47 i  

 lov  

 om uddannelsen til studentereksamen (stx) (gymnasieloven).
Kapitel 11 Ikrafttrædelses- og overgangsbestemmelser § 48.  

  

 Loven  

 træder i kraft den 1. august 2005, jf. dog stk. 3.
 Stk. 2.  

  

 Loven har  

 virkning for elever, der påbegynder undervisningen den 1. august 2005 eller  

 senere.
 Stk. 3.  

  

 Lovens  

 kapitel 2 om optagelse træder i kraft den 1. januar 2005.
Stk. 4.  

  

 Elever, der  

 har påbegyndt en af uddannelserne til hhx eller htx i 2002, 2003 eller 2004,  

 kan i perioden indtil sommereksamensterminen, inkl. sygeeksamen, i 2008  

 aflægge  

 prøve efter de hidtil gældende bestemmelser i kapitel 1, kapitel 3, § 20,  

 stk.  

 1 og 2, og § 23, i lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse nr. 546 af 1.  

 juli 2002, med senere ændringer, og regler fastsat med hjemmel heri.
Prøver  

 og  

 eksamen gennemføres efter de hidtil gældende bestemmelser.
De studie- og  

 ordensregler, som skolen fastsætter efter denne lovs § 22, stk. 1, finder  

 anvendelse  

    

  

 med undtagelse af fraværs- og  

 oprykningsregler.
Stk. 5.  

  

 For de  

 elever, der er nævnt i stk. 4, og som følger det ved påbegyndelsen planlagte  

 forløb, finder undervisningen indtil sommeren 2007 sted efter de hidtil  

 gældende bestemmelser og regler.
For elever, der i 2004 har påbegyndt et  

 4-årigt forløb, som gennemføres i en hel klasse, kan undervisningsministeren  

 fastsætte regler om, at undervisningen i skoleåret 2007/2008 kan finde sted  

 efter de hidtil gældende bestemmelser og regler.
 Stk. 6.  

  

 Undervisningsministeren kan i helt særlige tilfælde bemyndige skolen til at  

 udstede et eksamensbevis, hvori der indgår prøver efter både denne lov og de  

 hidtil gældende regler.
 Stk. 7.  

  

 Regler, der  

 er fastsat med hjemmel i bestemmelser i lov om de erhvervsgymnasiale  

 uddannelser til højere handelseksamen og højere teknisk eksamen, der er  

 ophævet  

 ved lov om ændring af forskellige lov på Undervisningsministeriets  

    

  

 område (Ændringer som følge af lovgivning om  

 de gymnasiale uddannelsers indhold) forbliver i kraft, indtil de ophæves  

 eller  

 afløses af regler fastsat i medfør af denne lov.
 Stk. 8. Lovens kapitel 6 gælder ikke for lærere, der  

 før 1. august 2005 er ansat på en institution godkendt efter lov om  

 institutioner for erhvervsrettet uddannelse eller på andre institutioner, der  

 gennemfører grundforløb i henhold til lov om erhvervsuddannelser, og som har  

 erfaringer fra gymnasial undervisning.
 § 49.  

  

 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Bemærkninger til lovforslaget Almindelige bemærkninger 1. Baggrunden for lovforslaget De gymnasiale uddannelser indtager en central placering i  

 det danske uddannelsessystem mellem folkeskolen og de videregående  

 uddannelser,  

 såvel korte, mellemlange som lange videregående uddannelser.
Uddannelserne  

 tiltrækker i dag et bredt udsnit af unge og  for hfs og  

 studenterkursus  

 vedkommende  også voksne.
 Den rolle skal fastholdes, men kvaliteten i uddannelserne  

 og fagligheden skal styrkes og fornyes i overensstemmelse med de behov og  

 krav,  

 der følger af ændringerne i samfundet.
Omfattende og hastige forandringer i teknologi og videnskab  

 skaber nye videns- og færdighedsområder, som skal medtænkes i mål og rammer  

 for  

 uddannelserne, fagene og undervisningen, og som øger behovet for at udvikle  

 evner til at arbejde selvstændigt, både individuelt og i team, og på tværs af  

 fag og fagområder.
En øget internationalisering inden for teknologi, økonomi,  

 videnskab, kultur og uddannelse indebærer også, at omlægninger af  

 uddannelserne, udvikling af ny faglighed og relevante kompetencer, som  

 matcher  

 behovene i et videnssamfund, er helt afgørende for, at Danmark kan være i  

 front.
 Derfor er en reform af de gymnasiale uddannelser helt  

 afgørende for at kunne gennemføre en styrkelse af det samlede  

 uddannelsessystem.
 På den baggrund  og efter indgående drøftelser mellem Folketingets  

 partier  er der den 28. maj 2003 indgået aftale mellem regeringen  

 (Venstre og  

 Det Konservative Folkeparti), Socialdemokraterne, Dansk Folkeparti,  

 Socialistisk Folkeparti, Det Radikale Venstre og Kristeligt Folkeparti om en  

 reform af de gymnasiale uddannelser.
Reformen følger op på regeringens redegørelse om de  

 gymnasiale uddannelser, nr.
R 5 fra januar 2003, til Folketinget.
Reformen bygger også på inspiration og indhentede  

 erfaringer fra hhv.
Udviklingsprogrammet for fremtidens ungdomsuddannelser  

 fra  

 1999 og det omfattende hf-forsøgsarbejde, der har været gennemført siden  

 1997.
 Det faglige niveau, samarbejdet mellem fagene og en bredere  

 almendannelse styrkes med reformen ved at ophæve den nuværende ordning for  

 det  

 almene gymnasium (valggymnasiet), der er opdelt i en sproglig og  

 en  

 matematisk linje, hvor eleverne ud over obligatoriske fag vælger 3-4 valgfag.  

 Ordningen har bl.a. betydet, at fagene står for isoleret i forhold til  

 behovet  

 for samarbejde på tværs af fagene.
 Desuden lægges der vægt på styrket faglighed og progression  

 samt på øget samspil mellem fagene i alle de gymnasiale uddannelser, og der  

 indføres fælles struktur for det almene gymnasium og hhx- og  

 htx-uddannelserne.
For de gymnasiale uddannelser under ét styrkes og fornyes  

 almendannelsen.
Almendannelse og viden kan ikke skilles ad i de gymnasiale  

 uddannelser.
Viden skal give almendannelse et indhold, og almendannelse skal  

 placere viden i en sammenhæng, som viden om de enkelte fagområder i sig selv  

 ikke giver.
Med den hastige samfundsudvikling er der brug for at besinde sig  

 på  

 skolens begreb om almendannelse, således at det afspejler de centrale temaer  

 for mennesker i det 21. århundrede.
Traditionelt er almendannelsen  

 overvejende  

 humanistisk og samfundsvidenskabelig i sin orientering  i det almene  

 gymnasium  

 og hf  især humanistisk.
Denne tilgang til almendannelsen skal  

 fastholdes og  

 uddybes.
Det er imidlertid afgørende for fremtidens demokratiske  

 beslutningsprocesser, at borgerne får en øget forståelse for den  

 samfundsvidenskabelige og den naturvidenskabelige og teknologiske udvikling.  

 Derfor skal disse aspekt have en styrket position i dannelsesdimensionen i de  

 gymnasiale uddannelser.
Dette lovforslag har til formål at gennemføre den del af  

 reformen, der vedrører uddannelserne til hhx og htx.
Forslaget fastlægger  

 formålet med uddannelserne, optagelseskravene og de grundlæggende krav til  

 uddannelsernes indhold, prøver og eksamen mv.
Lovforslaget skal ses i  

 sammenhæng med de samtidigt fremsatte lovforslag om uddannelserne til højere  

 forberedelseseksamen  

 (hf) og studentereksamen samt lovforslaget om ændringer af lovgivningen som  

 følge af reformen af de gymnasiale uddannelser.
Reformen berører ikke de  

 eksisterende institutionelle rammer for de gymnasiale uddannelser.
En samlet  

 og  

 endelig plan for de institutionelle vilkår for specielt de almene gymnasier,  

 studenterkurser og hf-kurser afventer resultatet af de beslutninger, der skal  

 træffes i forlængelse af rapporten fra den af regeringen nedsatte  

 strukturkommission.
2. Målene med reformerne Den samlede reform af de fire gymnasiale uddannelser - det  

 almene gymnasium, højere handelseksamen, højere teknisk eksamen og højere  

 forberedelseseksamen - skal tjene tre overordnede mål:
  

 	  

    

 Uddannelsernes  

 studieforberedende funktion skal styrkes.
Derfor skal der lægges større vægt  

 på  

 fagligheden i uddannelserne og på elevernes reelle studiekompetence, dvs. på  

 deres muligheder for at gennemføre en videregående uddannelse.
  

 	  

    

 De forskellige  

 uddannelsers almendannende funktion skal opdateres og udbygges.
Derfor skal  

 der  

 foretages en indholdsmæssig fornyelse af fagene, der skal stilles krav om  

 øget  

 samspil mellem fagene, og naturvidenskabelige dimensioner skal have en mere  

 markant plads i det almene gymnasium og i hf.
  

 	  

    

 De fire uddannelser  

 skal fortsat have hver sin klare profil, der understreges gennem fagrække og  

 studieretning/fagpakker.
Uddannelserne skal tage udgangspunkt i de unges  

 forudsætninger og interesser, og de skal udgøre valgmuligheder, der bidrager  

 til at motivere, engagere og aktivere de unge og dermed styrke deres faglige  

 udbytte.
Fleksibiliteten mellem de enkelte uddannelser skal øges.
Derfor skal  

 de 3-årige uddannelser opbygges med fælles struktur, og der skal være valgfag  

 på tværs af alle fire uddannelser.
Reformen får virkning fra og med skoleåret  

 2005/2006.
3. Formålet med de gymnasiale uddannelser Alle fire gymnasiale uddannelser giver adgang til alle  

 videregående uddannelser, men muligheden for optagelse på en videregående  

 uddannelse er på samme måde som i dag afhængig såvel af den enkelte elevs  

 valg  

 af fag og niveauer som af den pågældende videregående uddannelses specifikke  

 krav til den adgangsgivende eksamen.
De 3-årige gymnasiale uddannelser og det 2-årige hf er  

 ligeværdige uddannelser med fælles grundlæggende karakteristika for en  

 gymnasial uddannelse for unge.
Formuleringen af formålet med hf skal dog  

 samtidig være dækkende for voksne, der gennemfører hf som enkeltfag.
Derfor  

 kan  

 formålsbestemmelserne for de fire uddannelser ikke være fuldt ud identiske.  

 Men  

 det skal afspejles i det overordnede formål for uddannelserne, at de alle er  

 studieforberedende og giver grundlag for videregående uddannelse.
Formålsbestemmelserne for de fire gymnasiale uddannelser  

 koordineres, så både ligheder og forskelle fremhæves.
Formålsbestemmelserne  

 skal på samme tid tilgodese kravet om en klar profil for hver af de enkelte  

 uddannelser og behovet for øget fleksibilitet mellem uddannelserne.
 Formålsbestemmelserne består således af en indledende  

 tekst, der er fælles for alle fire gymnasiale uddannelser, og som definerer  

 de  

 grundlæggende karakteristika for en gymnasial uddannelse, dernæst en fælles  

 formålsparagraf samt en efterfølgende profilering af den enkelte uddannelse.
4. Fælles for de fire gymnasiale uddannelser 4.1. Optagelse til de gymnasiale uddannelser For at sikre, at de fire gymnasiale uddannelser fremtræder  

 som ligeværdige tilbud, skal indgangsniveauet være ens, og de faglige  

 adgangskrav (herunder aflagt afgangsprøve fra folkeskolen i dansk, matematik,  

 fysik/kemi/biologi, engelsk og 2. fremmedsprog) skal være på samme niveau.
Overgangen fra folkeskolen til en gymnasial uddannelse skal  

 være tydelig og mærkbar.
Det er et fælles ansvar for den afleverende og den  

 modtagende skole at medvirke til en god afvikling af overgangen.
Den  

 uddannelsesplan, som eleven udarbejder i folkeskolen, skal bl.a. indeholde  

 mål  

 for elevens uddannelse efter folkeskolen, og den afleverende skole og  

 Ungdommens Uddannelsesvejledning skal forholde sig til disse mål.
Der findes ikke en samlet evaluering af, hvordan ordningen  

 med uddannelsesplaner fungerer i praksis.
Undervisningsministeren tager  

 derfor  

 initiativ til en evaluering af ordningen med henblik på, at uddannelsesplaner  

 udvikles til et mere forpligtende og mere informativt redskab i overgangen  

 mellem folkeskole og ungdomsuddannelse.
De 3-årige gymnasiale uddannelsesinstitutioner melder på  

 forhånd ud om deres forventede udbud af studieretninger mv. for at give de  

 kommende elever et godt grundlag for valg af uddannelse og af skole.
Når  

 eleverne efterfølgende søger optagelse og i den forbindelse angiver  

 skoleønsker, giver de samtidig en foreløbig interessetilkendegivelse i  

 forhold  

 til studieretningsvalg mv. af hensyn til skolernes planlægning.
 Den enkelte elevs valg af studieretning finder sted ved  

 afslutningen af grundforløbet.
4.2. Uddannelsernes mål Målet med hver af de gymnasiale uddannelser er at give  

 eleverne og kursisterne mulighed for at forberede sig til videregående  

 uddannelse, og at de herved tilegner sig almendannelse, viden og kompetencer  

 i  

 overensstemmelse med uddannelsens profil.
Eleverne og kursisterne skal opnå  

 almendannelse og studiekompetence gennem uddannelsens faglige bredde og dybde  

 i  

 kombination med samspillet mellem fagene.
 Uddannelsen skal udvikle elevernes og kursisternes  

 fortrolighed med forskellige arbejdsformer og evne til at fungere i et  

 studiemiljø, hvor krav til selvstændighed, samarbejde og sans for at opsøge  

 viden og samarbejdsmiljøer har stor betydning.
Hensigten er at stimulere elevernes og kursisternes  

 virkelyst og opfindsomhed samt at udvikle de faglige og personlige  

 kompetencer  

 gennem undervisnings- og arbejdsformer, der udfordrer deres kreative og  

 innovative evner.
Stærk og kreativ faglighed er en forudsætning for  

 opfindsomhed og indsigtsfuld innovation.
 En ny struktur med øget vægt på samspil mellem fagene i  

 uddannelsen vil understøtte målene med uddannelserne.
4.3. Faglige mål Der skal fastholdes en national standard for hver af de  

 gymnasiale uddannelser.
En national standard er vigtig, fordi de gymnasiale  

 uddannelser giver adgang til videregående uddannelser, og  

 eksamensresultaterne  

 anvendes konkret ved optagelsen til disse uddannelser.
Det indebærer, at et  

 givet resultat af en gymnasial uddannelse bør være udtryk for samme faglige  

 niveau, uanset hvor i landet uddannelsen er gennemført.
Den nationale  

 standard  

 sikres bl.a. gennem centralt fastsatte mål og gennem nationale prøver og  

 eksamener.
De centralt fastsatte mål for, hvad eleverne og kursisterne  

 skal vide og kunne i de enkelte fag - og i de forløb, der bygger på samspil  

 mellem fagene -, skal gøres klarere og udformes, så der bliver sammenhæng med  

 de netop vedtagne ændringer af folkeskolen.
Målene skal være tydelige,  

 forpligtende og direkte anvendelige til styring af undervisningen.
Især  

 lægges  

 der vægt på tydelige mål for de helt centrale dele af fag- og stofområderne.
Fagene skal således være styret af præcise mål og ikke af  

 abstrakte og meget almene mål.
Det vil være karakteristisk for  

 målformuleringerne, at de klart markerer  

  

 undervisningens  

 niveau  

  

 (C-, B- eller A-niveau), tydeligt markerer et  

  

 bestemt indhold  

  

 på et passende konkretionsniveau og præcist  

 udtrykker de  

  

 vurderingskriterier  

  

 , som  

 man kan bedømme en elevs faglige standpunkt efter.
Overordnet er målene elevernes almendannelse og faglige  

 kompetencer.
Med begrebet almendannelse menes her det faglige stof eller  

 indhold, den fælles referenceramme, som samfundet finder det væsentligt, at  

 de  

 kommende studenter besidder.
Der vil således blive lagt stor vægt på at beskrive  

 kernestoffet i fagene, hvorimod det overlades til den enkelte lærer i  

 samarbejde med sine elever at supplere dette stof med temaer og emner, som  

 sammen med det centralt fastsatte kernestof honorerer målene for faget.
Der  

 gives derfor større frihed for de enkelte skoler og kurser, lærere samt  

 elever  

 og kursister til inden for visse, centralt fastsatte rammer selv at bestemme,  

 hvordan undervisningen  såvel indhold som form  skal gennemføres  

 for bedst  

 muligt at realisere målene.
I erkendelse af, at eleverne og kursisterne er  

 forskellige, skal der være plads til at benytte forskellige veje.
Samtidig  

 skal  

 det pointeres, at der ikke findes et pædagogisk mål uden et indhold, ligesom  

 der ikke findes et pædagogisk indhold uden en målsætning.
Mål og indhold  

 hører  

 uadskilleligt sammen.
Med begrebet kompetence rettes blikket mod det, som  

 eleverne har brug for med henblik på virkeligheden uden for skolen, herunder  

 de  

 videregående uddannelser.
Der vil altså være fokus på, hvad eleverne rent  

 faktisk er i stand til på baggrund af den faglige viden, de har opbygget  

 gennem  

 undervisningen.
Klare mål stiller øgede krav til en mere systematisk intern  

 evaluering af målopfyldelsen.
Evalueringen skal sikre, at eleven får en klar  

 tilbagemelding om egne styrker, svagheder og fremskridt, ligesom den giver  

 læreren mulighed for at vurdere effekten af undervisningen.
Det faglige niveau i et givet fag skal være ens på tværs af  

 de gymnasiale uddannelser, men det faglige indhold afpasses naturligvis efter  

 profilen for den uddannelse, som faget indgår i.
Eksempelvis vil et A-niveau  

 i  

 dansk være udtryk for ækvivalente faglige mål, selv om faget kan været tonet  

 i  

 forskellige retninger afhængigt af, hvilken gymnasial uddannelse faget indgår  

 i.
4.4. Den nationale standard sikres bl.a. gennem  

 prøver og eksamen I de nuværende gymnasiale uddannelser er der med få  

 undtagelser - herunder den større skriftlige opgave - reelt kun to  

 prøveformer:  

 Skriftlige og mundtlige enkeltfaglige, individuelle prøver.
Disse prøveformer  

 er ikke isoleret set egnet til at evaluere, i hvilket omfang de ændrede  

 tilrettelæggelses- og undervisningsformer og det øgede samspil mellem fagene  

 vil bevirke, at eleverne og kursisterne opnår en styrket faglighed og en øget  

 studiekompetence, og i hvilket omfang eleverne og kursisterne når de  

 fastsatte  

 faglige mål.
De eksisterende prøveformer suppleres derfor med nye.
Den  

 enkelte elev og kursist skal møde flere prøveformer end i dag, således at  

 opnåelsen af de forskellige kompetencer, der indgår i uddannelsen,  

 dokumenteres.
Den samlede eksamen for en elev eller kursist skal således  

 afspejle, at eleven eller kursisten har mødt en bred vifte af forskellige  

 prøveformer under uddannelsen.
Den variation i prøveformerne, der skal  

 tilstræbes, sker bl.a. på baggrund af erfaringerne med Udviklingsprogrammet  

 for  

 fremtidens ungdomsuddannelser.
Der er således ikke tale om hverken at forøge  

 antallet af prøver eller at forlade de nuværende prøveformer, men at der  

 tilføjes nye prøveformer, så dokumentationen af den enkelte elevs og kursists  

 viden og kunnen bliver væsentligt mere nuanceret end i dag.
Der skal fortsat ske en individuel bedømmelse af den  

 enkelte elev og kursist.
Prøveformerne er som i dag centralt fastsat,  

 medmindre  

 undervisningsministeren træffer anden beslutning vedrørende de mundtlige  

 prøver.
Den nærmere udformning udmøntes i bekendtgørelser.
 Der udarbejdes fælles eksamensbestemmelser for de fire  

 gymnasiale uddannelser, således at der  i modsætning til i dag   

 bliver samme  

 regler for udregning af eksamensgennemsnit (idet karaktererne vægtes efter  

 fagenes niveau), samme vilkår for tilladte hjælpemidler ved prøverne, samme  

 adgang til syge- og omprøver mv.
4.5. Nye arbejdsformer  aktiv deltagelse Reformens hovedsigte - at styrke fagligheden,  

 almendannelsen og elevernes og kursisternes reelle studiekompetence -  

 realiseres ved bl.a. at inddrage nye arbejdsformer, fx projektarbejde, hvor  

 eleverne og kursisterne mere selvstændigt fordyber sig i en problemstilling,  

 og  

 virtuelle arbejdsformer.
Disse nye arbejdsformer stiller øgede krav til  

 elevernes og kursisternes aktive deltagelse i undervisningen og til deres  

 ansvarlighed.
 Der skal lægges vægt på en styrkelse af studiemiljøet,  

 bl.a. gennem udvikling af værkstedsundervisning, mentorordninger og  

 lektiecafé  

 mv., for at styrke grundlaget for, at alle elever opnår et godt fagligt  

 udbytte, herunder også elever fra miljøer uden tradition for boglige og  

 teoretiske studier.
 Elever og kursister i de gymnasiale uddannelser har  

 mødepligt, og deres fremmøde og aktive deltagelse er grundlæggende  

 forudsætninger for at kunne realisere reformens sigte med hensyn til nye  

 arbejdsformer og samspil mellem fagene.
 Øget fokus på bl.a. løbende intern evaluering, test og  

 screening kan medvirke til at sætte elevernes og kursisternes fremmøde og  

 aktive deltagelse i centrum og være med til at nedbringe fraværet.
 De nuværende bestemmelser om mødepligt suppleres derfor med  

 krav til den enkelte elev og kursist om at deltage aktivt i undervisningen,  

 herunder aflevere skriftlige opgaver, der både kvantitativt og kvalitativt  

 lever op til de krav, der er fastsat af skolen og faglæreren.
 Skolen får en forpligtelse til at sikre, at der reageres  

 tidligt på elevernes forsømmelser, og at eleverne får den nødvendige  

 vejledning, herunder at de bliver gjort opmærksom på skolens  

 støttemuligheder.
 Samtidig ophæves de nuværende centralt fastsatte grænser  

 for, hvornår en rektor eller forstander er forpligtet til at gribe ind over  

 for  

 fravær i det almene gymnasium og hf, således at der bliver ens regler for  

 alle  

 fire gymnasiale ungdomsuddannelser.
 Skolen fastsætter nærmere regler om mødepligt og fravær i  

 studie- og ordensreglerne, og eleverne skal gøres bekendt hermed.  

 Undervisningsministeriet vil udarbejde en vejledning, som skolerne kan gøre  

 brug af, når de skal udarbejde de lokale studie- og ordensregler.
Efter de eksisterende regler i hhx, htx, det almene  

 gymnasium og hf skal skolen rådgive de enkelte elever på baggrund af deres  

 standpunkt, herunder bl.a. om en elev efter skolens vurdering bør gå en  

 klasse  

 om eller helt forlade uddannelsen.
Det er imidlertid eleverne selv, der  

 træffer  

 beslutning om oprykning til næste klasse.
Eleverne kan dermed tilsidesætte et  

 råd om eventuelt at gå ud eller gå et klassetrin om.
En lang række udsagn fra  

 skolerne viser, at elever, der har modtaget et sådant råd, sjældent følger  

 rådet, men ofte melder sig ud senere.
 Reglerne ændres, så oprykning til næste klassetrin betinges  

 af et tilstrækkeligt udbytte af det hidtil gennemførte undervisningsforløb.  

 Skolen tillægges beføjelse til i særlige tilfælde at forhindre oprykning,  

 hvis  

 en elev har opnået mindre end 6,0 i gennemsnit ved skoleårets afslutning.
4.6. Iværksættelse af et udviklingsprogram Som led i gennemførelsen af reformen af de gymnasiale  

 uddannelser iværksættes parallelt hermed et udviklingsprogram:  

  

 Fremtidens gymnasiale uddannelser   

 Udvikling og fornyelse.  

  

 Programmet gennemføres i samspil med skoler,  

 amtskommuner og øvrige interessenter, jf. afsnit 9.
5. Reformerne af hhx og htx 5.1 Hovedformål med reformerne De 3-årige gymnasiale uddannelser skal have hver sin klare  

 profil, sådan at de unges forskellige interesser og forudsætninger kan  

 tilgodeses gennem et varieret uddannelsesudbud.
De forskellige profiler skal  

 være udtryk for en reel forskel i uddannelsernes indhold.
Forskelle - såvel  

 som  

 ligheder - mellem de gymnasiale uddannelser skal fremstå tydeligt, og de  

 særlige uddannelsesprofiler skal præge undervisningen fra starten.
En sådan  

 tydeliggørelse vil i kombination med en styrket vejledning kunne kvalificere  

 de  

 unges valg af uddannelse.
Profilerne for de nye hhx- og htx-uddannelser skal skærpes  

 gennem en opprioritering af målrettet faglighed med vægt på tydeligere mål  

 for  

 faglig viden og færdigheder og for faglige kompetencer.
Fagligheden skal  

 styrkes, og det skal stå klart, at hhx og htx henvender sig til unge, der  

 inden  

 for uddannelsernes faglige spektrum interesserer sig for viden, fordybelse,  

 perspektivering og abstraktion, og som primært sigter mod videregående  

 uddannelser.
Som et integreret led i opbygning af studiekompetencen skal  

 uddannelserne have et ajourført dannelsesperspektiv med vægt på en integreret  

 faglig og personlig kompetenceudvikling og på udvikling af personlig og  

 social  

 identitet, dvs. at eleverne skal forstå sig selv som en del af et fællesskab.
5.2. Uddannelserne til hhx og htx i dag Elevernes individuelle valg af valgfag i de nuværende hhx-  

 og htx-uddannelser har bl.a. betydet, at fagene står for isoleret i forhold  

 til  

 behovet for samarbejde på tværs, fordi undervisningen i hvert fag foregår på  

 særskilte hold.
Det er et af hovedformålene med reformen af de gymnasiale  

 uddannelser, at der skal lægges øget vægt på samspil mellem fagene.  

 Strukturen  

 i de nye uddannelser muliggør og understøtter et sådant samspil.
I de nuværende uddannelser bygger valgfag på A-niveau oven  

 på afsluttede B-niveauer, og alle undervisningsforløb til A-niveau i  

 valgfagene  

 er derfor 1-årige.
Med den opdeling af de samlede uddannelsesforløb, der er  

 beskrevet nedenfor, bliver der nu 2½ år til at arbejde på den faglige dybde,  

 der karakteriserer uddannelsernes højeste niveauer.
5.3. Grundforløb og studieretninger Styrkelse af fagligheden og studiekompetencen vil ske  

 gennem en præcisering af målene for fagene, gennem øget vægt på samspil  

 mellem  

 fagene og gennem en organisering af uddannelsen i  

  

 grundforløb og studieretninger.
 Elevernes forudsætninger for at træffe et valg om faglig  

 specialisering skal styrkes, så de har stiftet bekendtskab med gymnasial  

 faglighed og gymnasiale arbejdsmetoder inden dette valg.
 De 3-årige gymnasiale uddannelser inddeles derfor i et  

 grundforløb på ½ år, der er fælles for alle, og et efterfølgende  

 studieretningsforløb  

 på 2½ år, som den enkelte elev vælger inden for nærmere fastsatte rammer.
Grundforløb Eleverne skal fra starten mærke et markant skifte i  

 overgangen fra folkeskolen til gymnasial uddannelse.
Grundforløbet skal give  

 eleverne faglig indsigt og forståelse samt en indføring i gymnasiale  

 arbejdsmetoder som grundlag for deres valg og gennemførelse af studieretning.  

 Grundforløbet skal samtidig danne basis for at udvikle elevernes  

 almendannelse.  

 Når grundforløbet afgrænses til ½ år, skabes der - i forhold til i dag   

 rum  

 for øget faglig fordybelse i det efterfølgende 2½-årige studieretningsforløb.
I begge uddannelsers grundforløb indgår fagene dansk,  

 engelsk og matematik og en ramme for en tematisk organiseret undervisning,  

 som  

 benævnes studieområdet.
Efter skolens beslutning indgår 2. fremmedsprog  

 endvidere i hhxs grundforløb eller starter samtidig med  

 studieretningsforløbet.
Indholdet i grundforløbet, herunder især i  

 studieområdet, har udgangspunkt i uddannelsens profil og omfatter desuden i  

 begge uddannelser en sproglig og kommunikativ dimension samt aktiviteter,  

 hvor  

 eleverne får mulighed for fysisk udfoldelse og indsigt i andre forhold af  

 betydning for deres personlige sundhed.
 Grundforløbet skal være præget af undervisning i fag og  

 metoder, og i studieområdet skal undervisningen tilrettelægges med særligt  

 sigte på, at de fag, der indgår, bidrager med hver deres faglighed til at  

 skabe  

 sammenhæng og overblik.
Grundforløbet opbygges, så eleverne - ved brug af merit og  

 substitution - senest ved afslutningen af grundforløbene kan skifte uden tab  

 af  

 tid mellem de 3-årige gymnasiale uddannelser.
Ved skift til en  

 erhvervsuddannelse vil eleverne tilsvarende kunne opnå godskrivning for deres  

 hidtidige forløb ved brug af merit og substitution.
Studieretningsforløb I forbindelse med elevernes ansøgning om optagelse i en  

 gymnasial uddannelse har de samtidig givet en foreløbig  

 interessetilkendegivelse i forhold til studieretningsvalg mv.
Denne  

 interessetilkendegivelse forventes udnyttet af skolerne ved deres planlægning  

 af  

 grundforløbet.
Den enkelte elevs valg af studieretning finder sted ved  

 afslutningen af grundforløbet, og eleverne fordeles derefter på hold efter  

 valg  

 af studieretning.
De har således fællesfag og studieretningsfag på samme  

 hold.  

 Dermed skabes mulighed for fagsamarbejde både inden for fællesfag, inden for  

 studieretningsfag og på tværs af fællesfag og studieretningsfag.
Et sådant  

 samspil mellem fagene giver helt nye muligheder for faglig fordybelse og  

 styrkelse af fagligheden.
Fagene kan i fremtiden i en sammenhængende periode  

 på  

 2½ år behandles med den dybde, der karakteriserer det højeste gymnasiale  

 niveau.
I studieretningsforløbet har hver elev op til 4 valgfag,  

 som udbydes på tværs af studieretningerne, og som derudover kan udbydes på  

 tværs af alle fire gymnasiale uddannelser.
Specielt kan der i  

 valgfagsudbuddet  

 indgå obligatoriske fag fra en af de andre gymnasiale uddannelser.
 For at sikre, at fagene kan støtte hinanden, fastlægges der  

 centralt kriterier, dels for antallet af studieretningsfag og niveauer i en  

 studieretning, dels om bindinger mellem 2 af fagene i den enkelte  

 studieretning.
I hhx og htx indgår der i alle studieretninger 3  

 studieretningsfag, der er på AAA-, AAB-, AAC-, ABB-, eller ABC-niveau.  

 Undtaget  

 herfra er dog studieretninger i hhx, der som 3. fremmedsprog indeholder et  

 begyndersprog på A-niveau.
Her indgår der i studieretningen kun 2  

 studieretningsfag, der begge er på A-niveau.
De obligatoriske fag i hhx er: afsætning B, dansk A,  

 engelsk A, erhvervsret C, 2. fremmedsprog B eller A, international økonomi B,  

 matematik C, samfundsfag C, samtidshistorie B og virksomhedsøkonomi B.
Alle  

 elever har fortsat mindst to fremmedsprog.
Heraf er 2. fremmedsprog enten  

 elevens fortsættersprog (på mindst B-niveau), dvs. tysk eller fransk  

 afhængigt  

 af, hvad eleven har haft i folkeskolen eller tilsvarende kvalifikationer  

 erhvervet på anden vis, eller et begyndersprog (fransk, italiensk, russisk,  

 spansk eller tysk), der skal vælges på A-niveau således, at det bliver et  

 reelt  

 fungerende sprog for eleven.
Vælger eleven et begyndersprog som 2.  

 fremmedsprog, betyder det, at den pågældende har mindre valgfrihed i  

 sammensætningen af sit gymnasieforløb.
 De obligatoriske fag i htx er: biologi C, dansk A, engelsk  

 B, fysik B, kemi B, kommunikation/it C, matematik B, samfundsfag C, teknik A,  

 teknologi B og teknologihistorie C.
Der udbydes en række valgfag på A-, B- og C-niveau, der kan  

 vælges på tværs af studieretninger.
Antallet af valgfag for en elev afhænger  

 af, hvilke fag og niveauer der indgår som elevens studieretningsfag.
 En styrket sammenhæng og fleksibilitet mellem uddannelserne  

 indebærer, at de faglige niveauer (C, B og A) er fælles for ensartede fag på  

 tværs af uddannelserne, mens selve indholdet af fagene vil være forskelligt.  

 Det indebærer også, at der i alle uddannelserne kan vælges valgfag på tværs  

 af  

 alle fire gymnasiale uddannelser.
5.4. Styrkelse af matematik og naturvidenskab I hhx-uddannelsen skal alle elever som noget nyt gennemføre  

 matematik på mindst niveau C.
I den nugældende uddannelsesordning er  

 matematik  

 et valgfag, hvilket bl.a. indebærer, at undervisningen i de økonomiske fag  

 ikke  

 for alle elever kan gennemføres på grundlag af matematiske forudsætninger på  

 gymnasialt niveau.
Sigtet med ændringen er, at alle elever i de gymnasiale  

 uddannelser får en grundlæggende matematisk kompetence.
Elever, der ikke  

 gennem  

 studieretningen har matematik på et højere niveau, afslutter med prøve på  

 C-niveau efter 1. år.
 I htx-uddannelsen bliver kemi obligatorisk på B-niveau,  

 hvor det i dag kun er obligatorisk på C-niveau.
5.5. Studieområdet i hhx og htx Faglighedsbegrebet i de gymnasiale uddannelser skal  

 opdateres.
Gennem alle 3 år skal der  ud over den traditionelle  

 faglighed   

 lægges vægt på at styrke samspillet mellem fagene og på de kompetencer,  

 eleverne opbygger gennem det faglige arbejde.
Herved udvides uddannelsernes  

 målsætning til at omfatte såvel fagligheden i sig selv som evnen til at  

 anvende  

 det lærte i relevante situationer.
 Dette sker både i de enkelte fag og ved at indføre en  

 timeramme til studieområder, som er et organiseret samspil mellem en række  

 gymnasiale fag, der dels skal sikre samarbejde og sammenhæng mellem fagene  

 med  

 henblik på almendannende formål, dels sikre progression i elevrollen fra  

 folkeskoleelev over gymnasial elev til studerende med henblik på  

 studieforberedende formål.
Der afsættes en timeramme til studieområder i hhx og htx  

 for at sikre et sådant samspil.
Hhx og htx-uddannelserne indeholder en række  

 fag, som har en indholdsmæssig karakter, der gør dem meget velegnede som  

 primære udgangspunkter for undervisningen inden for rammerne af det faglige  

 samarbejde i studieområdet, mens andre fag i væsentlig mindre omfang kan  

 bidrage hertil og drage nytte af det faglige samarbejde.
Derfor vil der i  

 uddannelsesbekendtgørelserne blive fastsat en konkret ramme for timetallet i  

 studieområdet samt angivet vægtninger med hensyn til, hvorledes fagene indgår  

 heri.
Studieområderne strækker sig over hele det 3-årige  

 gymnasieforløb.
Timerammen er procentvis størst i grundforløbet, hvor sigtet  

 -  

 ud over at sikre samarbejde og sammenhæng mellem fagene  er at sikre  

 progression i elevrollen fra folkeskoleelev til gymnasial elev.
Studieområdet  

 skal endvidere danne grundlag for elevens valg af studieretningsfag.
I det  

 efterfølgende studieretningsforløb er timerammen procentvis mindre, og her  

 lægges vægten på progressionen fra gymnasial elev til studerende.
5.6. Nyt indhold i fagene Samtlige gymnasiale fag fornyes indholdsmæssigt med vægt på  

 mål for faglig viden og færdigheder, og der lægges øget vægt på fordybelse og  

 samspil mellem fagene.
 For  

 hhx-uddannelsen kan specielt nævnes:
 Faget  

  

 engelsk  

  

 styrkes ved at blive et 3-årigt fællesfag på A-niveau.
Matematik  

  

 indføres som obligatorisk fag på C-niveau.
Det skal sikre, at alle elever i  

 de  

 gymnasiale uddannelser får en grundlæggende matematisk kompetence.
Elever,  

 der  

 ikke gennem studieretningen har matematik på et højere niveau, afslutter med  

 prøve på C-niveau efter 1. år.
Samfundsfag  

  

 indføres som obligatorisk fag på C-niveau.
Dette sker for at sikre alle  

 elever  

 en grundlæggende kompetence på det samfundsvidenskabelige område og som  

 grundlag for fagene samtidshistorie og international økonomi.
Elever, der  

 ikke  

 vælger at fortsætte med samfundsfag på et højere niveau, afslutter med en  

 prøve  

 (C-niveau) efter 1. år.
Fagene  

  

 afsætning og  

 virksomhedsøkonomi  

  

 indgår med stor tyngde i grundforløbet i timerammen til  

 studieområdet.
I studieretningsforløbet adskilles de som 2 selvstændige fag,  

 som afsluttes mindst på B-niveau som i dag.
 Informationsteknologi  

  

 indgår som individuelt orienteret undervisning i timerammen i grundforløbet.  

 I  

 studieretningsforløbet har eleverne mulighed for at vælge et nydefineret  

 it-fag  

 på B- eller A- niveau.
Erhvervscase  

  

 indgår med øget timetal og afsluttes som nu på 2. år med uændret prøveform.  

 Erhvervscase indgår desuden i grundforløbets timeramme.
I erhvervscase skal  

 eleverne udvikle evne til at arbejde med erhvervsnære problemstillinger ud  

 fra  

 en tværfaglig og helhedsorienteret synsvinkel.
Eleverne skal kunne  

 identificere  

 og analysere udvalgte virksomhedsproblemer og udarbejde forslag til løsning  

 heraf under anvendelse af fagenes metoder og modeller og kunne vurdere  

 muligheder og problemer i forbindelse med implementering af foreslåede  

 løsninger.
 Faget  

  

 international  

 økonomi,  

  

 der er obligatorisk på B-niveau, vil fremover kunne vælges som  

 studieretningsfag eller som frit valgfag på et nydefineret A-niveau.
 For  

 htx-uddannelsen kan specielt nævnes:
I  

  

 teknikfagene  

  

 sker der en faglig opstramning, så der generelt lægges mere vægt på  

 fordybelse,  

 og de enkelte temaområder i teknikfagene opdateres.
Herunder nedlægges  

 teknikfaget natur & jordbrug samtidig med, at en del af  

 temaerne i faget  

 overgår til de øvrige teknikfag.
Tilsvarende nedlægges teknikfaget  

 service og  

 kommunikation, idet faget i stedet danner grundlag for et nyt  

 it-baseret  

 kommunikationsfag, som bliver obligatorisk på C-niveau, og som bliver  

 studieretningsfag på A-niveau.
Teknikfaget proces og  

 levnedsmiddel tilføres  

 nye temaer inden for bioteknologi, sundhed/service og agrarområdet.
Den del af  

  

 teknologi  

  

 ,  

 som i dag er betegnet som erhvervsfagsundervisning (en pendant til de  

 uddannelsesrettede områdefag i eud), udgår til fordel for undervisning i  

 grundforløbets studieområde  teknologiske temaer.
Dette bidrager til at  

 fastholde meritmuligheden ved skift til eud samtidig med, at teknologifaget  

 fremover bliver et rent gymnasialt fag.
Den del af teknologifaget, der især  

 er  

 forum for tværfagligt samarbejde i forhold til hhv. naturvidenskab og  

 samfundsvidenskab, overføres til studieområderne i såvel grundforløbet som  

 studieretningerne.
Faget vil på mindst samme niveau som nu omfatte  

 værkstedsmæssig undervisning.
Teknologi på A-niveau nyudvikles som et  

 studieretningsfag, som bl.a. giver et godt grundlag for at arbejde med  

 iværksættertemaer og innovation.
Kemi  

  

 med vægt på  

 eksperimentelt arbejde opprioriteres yderligere.
Faget tillægges flere timer,  

 og fremover vil kemi B være obligatorisk.
 Faget  

  

 engelsk  

  

 opprioriteres med flere timer, og den skriftlige dimension styrkes, bl.a. ved  

 indførelse af en skriftlig prøve.
Faget  

  

 teknologihistorie  

  

 udgør i dag sammen med filosofi de såkaldte humanistiske valgfag, hvoraf et  

 skal vælges af elever, der har fravalgt 2. fremmedsprog.
De to fag  

 samarbejdes  

 som et revideret teknologihistoriefag og gøres obligatorisk på C-niveau.
Som noget nyt indføres faget  

  

 design  

  

 på B-niveau.
Det kan bruges som studieretningsfag eller som  

 valgfag.
Designfaget, som i dag findes på C-niveau, har vist sig som et fag,  

 der passer fint i htx-uddannelsen, især i kombination med teknik- og  

 teknologifagene.
Uddannelserne skal generelt understøtte en kultur, der  

 ansporer eleverne til  

  

 innovation og  

 iværksætteri,  

  

 så unge motiveres til at etablere noget nyt og til at være  

 selvstændige.
Innovation og iværksætteri indtænkes derfor som et fast element  

 i  

 de obligatoriske forløb i både hhx- og htx-uddannelsen, og der iværksættes  

 som  

 led i udviklingsprogrammet forsøg med et selvstændigt, nyt valgfag inden for  

 innovation og iværksætteri.
En øget faglighed og kvalitet målt med internationale  

 standarder forudsætter også, at den  

  

 internationale  

 dimension  

  

 i uddannelsen styrkes.
Internationale problemstillinger og  

 perspektiver skal integreres i undervisningen, så de unge opnår kompetencer  

 med  

 henblik på at kunne begå sig i en internationalt orienteret verden.
 Fagene i hhx og htx vil generelt set blive udviklet på  

 baggrund af resultaterne af en række igangværende forsøg med it-eksamen samt  

 de  

 anbefalinger, der fremkommer som resultat af det igangværende  

 kernefaglighedsprojekt.
6. Lovforslaget Med dette lovforslag fornyes uddannelserne strukturelt og  

 indholdsmæssigt, således at fagligheden i langt højere grad end nu kommer til  

 at bygge på sammenhæng mellem fagene.
 Hhxs og htxs nye og selvstændige profiler skal findes i  

 ændringer i uddannelsernes formål og de deraf afledte ændringer i  

 undervisningens indhold, øget adgang til fleksibel organisering og  

 tilrettelæggelse af undervisningen, nye prøveformer og øgede frihedsgrader  

 for  

 institutionerne til at kunne tilbyde et fleksibelt undervisningstilbud -  

 afpasset elevernes og de lokale behov.
Der lægges øget vægt på fagligheden og øgede frihedsgrader  

 til at kunne indfri de nye krav om kvalitet og relevans, hvorfor der foreslås  

 en række ændringer og forbedringer af uddannelsernes indhold med henblik på  

 at  

 give uddannelserne deres selvstændige profiler i rækken af  

 ungdomsuddannelser.  

 Lovforslaget skal sikre undervisningsministeren den nødvendige hjemmel til at  

 gennemføre indholdsmæssige ændringer af hhx og htx.
Lovforslaget fastlægger  

 formålet med uddannelserne, optagelseskravene og de grundlæggende krav til  

 indhold, prøver og eksamen.
De øvrige elementer i de foreslåede reformer vil  

 kunne gennemføres administrativt inden for bemyndigelserne i denne lov.
En  

 stor  

 del af indholdet i de regler, som nu foreslås indsat i loven, var tidligere  

 bekendtgørelsesstof.
De gældende bekendtgørelser vil således i vidt omfang  

 blive erstattet af enten nye bestemmelser i loven eller nye eller ændrede  

 bekendtgørelser.
 Når reformerne udmøntes gennem udstedelse af nye  

 undervisningsbekendtgørelser for hhx og htx, vil det ske på grundlag af bl.a.  

 erfaringerne fra Udviklingsprogrammet for fremtidens ungdomsuddannelser og de  

 foretagne evalueringer af dette program samt under inddragelse af Rådet for  

 de  

 Gymnasiale Uddannelser m.fl.
 Det foreslås, at lovforslaget træder i kraft, således at  

 det får virkning for elever, der optages i 1. års klasser ved starten af  

 skoleåret 2005/06. Den 1-årige hhx afvikles sidste gang  

 sommereksamensterminen,  

 inkl. sygeeksamen, 2005.
7. Et nyt GSK-system De gymnasiale suppleringskurser (GSK) henvender sig til  

 personer, der har afsluttet en gymnasial eksamen  og dermed har opnået  

 generel  

 studiekompetence til videregående uddannelse  men som mangler  

 specifikke  

 kompetencer (fag og/eller niveauer) eller et specifikt karaktergennemsnit,  

 som  

 er adgangskrav for optagelse på en konkret videregående uddannelse.
Der etableres et nyt sammenhængende tilbud af  

 suppleringskurser mellem gymnasiale udannelser og videregående uddannelser  

 med  

 et fagtilbud og undervisningsforløb, der kan målrette og styrke overgangen  

 til  

 de videregående uddannelser.
Ved etableringen af det nye system skal der  

 koordineres i forhold til propædeutiske kurser (dvs. forberedende  

 undervisning  

 i fag som latin, græsk og japansk, altså fag som findes i gymnasiet, men kun  

 har beskeden udbredelse) på de videregående uddannelser og i forhold til de  

 særlige adgangskurser til bestemte videregående uddannelser for ansøgere, der  

 ikke har en adgangsgivende eksamen.
Det nye GSK skal, lige som det nuværende, være gratis for  

 deltagerne.
Dog skal et GSK-forløb, for at være gratis, være påbegyndt senest  

 1. oktober to år efter afslutningen af den adgangsgivende eksamen.
Adgang til GSK er fortsat betinget af, at en adgangsgivende  

 gymnasial eksamen er bestået.
Der er adgang til alle fag og niveauer, der  

 optræder som adgangskrav til videregående uddannelser.
 Med henblik på optagelse på videregående uddannelse skal  

 det særlige gymnasiale indslusningskursus for fremmedsprogede (GIF) fortsat  

 kunne udbydes som fagpakker i et 1-årigt suppleringsforløb for studerende,  

 der  

 i hjemlandet har aflagt en eksamen, der kan sidestilles med en dansk  

 studentereksamen, men som ikke giver adgang i kvote 1 til en videregående  

 uddannelse i Danmark.
GSK-undervisning foregår i dag udelukkende på  

 gymnasieskoler, hf-kurser (herunder VUC) og studenterkurser.
Fremover skal  

 sådan undervisning også kunne gennemføres på institutioner for erhvervsrettet  

 uddannelse efter reglerne om hhx og htx.
Samtidig får institutioner for  

 erhvervsrettet uddannelse mulighed for at tilbyde fagpakker med sigte på  

 specifik supplering og forberedelse til erhvervsuddannelse inden for  

 afgrænsede  

 sektorer, som har langvarig praksis for ansættelse af elever, der har  

 gennemført den 1-årige hhx.
Suppleringsforløbene vil omfatte 2-3 udvalgte  

 hhx-fag og vare ½ år.
8. Styring 8.1. Kompetencefordeling Hhx og htx gennemføres på de taxameterstyrede  

 institutioner, hvor institutionsdriften mv. er reguleret i lov om  

 institutioner  

 for erhvervsrettet uddannelse.
Denne lov giver institutioner en meget  

 selvstændig kompetence, herunder for organisation og økonomi.
I denne  

 sammenhæng organiserer skolerne undervisningen og holddannelsen i  

 overensstemmelse med et mål- og rammestyringsprincip, som tilsvarende  

 karakteriserer de regler, der er fastsat i bl.a.  

 uddannelsesbekendtgørelserne.  

 Reformerne af hhx og htx vil ikke ændre dette styringsprincip, bortset fra at  

 modellen med grundforløb og studieretningsforløb forudsætter centrale regler  

 om  

 skolernes holddannelse.
Herved vil der blive indført begrænsninger i skolerne  

 adgang til oprettelse og nedlæggelse af hold og begrænsninger i skolernes  

 adgang til at samlæse fag fra forskellige hold.
Tilsvarende vil der blive  

 fastsat regler om tilrettelæggelsesformer.
8.2. Udbud og oprettelse af studieretninger og  

 valgfag Skolen træffer afgørelse om oprettelse af konkrete  

 studieretninger og valgfag inden for nærmere regler, der fastsættes af  

 undervisningsministeren.
Antallet af forskellige studieretninger, som udbydes på den  

 enkelte skole, skal stå i rimeligt forhold til skolens størrelse.
Kravet om,  

 at  

 alle skoler skal udbyde mindst 2 forskellige studieretninger er fastsat for  

 at  

 sikre en vis bredde i de helt små skolers udbud.
Mellemstore og store skoler  

 forudsættes at udbyde et væsentlig større antal forskellige studieretninger.
8.3. Indførelse af uddannelsestid Hovedmålene med reformen er at opnå et større samarbejde  

 mellem fagene og at indføre nye arbejdsformer.
Som led heri vil der centralt  

 blive fastsat rammer for, i hvilket omfang forskellige arbejds- og  

 tilrettelæggelsesformer skal anvendes med henblik på at understøtte, at  

 eleverne faktisk møder forskellige arbejdsformer, og for at sikre at alle  

 aktiviteterne er lærerstyrede.
Indførelse af nye arbejds- og tilrettelæggelsesformer  

 tilsiger, at der indføres et nyt begreb,  

  

 uddannelsestid  

  

 ,  

 for den samlede lærerstyrede elevaktivitet.
For hhx fastsættes  

 uddannelsestiden  

 til gennemsnitligt 2500 timer for et fuldt forløb fra 1. til 3. år svarende  

 til  

 det nuværende niveau.
For htx fastsættes uddannelsestiden til gennemsnitligt  

 2660 timer for et fuldt forløb fra 1. til 3. år svarende til det nuværende  

 obligatoriske timetal.
Timerammen for den samlede uddannelsestid angiver den tid,  

 eleverne deltager i forskellige former for lærerstyret undervisning og i  

 øvrige  

 aktiviteter, som er organiseret af skolen til realisering af uddannelsens  

 formål.
Elevernes selvstændige arbejde, fx i form af deres skriftlige arbejde  

 og forberedelse, er ikke indeholdt i uddannelsestiden.
 Uddannelsestiden omfatter undervisningsaktiviteter i  

 faglige forløb i de enkelte fag og i samspillet mellem fagene samt tid til  

 interne evalueringer og prøver mv. (dog ikke officielle prøver og årsprøver i  

 eksamensterminerne).
Af den samlede uddannelsestid kan skolen afsætte en  

 timeramme på 7 pct. til afholdelse af interne fællestimer mv., terminsprøver  

 og  

 andre interne evalueringer.
Efter de eksisterende regler kan der i hhx og htx  

 i  

 begrænset omfang anvendes undervisningstid til fællesaktiviteter, der har til  

 formål at styrke de sociale og kulturelle sammenhænge, som danner grundlag  

 for  

 undervisningen.
Det gælder for alle områder, at uddannelsestiden i de  

 enkelte fag fastsættes i form af faste timetal.
I de flerårige fag og i  

 studieområdet fordeler skolen timerne på de enkelte år og forløb i samarbejde  

 med det enkelte lærerteam.
 Skolen fastsætter omfang og placering af elevernes  

 skriftlige arbejde i relevante fag inden for nærmere angivne rammer.
8.4. Institutionsstruktur Reformen berører ikke de eksisterende institutionelle  

 rammer for de gymnasiale uddannelser.
En samlet og endelig plan for de  

 institutionelle vilkår for specielt gymnasierne og hf-kurser afventer  

 resultatet af de beslutninger, der skal træffes i forlængelse af rapporten  

 fra  

 den af regeringen nedsatte strukturkommission.
8.5. Tilsyn Lovforslaget indeholder endvidere forslag om øget decentral  

 styreform, hvor det regelorienterede tilsyn forventes at blive afløst af et  

 mere resultatorienteret tilsyn med en ændret opgavefordeling mellem  

 uddannelsesinstitutionerne og det centrale niveau.
Det foreslås, at  

 kompetencen  

 til at fastsætte studie- og ordensregler, herunder kompetencen til at  

 iværksætte sanktioner i forbindelse med tilsidesættelse af mødepligten og  

 pligten til at deltage i undervisningen, administration af prøver og eksamen  

 og  

 godkendelse af lærerkvalifikationer overføres til skolen.
8.6. Kvalitetsudvikling Som led i kvalitetsudviklingen af uddannelsesområdet  

 generelt foreslås det pålagt den enkelte institution at have et system til  

 kvalitetsudvikling og resultatvurdering i forbindelse med uddannelsen og  

 undervisningen.
Sådanne regler er allerede i kraft for andre af  

 erhvervsskolernes uddannelsesområder, herunder erhvervsuddannelserne og de  

 korte, videregående udannelser.
Kvalitetssystemet skal indeholde en procedure  

 for selvevalueringer og løbende kvalitetsudvikling med henblik på fx at  

 sikre,  

 at undervisningen er i overensstemmelse med de fastsatte mål, at der er  

 sammenhæng med de aktuelle behov og erfaringer i de videregående uddannelser,  

 og at lærernes kvalifikationer er ajourført fagligt og pædagogisk.
Det  

 foreslås  

 endvidere, at ministeren bemyndiges til at fastsætte nærmere regler for  

 skolernes selvevalueringer.
På baggrund af selvevalueringerne skal skolerne  

 udarbejde opfølgningsplaner, som indeholder ændringsbehov og operationelle  

 kvalitetsmål.
I overensstemmelse med lov om åbenhed og gennemsigtighed i  

 uddannelserne mv. skal skolen eller amtsrådet på sin hjemmeside informere om  

 gennemførte aktuelle evalueringer af kvaliteten af en skoles eller  

 institutions  

 undervisning.
Undtaget herfra er oplysninger om en enkelt lærers undervisning  

 og evalueringer, hvor alene skolens ansatte har medvirket.
9. Implementering Som led i gennemførelsen af reformen af de gymnasiale  

 uddannelser iværksættes parallelt hermed et udviklingsprogram:  

  

 Fremtidens gymnasiale uddannelser   

 Udvikling og fornyelse  

  

 . Programmet gennemføres i samspil med skoler,  

 amtskommuner og øvrige interessenter.
 Følgende temaer vil indgå i udviklingsprogrammet for alle  

 gymnasiale uddannelser:
Faglig, pædagogisk og organisatorisk fornyelse Styrkelse af  

 forudsætningerne for at gennemføre den faglige, pædagogiske og  

 organisatoriske  

 fornyelse.
 Fokus på  

 studiemiljøet i de gymnasiale uddannelser, herunder lektiecafé, tutorordning  

 mv. med henblik på at mindske frafald.
 Fokus på den  

 internationale dimension ved udformning af nye læreplaner.
Udvikling fra elev til studerende Etablering af  

 udviklingsarbejde med studiebøger, så eleverne jævnligt formulerer egne  

 faglige  

 mål og efterfølgende evaluerer disse.
Studiebøger vil kunne understøtte  

 lærernes evaluering af eleverne.
 Etablering af  

 udviklingsarbejde med gensidig evaluering, således at lærernes evaluering af  

 elevernes udbytte af undervisningen suppleres med, at eleverne gennemfører  

 evaluering af undervisningen.
Spredning af gode eksempler Udpegning af et  

 antal skoler, der kan virke som formidlere af gode erfaringer i forbindelse  

 med  

 implementering af reformens intentioner.
Specifikt for hhx- og htx-uddannelserne Et generelt tema  

 inden for hhx- og htx- uddannelserne Sundhed, motion og  

 bevægelse.
 Etablering af  

 udviklingsarbejde med et nyt selvstændigt valgfag inden for innovation og  

 iværksætteri i hhx- og htx-uddannelserne.
 Udviklingsprogrammet gennemføres over en 5-årig periode,  

 hvorefter det vil blive evalueret.
10. Opfølgning Partierne følger løbende aftalens implementering.
Med  

 henblik på at vurdere effekten af de forskellige initiativer gennemføres  

 evalueringer, der forelægges for partierne.
Evalueringen vil omfatte flere  

 temaer, bl.a.:
Vejledning af nye  

 elever, tilmelding og optagelse Grundforløbet,  

 herunder tilrettelæggelse og gennemførelse af almen studieforberedelse  

 henholdsvis studieområdet Oprettelse af  

 studieretninger og overgangen fra grundforløbet til studieretningsforløbet Anvendelse af  

 forskellige arbejdsformer og udvikling i sammensætninger af elevernes  

 uddannelsestid Fagenes samspil i  

 studieretningsforløbet, herunder studieretningsprojektet De nye prøve- og  

 evalueringsformer De  

 naturvidenskabelige fag i det almene gymnasium De nye redskaber  

 til at mindske fraværet i de gymnasiale uddannelser Udviklingsprogrammet  

 for de gymnasiale uddannelser.
 Det førstnævnte tema evalueres inden skoleåret 2005/06. Den  

 endelige evaluering af reformen gennemføres efter 2. gennemløb, dvs. med  

 udgangen af skoleåret 2008/09. Der udarbejdes delevalueringsrapporter  

 undervejs.
 Undervisningsministeriet vil løbende følge aftalens  

 udmøntning og fremlægge resultaterne for partierne.
11. Økonomi og styring De samlede udgifter til det almene gymnasium, det 2-årige  

 hf samt hhx og htx udgør i dag ca. 5,3 mia. kr.
Heraf udgør hhx og htx ca.  

 1,1  

 mia. kr.
 Aktiviteten på uddannelserne var i 2001 ca. 90.500  

 årselever, heraf ca. 29.500 på hhx og htx.
11.1. De økonomiske konsekvenser af reformen Reformen af hhx og htx vil samlet set kunne gennemføres  

 uden merudgifter for staten.
Nedlæggelsen af den 1-årige hhx indebærer  

 mindreudgifter i størrelsesordenen 200 mio. kr.
Mindreudgiften ved at  

 nedlægge  

 den 1-årige hhx vil primært blive anvendt til dækning af udgifter ved  

 substitution til andre uddannelser, nye GSK-forløb, et udviklingsprogram om  

 fremtidens gymnasiale uddannelser samt udvikling af fælles eksamenssystemer  

 på  

 alle 4 gymnasiale uddannelser.
11.2. De 3-årige uddannelser til hhx og htx Den fleksibilitet i forbindelse med oprettelse af  

 studieretningsforløb, som er forudsat i forbindelse med det almene gymnasium,  

 jf. det samtidigt fremsatte forslag til lov om uddannelsen til  

 studentereksamen, det generelle skift fra undervisningstid til  

 uddannelsestid,  

 samt fastsættelse af en samlet timeramme for et fuldt 3-årigt forløb, tænkes  

 gennemført  

 på alle de 3-årige gymnasiale uddannelser.
 Erhvervsskolerne er selvejende og taxameterstyrede.  

 Skolerne har allerede i dag en stor fleksibilitet i forbindelse med  

 holddannelse og tilrettelæggelse af undervisningen, og med reformen får  

 erhvervsskolerne mere fleksible vilkår i forhold til i dag.
 Det er således erhvervsskolernes opgave som selvejende  

 institutioner at sikre, at oprettelse af studieretningsforløb mv. på hhx og  

 htx  

 ikke medfører en forøgelse af lærerforbruget, som ikke er økonomisk  

 bæredygtig,  

 samtidig med, at det er skolernes opgave fortsat at sikre kvaliteten i  

 uddannelsesforløbene.
Der forventes merudgifter på skønsmæssigt ca. 1 mio. kr.  

 til tværfaglige prøver, der giver større krav til deltagelse af flere lærere  

 og  

 censorer.
Endvidere indføres der et studieretningsprojekt.
Merudgifterne er  

 forudsat dækket gennem de nye og mere fleksible vilkår for styring og  

 tilrettelæggelse af undervisningen samt gennem reduktion af de skriftlige  

 opgaver.
Det er forudsat, at der sker en reduktion af de skriftlige  

 opgaver med ca. 10 pct., således at der sker en harmonisering af antallet af  

 opgaver på alle 3-årige gymnasiale uddannelser.
Derved frigøres et beløb på  

 skolerne svarende til ca. 11,5 mio. kr. årligt, som er forudsat anvendt til  

 efteruddannelse af lærere og ledelse samt øgede udgifter til eksamen.
11.3. Nedlæggelse af den 1-årige hhx-uddannelse Mindreudgiften på ca. 200 mio. kr. ved at nedlægge den  

 1-årige hhx vil primært blive anvendt til dækning af udgifter ved  

 substitution  

 til andre uddannelser, nye GSK-forløb, et udviklingsprogram om fremtidens  

 gymnasiale uddannelser samt udvikling af fælles eksamenssystemer på alle 4  

 gymnasiale uddannelser, jf. nedenfor.
Skønnede økonomiske konsekvenser af nedlæggelse af  

 den 1-årige hhx (mio. kr.) Mindreudgifter:
- heraf drift - heraf SU 1-årig hhx, nedlæggelse i alt Merudgifter:
- skønnet substitution til andre uddannelser - suppleringsforløb for hfere - specifik supplering, handelsskoler - Bidrag til forsøgsprogram samt til udvikling af fælles  

 eksamenssystemer (det første år) 1-årig hhx, nedlæggelse i alt 120,0 80,0 200,0 140-145,0 10,0 30,0 15-20,0 200,0 Merudgiften på 140-145 mio. kr. til substitution til andre  

 uddannelser beror på ministeriets skøn for den forventede substitution til  

 videregående uddannelser og andre uddannelser.
I den sammenhæng skal det bemærkes, at skønnet er betinget  

 af, at elevernes søgeadfærd i 2005 og frem - i en situation uden adgang til  

 en  

 1-årig hhx - af naturlige årsager ikke er kendt.
Det kan således fx ikke  

 lægges  

 til grund, at elevernes søgemønstre vil være uændret efter bortfaldet af den  

 1-årige hhx.
 To effekter har især betydning for skønnet for substitution  

 til andre uddannelser:
 For det første er det forudsat, at elever, der vælger den  

 1-årige hhx, hermed bliver mere modne og sikre i deres videre  

 uddannelsesvalg,  

 hvilket dels reducerer fejlvalg og dermed frafaldet efterfølgende i  

 uddannelsessystemet, dels reducerer eventuelle overskridelser af den  

 normerede  

 studietid.
Det er forudsat, at elever med 1-årig hhx forkorter deres  

 samlede efterfølgende studietid i uddannelsessystemet med i gennemsnit 4  

 måneder (1/3 år). Nedlæggelsen af den 1-årige hhx vil således medføre en  

 direkte nettoforøgelse af den efterfølgende studietid med i gennemsnit 1/3  

 år.  

 Isoleret set vil disse gennemsnitlige studietidsforlængelser reducere  

 nettomindreudgiften ved at fjerne den 1-årige hhx med ca. 65-70 mio. kr.  

 Hertil  

 kommer en forventet ekstra merudgift til SU som følge af, at studerende ved  

 KVU  

 og MVU typisk modtager udeboende sats, da disse uddannelser er mere  

 geografisk  

 koncentreret.
Denne merudgift er skønnet til ca. 15-20 mio. kr.
For det andet har den 1-årige hhx et relativt lavt  

 taxameter.
De uddannelser, som eleverne typisk vil substituere til - især  

 visse  

 KVU-uddannelser og MVU-uddannelser, vil imidlertid typisk ligge højere.
Det  

 er  

 skønnet, at merudgiften hertil udgør ca. 50-55 mio. kr.
Denne merudgift vil  

 optræde umiddelbart.
 Samlet set skal det anføres, at skøn for, hvordan de unge  

 vil vælge i 2005 og frem, når den 1-årige hhx ikke er en mulighed, er  

 behæftet  

 med betydelig usikkerhed.
 F.s.v.a. merudgiften til nye GSK-forløb på henholdsvis 10  

 og 30 mio. kr., er der også tale om et skøn, der er behæftet med usikkerhed,  

 jf. det samtidigt fremsatte forslag til lov om uddannelsen til  

 studentereksamen  

 (stx) (gymnasieloven).
 Endvidere er det nye udviklingsprogram og merudgifter til  

 udvikling af et nye fælles eksamenssystem, jf. det samtidig fremsatte forslag  

 til lov om uddannelse til studentereksamen (stx) (gymnasieloven), forudsat  

 finansieret af det provenu, der fremkommer ved nedlæggelse af den 1-årige  

 hhx.  

 Den samlede udgift til udviklingsprogrammet udgør over en 5 årig periode  

 (2005-2009) i alt 25 mio. kr., og den samlede udgift til udvikling af et nyt  

 eksamenssystem skønnes at udgøre i alt 20 mio. kr. over en 2-3 årig periode.  

 Udgiften i oversigten ovenfor på 15-20 mio. kr. er den anslåede udgift til  

 begge initiativer i det første år.
12. Administrative og økonomiske konsekvenser for  

 det offentlige Der forventes ingen administrative og økonomiske  

 konsekvenser for det offentlige som følge af forslaget.
13. Administrative og økonomiske konsekvenser for  

 erhvervslivet Forslaget har ingen administrative og økonomiske  

 konsekvenser for erhvervslivet.
14. Miljømæssige konsekvenser Forslaget har ingen miljømæssige konsekvenser.
 15. Forholdet til EU-retten og international ret i  

 øvrigt.
 Forslaget indeholder ikke EU- retlige eller  

 internationalretlige aspekter.
16. Sammenfattende skema Positive konsekvenser/mindre udgifter Negative konsekvenser/større udgifter Administrative konsekvenser for stat, kommuner og  

 amtskommuner 200 mio. kr. årligt 200 mio. kr. årligt Administrative og økonomiske konsekvenser for  

 erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget har ingen EU-retlige aspekter.
17. Høring Et udkast til lovforslaget har været sendt til høring hos  

 følgende myndigheder og organisationer:
 Akademikernes Centralorganisation, Amtsrådsforeningen,  

 Cirius, Danmarks Erhvervspædagogiske Læreruddannelse, Danmarks Jurist- og  

 Økonomforbund (DJØF), Danmarks Lærerforbund, Dansk Arbejdsgiverforening (DA),  

 Dansk Industri (DI), Dansk Magisterforening, Dansk Teknisk Lærerforbund,  

 Danske  

 Gymnasieelevers Sammenslutning (DGS), De Samvirkende Invalideorganisationer  

 (DSI), Det Centrale Handicapråd, Efterskolernes Lærerforening,  

 Erhvervsakademirådet, Erhvervsskolernes Elevorganisation, Foreningen af  

 private, selvejende gymnasieskoler, studenterkurser og Hf-kurser, Foreningen  

 af  

 skoleledere ved de tekniske skoler (FS), Erhvervsskolernes Servicecenter,  

 Foreningen af skolevejledere og skolekonsulenter i Uddannelses-, erhvervs- og  

 arbejdsmarkedsorientering (Tandhjulsforeningen), Foreningen af  

 studenterkursusrektorer, Forstanderforeningen for VUC, Frederiksberg Kommune,  

 Funktionærernes og Tjenestemændenes Fællesråd (FTF), Færøernes Skolevæsen,  

 Grundskolerådet, Grønlands Hjemmestyre (Grønland), Grønlands Hjemmestyre  

 (Danmark), Gymnasieelevernes Landsorganisation (GLO), Gymnasieskolernes  

 Lærerforening (GL), Gymnasieskolernes Rektorforening, Handelsskolernes  

 Bestyrelsesforening (HBF), Handelsskolernes Forstander- og Inspektorforening  

 (HFI), Handelsskolernes Lærerforening (HL), Indvandrernet, Ingeniørforeningen  

 i  

 Danmark (IDA), KL, Københavns Kommune, Landsforbundet af Voksen- og  

 Ungdomsundervisere, Landsorganisationen af Handelsskoleelever,  

 Landsorganisationen i Danmark (LO), Landssammenslutningen af Kursusstuderende  

 (LAK), Ledernes Hovedorganisation, MVU-rådet, Rådet for de Grundlæggende  

 Erhvervsrettede Uddannelser, Rådet for de Gymnasiale Uddannelser, Rådet for  

 Etniske Minoriteter, Skole og Samfund samt Teknisk Skoleforening (TSF).
Bemærkninger til lovforslagets enkelte bestemmelser Til § 1 Den samtidige reform af alle de gymnasiale uddannelser  

 giver mulighed for at koordinere formålsformuleringerne, så utilsigtede  

 forskelle fjernes, og tilsigtede ligheder og forskelle træder tydeligt frem.  

 Det betyder for det første, at samtlige gymnasiale uddannelser får en  

 enslydende § 1. Med den enslydende formålsparagraf for samtlige  

 uddannelseslove til gymnasiale uddannelser præciseres det, at de 3-årige  

 gymnasiale uddannelser, det 2-årige hf, studenterkursus og enkeltfags-hf for  

 voksne er ligeværdige uddannelser, som tilsammen udgør et samlet gymnasialt  

 system med fælles karakteristika og formål.
Til § 2 Samtlige gymnasiale ungdomsuddannelser får endvidere en  

 fælles § 2. Med denne fælles formålsparagraf for alle de gymnasiale  

 ungdomsuddannelser præciseres målgruppen, nemlig at uddannelserne henvender  

 sig  

 til unge med forskellige former for teoretiske interesser.
Fælles for  

 uddannelserne er også, at de er studieforberedende til videregående  

 uddannelse.
 Uddannelsernes almendannende perspektiv betoner, at  

 eleverne har en vis fælles faglig referenceramme, hvad angår stof, fagligt  

 niveau og det sammenhængsskabende samspil mellem fagene.
Eleverne skal gennem uddannelsernes faglige og pædagogiske  

 progression udvikle faglig indsigt og studiekompetence.
De skal opnå  

 fortrolighed med at anvende forskellige arbejdsformer og evne til at fungere  

 i  

 et studiemiljø, hvor kravene til selvstændighed, samarbejde og sans for at  

 opsøge viden er centrale.
Uddannelsernes dannelsesmæssige perspektiv betoner, at  

 uddannelserne bidrager til den enkeltes livslange projekt, hvor personlig  

 udvikling og deltagelse i samfundslivet smelter sammen.
Uddannelserne skal  

 understøtte elevernes udvikling af personlig myndighed, dvs. evne og vilje  

 til  

 at foretage selvstændige vurderinger.
Linjen og forbindelsen til grundskolen  

 trækkes, idet § 1, stk. 3, 2. pkt., i lov om folkeskolen, som  

 omtaler  

 de grundlæggende værdier frihed og folkestyre, gentages og udbygges med et  

 europæisk og globalt perspektiv.
Til § 3 I denne bestemmelse angives uddannelsernes særlige  

 profiler.
Der er således forskellige bestemmelser herom i dette lovforslag om  

 uddannelserne til hhx og htx og de samtidigt fremsatte lovforslag om  

 uddannelserne til studentereksamen og højere forberedelseseksamen.
Der er i 2002-03 gennemført udviklingsarbejde om profiler  

 og dannelsesbegreber både på hhx og htx.
Resultatet heraf vil indgå i det  

 videre arbejde med udvikling af uddannelsernes, herunder skolernes,  

 selvforståelse og dannelsesmæssige orientering inden for det samlede system  

 af  

 gymnasiale uddannelser.
Til § 4 Med bestemmelsen videreføres den hidtidige retstilstand  

 uændret.
En bestået hhx- eller htx-eksamen giver fortsat adgang til alle  

 videregående uddannelser, men muligheden for optagelse på en bestemt  

 videregående uddannelse er på samme måde som i dag afhængig såvel af den  

 enkelte elevs valg af fag og niveauer som af den pågældende videregående  

 uddannelses specifikke krav til den adgangsgivende eksamen.
Til § 5 Til stk. 1 Efter de gældende regler om optagelse i de  

 erhvervsgymnasiale uddannelser, har ansøgere, der søger om optagelse i  

 direkte  

 forlængelse af folkeskolens 9. eller 10. klasse, og som ikke af skolen er  

 blevet indstillet til optagelsesprøve, et krav på at blive optaget.
 Dette gælder, hvis de har modtaget undervisning i fransk  

 eller tysk på 7.-9- klassetrin (tilbudsfag) eller undervisning i fransk eller  

 tysk på 8.-9. klassetrin (prøveforberedende valgfag) i folkeskolen eller  

 modtaget anden undervisning, der står mål hermed i disse fag.
Alternativt har ansøgerne efter de gældende regler krav på  

 optagelse, hvis de har aflagt folkeskolens afgangsprøve eller 10.  

 klasse-prøve  

 (skriftlig og mundtlig del) i dansk og i matematik, og a)  

 	  

    

 for ansøgere, der  

 søger optagelse ved det almene gymnasiums sproglige linie eller hhx, har  

 aflagt  

 folkeskolens afgangsprøve eller 10. klasse-prøve (skriftlig og mundtlig del)  

 i  

 engelsk og i tysk eller fransk, og b)  

 	  

    

 for ansøgere, der  

 søger optagelse ved det almene gymnasiums matematiske linie eller htx, har  

 aflagt folkeskolens afgangsprøve eller 10. klasse-prøve i fysik/kemi.
Som omtalt under lovforslagets almindelige bemærkninger  

 skal indgangsniveauet til de gymnasiale ungdomsuddannelser være ens, og de  

 faglige adgangskrav (herunder aflagt afgangsprøve fra folkeskolen i dansk,  

 matematik, fysik/kemi/biologi, engelsk og 2. fremmedsprog) eller tilsvarende  

 10. klasse prøver skal være identiske.
En konsekvens heraf bliver, at elever,  

 der ikke på alle punkter opfylder optagelsesbetingelserne til gymnasiet, fx  

 elever, som ikke har fulgt undervisning i fransk eller tysk i mindst to år,  

 vil  

 kunne optages i det almene gymnasium efter en konkret vurdering.
Optagelse af  

 sådanne elever har hidtil kun været muligt i uddannelserne til hhx, htx samt  

 hf.
Det skal fortsat være en forudsætning for optagelse i  

 direkte forlængelse af 9. eller 10 klasse, at ansøgeren ikke i sin  

 uddannelsesplan er indstillet til en optagelsesprøve.
På 9. eller 10.  

 klassetrin skal den enkelte elev i samråd med forældrene træffe afgørelse om  

 valg af ungdomsuddannelse.
Hvis den afleverende skole eller Ungdommens  

 Uddannelsesvejledning (UU), skønner, at en elevs ønske om en gymnasial  

 uddannelse ikke er realistisk, skal grundskolen, henholdsvis UU indstille  

 eleven til optagelsesprøve.
Indstillingen skal fremgå af elevens  

 uddannelsesplan.
Som nævnt under de almindelige bemærkninger findes der ikke  

 en samlet evaluering af, hvordan ordningen med uddannelsesplanerne fungerer i  

 praksis, men oplysninger fra rektorer og studievejledere tyder på, at  

 uddannelsesplanerne i mange tilfælde ikke indeholder oplysninger af relevans  

 for den gymnasiale uddannelse.
Eksempelvis indeholder planerne ofte meget  

 lidt  

 information om en elevs særlige styrkesider eller særlige behov.
Eventuelle  

 særlige behov, fx for læsevejledning, må derfor i dag afdækkes ad anden vej.  

 Endvidere har en del grundskoler hidtil undladt at henvise elever til en  

 optagelsesprøve, selv om valget af en gymnasial uddannelse ud fra elevens  

 karakterer ikke synes realistisk.
Det er aftalt mellem undervisningsministeren og de øvrige  

 forligsparter bag dette lovforslag, at ministeren tager initiativ til en  

 evaluering af ordningen med henblik på, at uddannelsesplaner udvikles til et  

 mere forpligtende og mere informativt redskab i overgangen mellem grundskole  

 og  

 ungdomsuddannelse.
Specielt er det nævnt i aftalen, at både den afleverende  

 skole, den modtagende skole og UU skal forholde sig til de mål om uddannelse  

 efter grundskolen, der er anført i uddannelsesplanen.
Til stk. 2 Optagelse sker som hidtil som udgangspunkt i direkte  

 forlængelse af 9. eller 10. klasse.
Elever, der har været ude af skole i et  

 eller flere år, og elever, der ikke opfylder de faglige adgangskrav, skal  

 alene  

 kunne optages efter en konkret vurdering, herunder evt. på baggrund af en  

 optagelsesprøve, hvor det konstateres, om de har de fornødne forudsætninger.
Til stk. 3 Bestemmelsen i stk. 3 giver mulighed for, at en elev efter  

 at have gennemført 1. eller 2.g. efter aftale med skolen kan have indtil et  

 års  

 fravær fra undervisningen med henblik på fx at tage på et privat studieophold  

 i  

 udlandet, tage fri i forbindelse med barsel eller lignende, uden at fortabe  

 retten til at kunne fortsætte undervisningen efter endt fravær.
Ved  

 tilbagevenden til uddannelsen vil der efter skolens afgørelse kunne blive  

 tale  

 om merit, jf. lovforslagets § 19, stk. 2, for allerede aflagte prøver mv.
En  

 elev, der afbryder uddannelsen i mere end et år, fortaber sit krav på  

 umiddelbart at kunne vende tilbage til uddannelsen.
Eleven udmeldes af  

 uddannelsen og skal søge om optagelse på uddannelsen på ny efter de  

 almindelige  

 regler om optagelse, der er fastsat med hjemmel i stk. 2.
Til stk. 4 Af hensyn til skolernes muligheder for at planlægge  

 grundforløbet og det efterfølgende studieretningsforløb skal ansøgere i  

 forbindelse med ansøgning om optagelse afgive en foreløbig  

 interessetilkendegivelse i forhold til ønske om studieretning og i  

 hhx-uddannelsen om 2. fremmedsprog mv.
Nærmere regler vil blive fastsat herom  

 i  

 bekendtgørelsesform.
Til stk. 5 Bestemmelsen i § 5, stk. 4, giver ministeren en  

 bemyndigelse til at fastsætte regler om samarbejde mellem skolerne om  

 optagelsen.
Nærmere regler vil blive fastlagt i bekendtgørelsesform, bl.a.  

 således at elevernes transporttid og ønsker om studieretning mv. indgår som  

 kriterier, når skolerne skal fordele de ansøgere, der af kapacitetsmæssige  

 grunde ikke har fået opfyldt deres 1. prioritet.
Bestemmelsen er i øvrigt  

 udtryk for en uændret retstilstand på området.
De gældende regler indebærer,  

 at  

 eleverne søger optagelse på den ønskede skole.
Denne skole skal så i  

 udgangspunktet optage alle elever med et retskrav på optagelse.
Har en skole  

 ikke plads til alle elever, er skolen forpligtet til at samarbejde med andre  

 skoler, så eleven herved sikres optagelse på en anden skole.
Ordningen har  

 været velfungerende, bl.a. fordi skolerne har været i stand til at udvise  

 stor  

 fleksibilitet ved ændringer i kapacitetsbehovet, og skolerne har et stort  

 volumen og gennemfører en bred vifte af forskelligartede uddannelser.
Til § 6 Den fælles struktur for de 3-årige gymnasiale uddannelser  

 giver baggrund for bedre samordning mellem uddannelserne.
Herunder etableres  

 der mulighed for, at en elev kan skifte uddannelse uden tab af tid i løbet af  

 grundforløbet senest ved dettes afslutning.
Et sådant uddannelsesskift skal  

 kunne ske ved, at eleverne på sædvanlig måde får merit for de fag, der er  

 fælles (dansk, engelsk og matematik indgår i alle gymnasiale grundforløb), og  

 merit ved substitution for den øvrige del af det gennemførte grundforløb.  

 Merit  

 ved substitution bygger på anerkendelse af fælles kompetencemål frem for  

 fælles  

 konkret indhold.
Skiftemulighederne fra en erhvervsuddannelse til hhx eller  

 htx videreføres om end i en ny form, der bygger på merit, herunder  

 substitution, efter samme principper som ved skift mellem de 3-årige  

 gymnasiale  

 uddannelser.
Det vil være en forudsætning, at erhvervsuddannelseselever før  

 et  

 skift til hhx eller htx har gennemført gymnasial undervisning i fagene dansk,  

 matematik og engelsk i et omfang, der modsvarer undervisningen i et  

 gymnasialt  

 grundforløb.
Et uddannelsesskift indebærer, at en elev skal optages i en  

 ny uddannelse og evt. på en ny institution.
Elever, der skifter mellem de  

 3-årige gymnasiale uddannelser, er allerede blevet optaget i en gymnasial  

 uddannelse og opfylder derfor de krav, der stilles til optagelse i de  

 gymnasiale uddannelser.
Disse elever har ret til optagelse på ny i  

 forbindelse  

 med uddannelsesskift i løbet af grundforløbet, og optagelsen vil blive  

 gennemført efter samme principper og procedurer som ved sædvanlig optagelse.  

 Ved uddannelsesskift fra en erhvervsuddannelse til hhx eller htx vil skolen  

 skulle  

 optage eleven efter de principper, der gælder for optagelse i de gymnasiale  

 uddannelser, dvs. at elever fra erhvervsuddannelserne ikke nødvendigvis har  

 ret  

 til optagelse, og at muligheden for skift således kan være begrænset.
Uddannelsesskift, der bygger på merit ved substitution,  

 indebærer, at eleven i større eller mindre omfang kan komme til at mangle en  

 del af det konkrete faglige fundament for at fortsætte undervisningen i et  

 eller flere fag.
Problemet opstår typisk, når eleven efter et  

 uddannelsesskift  

 vælger en studieretning med fag, der bygger på specifik viden fra fag, som  

 ikke  

 findes i elevens hidtidige grundforløb.
For at et uddannelsesskift skal  

 lykkes,  

 kan der derfor være behov for, at eleven påtager sig et særligt ansvar for at  

 gøre en supplerende indsats for at sikre den nødvendige faglige sammenhæng,  

 og  

 at eleven er blevet vejledt om konsekvenserne af et uddannelsesskift.
Det er  

 ikke hensigten, at der skal tilrettelægges særlige uddannelsesforløb for  

 elever, der skifter uddannelse under grundforløbet.
 Bemyndigelsen i § 6, stk. 3, vil blive udmøntet i  

 regler, der svarer til det her anførte.
Til § 7 Til stk. 1 Som omtalt under pkt. 5.3. i de almindelige bemærkninger er  

 et af midlerne til styrkelse af fagligheden og studiekompetencen, at  

 uddannelserne  

 organiseres i grundforløb og studieretninger.
De 3-årige gymnasiale  

 uddannelser  

 inddeles i et grundforløb på ½ år, der er fælles for alle, og et  

 efterfølgende  

 studieretningsforløb på 2½ år, som den enkelte elev vælger inden for nærmere  

 fastsatte rammer, jf. bemærkningerne til § 12.
 De gældende regler om uddannelsernes indhold og  

 organisering findes med hjemmel i den gældende lov om de erhvervsgymnasiale  

 uddannelser til højere handelseksamen og højere teknisk eksamen, jf.  

 lovbekendtgørelse nr. 546 af 1. juli 2002, som senest ændret ved lov nr. 301  

 af  

 30. april 2003, beskrevet i bekendtgørelse nr. 368 af 3. juni 1997 om de  

 erhvervsgymnasiale uddannelser som senest ændret ved bekendtgørelse nr. 639  

 af  

 3. juli 2003, bekendtgørelse nr. 249 af 6. april 2000 om den  

 erhvervsgymnasiale  

 uddannelse til højere handelseksamen og bekendtgørelse nr. 524 af 15. juni  

 2000  

 om den erhvervsgymnasiale uddannelse til højere teknisk eksamen som ændret  

 ved  

 bekendtgørelse nr. 526 af 7. juni 2001. Reglerne vil blive ændret som følge  

 af  

 reformen.
Til stk. 2 Overordnet er det fagenes mål, der bestemmer niveauet.
For  

 at opfylde målene for et bestemt niveau i et bestemt fag forudsættes en  

 elevaktivitet af et nærmere angivet omfang.
Den planlagte elevaktivitet er  

 således afstemt efter målene, og derfor kan elevaktiviteten benyttes som en  

 afgørende parameter ved fastsættelsen af niveauet.
Derudover indgår det i  

 niveaufastsættelsen, om faget afsluttes med prøve eller ej.
Til § 8 Til stk. 1 Eleverne skal fra starten mærke et markant skifte i  

 overgangen fra folkeskolen til gymnasial uddannelse.
Grundforløbet skal give  

 eleverne faglig indsigt og forståelse samt en indføring i gymnasiale  

 arbejdsmetoder som grundlag for deres valg og gennemførelse af studieretning.  

 Grundforløbet skal samtidig danne basis for at udvikle elevernes  

 almendannelse.  

 Når grundforløbet afgrænses til ½ år, skabes der - i forhold til i dag  

 rum for  

 øget faglig fordybelse i det efterfølgende 2½-årige studieretningsforløb.  

 Nærmere regler om grundforløbet vil blive udstedt efter disse retningslinjer  

 i  

 medfør af bemyndigelsen i lovforslagets § 20.
Til stk. 2 og 3 Grundforløbet består i hhx af fagene dansk, engelsk,  

 matematik og 2. fremmedsprog  sidstnævnte kan evt. efter skolens  

 beslutning  

 starte samtidigt med studieretningsforløbet - samt en ramme  

 (studieområdet)  

 for særfaglig og tematisk organiseret faglig undervisning inden for  

 virksomhedsøkonomiske, samfundsøkonomiske og kulturelt orienterede områder  

 både  

 hver for sig og på tværs.
Endvidere indgår undervisning i it.
I htx består  

 grundforløbet af dansk, engelsk, matematik og en ramme  

 (studieområdet) for  

 særfaglig og tematisk organiseret faglig undervisning inden for teknologiske,  

 samfundsvidenskabelige og naturvidenskabelige områder både hver for sig og på  

 tværs.
Det forudsættes, at der indgår en sproglig og kommunikativ  

 dimension i begge uddannelsers grundforløb, samt at innovation og  

 iværksætteri  

 indgår i et eller flere temaer.
Endvidere forudsættes, at der indgår  

 aktiviteter, hvor eleverne får mulighed for fysisk udfoldelse og indsigt i  

 betydningen heraf samt indsigt i andre forhold af betydning for den  

 personlige  

 sundhed.
De fleste skoler med hhx og/eller htx har ikke nævneværdige  

 erfaringer  

 med motion, sundhed og bevægelse som indsatsområde eller med idræt som fag,  

 idet der dog er et mindre antal skoler, der udbyder idræt som valgfag efter  

 de  

 almengymnasiale uddannelsers regler eller som frivillig  

 undervisning/aktivitet  

 uden for skoletid.
Skolerne råder endvidere typisk ikke over egne  

 idrætsfaciliteter i traditionel forstand eller lærere, der er uddannet i  

 idræt.  

 Der iværksættes derfor et særligt udviklingsprogram som støtte for opdyrkning  

 af feltet.
 Grundforløbet skal være præget af undervisning i fag og  

 metoder, og i studieområdet skal undervisningen tilrettelægges med særligt  

 sigte på, at de fag, der indgår, bidrager med hver deres faglighed til at  

 skabe  

 sammenhæng og overblik.
Grundforløbet opbygges, så eleverne - ved brug af merit og  

 substitution - senest ved afslutningen af grundforløbet kan skifte uden tab  

 af  

 tid mellem de 3-årige gymnasiale uddannelser.
Ved skift til en  

 erhvervsuddannelse vil eleverne tilsvarende kunne opnå godskrivning for deres  

 hidtidige forløb ved brug af merit og substitution.
 Nærmere regler om grundforløbet vil blive udstedt. efter  

 disse retningslinjer i medfør af bemyndigelsen i lovforslagets § 20.
Til § 9 Den enkelte elevs valg af studieretning finder sted ved  

 afslutningen af grundforløbet, og eleverne fordeles derefter på hold efter  

 valg  

 af studieretning.
De har således fællesfag og studieretningsfag på samme  

 hold.  

 Dermed skabes der mulighed for fagsamarbejde både inden for fællesfag, inden  

 for studieretningsfag og på tværs af fællesfag og studieretningsfag.
Et  

 sådant  

 samspil mellem fagene giver helt nye muligheder for faglig fordybelse og  

 styrkelse af fagligheden.
Fagene kan i fremtiden i en sammenhængende periode  

 på  

 2½ år behandles med den dybde, der karakteriserer det højeste gymnasiale  

 niveau.
I studieretningsforløbet har hver elev op til 4 valgfag,  

 som udbydes på tværs af studieretningerne, og som derudover kan udbydes på  

 tværs af alle fire gymnasiale uddannelser.
Specielt kan der i  

 valgfagsudbuddet  

 indgå obligatoriske fag fra en af de andre gymnasiale uddannelser.
For at sikre, at fagene kan støtte hinanden, fastlægges der  

 centralt kriterier for antallet af studieretningsfag og niveauer i en  

 studieretning.
Endvidere indgår der i enhver studieretning en timeramme til  

 studieområdet.
Målet med studieområdet i hhxs og htxs  

 studieretningsforløb er, at eleverne skal opnå kompetencer  

 til at kombinere fag for at erhverve viden om væsentlige emner i praktisk og  

 teoretisk sammenhæng kunne vurdere, hvad  

 forskellige fag kan bidrage med og ikke bidrage med for at erhverve viden om  

 et  

 mangesidigt problem kunne kombinere  

 forskellige metoder i forhold til et sammensat problem samt sikres en  

 koordineret progression i arbejdsformer med særligt henblik på udvikling af  

 studiekompetence og selvstændighed.
 Nærmere regler om studieretningsforløbet vil blive udstedt.  

 efter disse retningslinjer i medfør af bemyndigelsen i lovforslagets § 20.
Til § 10 Regler herom vil blive fastsat i medfør af bemyndigelsen i  

 lovforslagets § 20 til at fastsætte nærmere regler om uddannelsens  

 indhold, fagenes omfang, organisering og tilrettelæggelse.
Både for de  

 enkelte  

 fag og for studieområdet fordeler skolen timerne på de enkelte år i  

 studieretningsforløbet i samarbejde med det enkelte lærerteam i  

 overensstemmelse med de regler, der fastsættes herom.
Fordelingen skal for hhx-uddannelsens vedkommende dog  

 foretages således, at fag på A-niveau altid afsluttes ved afslutningen af 3.  

 år, og så fagene virksomhedsøkonomi og afsætning på B-niveau normalt  

 afsluttes  

 på 2. år sammen med erhvervscase.
I erhvervscase skal eleverne, som omtalt  

 under de almindelige bemærkninger punkt 5.6, udvikle evne til at arbejde med  

 erhvervsnære problemstillinger ud fra en tværfaglig og helhedsorienteret  

 synsvinkel.
Eleverne skal kunne identificere og analysere udvalgte  

 virksomhedsproblemer og udarbejde forslag til løsning heraf under anvendelse  

 af  

 fagenes metoder og modeller og kunne vurdere muligheder og problemer i  

 forbindelse med implementering af foreslåede løsninger.
Endvidere skal  

 elever,  

 for hvem et eller begge af fagene matematik og samfundsfag ikke indgår i  

 studieretningsforløbet, kunne afslutte det eller de pågældende fag ved  

 afslutningen af 1. år på C-niveau. 2. fremmedsprog kan, som nævnt under de  

 generelle bemærkninger, placeres med start i grundforløbet eller med start  

 samtidigt med studieretningsforløbet.
I hhx er elevernes valg af fag i øvrigt åbne, idet der ikke  

 behov for yderligere bindinger af en form, hvor valg af et bestemt fag  

 indebærer krav om samtidigt valg af et andet fag, som en faglig forudsætning  

 for at gennemføre det først valgte fag.
Baggrunden er, at den obligatoriske  

 fagrække  

 i hhx er udformet, så det sikres, at den nødvendige faglige platform for de  

 øvrige fag i uddannelsen er tilstede, hvilket har sammenhæng med, at  

 uddannelsen er tydeligt profileret og har en relativt begrænset fagrække.
Til § 11 Uddannelsestiden (jf. afsnit 8.3 i de almindelige  

 bemærkninger) i de enkelte fag fastsættes i form af faste timetal.
Regler  

 herom  

 vil blive fastsat i medfør af bemyndigelsen i lovforslagets § 20 til at  

 fastsætte nærmere regler om uddannelsens indhold, fagenes omfang,  

 organisering  

 og tilrettelæggelse.
Både for de enkelte fag og for studieområdet fordeler  

 skolen timerne på de enkelte år i studieretningsforløbet i samarbejde med det  

 enkelte lærerteam i overensstemmelse med de regler, der fastsættes herom.
I  

 htx  

 uddannelsen skal fag på A-niveau som i hhx-uddannelsen afsluttes ved  

 afslutningen af 3. år og teknologi B og matematik B efter 2. år, således at  

 teknikfaget kan gennemføres i forlængelse af disse fag.
Af hensyn til  

 fagsamarbejdet mellem teknologi og samfundsfag kan samfundsfag tidligst  

 afsluttes efter 2. år.
Elever, for hvem biologi og kommunikation/it ikke  

 indgår  

 i studieretningsforløbet, skal kunne afslutte de pågældende fag ved  

 afslutningen af 1. år.
Elever, der har valgt en studieretning med  

 kommunikation/it på A-niveau, eller som har valgt faget som valgfag, vil på  

 grund af et vist fagligt fællesskab ikke samtidig kunne vælge faget  

 informationsteknologi på B-niveau.
I htx er elevernes valg af fag i øvrigt åbne, idet der ikke  

 behov for yderligere bindinger af en form, hvor valg af et bestemt fag  

 indebærer krav om samtidigt valg af et andet fag, som en faglig forudsætning  

 for at gennemføre det først valgte fag.
Baggrunden er, at den obligatoriske  

 fagrække i htx er udformet, så det sikres, at den nødvendige faglige platform  

 for de øvrige fag i uddannelsen er tilstede, hvilket har sammenhæng med, at  

 uddannelsen er tydeligt profileret og har en relativt begrænset fagrække.
Til § 12 En studieretning indeholder 3 studieretningsfag, der er på  

 AAA-, AAB-, AAC-, ABB- eller ABC-niveau.
Undtaget herfra er dog  

 studieretninger  

 i hhx, der som 3. fremmedsprog indeholder et begyndersprog.
Her indgår der i  

 studieretningen kun 2 studieretningsfag, der begge er på A-niveau.
To af fagene i studieretningen skal være nærtstående og  

 have naturlige berøringsflader.
Der indføres derfor bindinger mellem to af  

 fagene på højeste niveau i en studieretning.
De nærmere regler vil kunne  

 udmøntes i bekendtgørelsesform, jf. bemyndigelsen i lovforslagets § 12,  

 stk. 3, efter de nedenfor angivne retningslinier.
I studieretninger med 3 fag vælges det 3. fag af skolen.  

 Det skal ske på en sådan måde, at alle tre studieretningsfag kan samarbejde  

 om  

 blandt andet et studieretningsprojekt.
I hhx-uddannelsen kan skolerne  

 kombinere  

 studieretninger ud fra det følgende skema, som skal læses vandret.
Det vil  

 sige, at fagene i kolonne 2 er mulige partnere for det fag, der nævnes i  

 kolonne 1:
Studieretningsfag 1 A-niveau Studieretningsfag 2 mindst B-niveau Studieretningsfag 3 mindst C-niveau Virksomhedsøkonomi A Afsætning A Matematik B eller A Informationsteknologi B eller A International økonomi A Vælges af skolen Afsætning A Virksomhedsøkonomi A International økonomi A Fremmedsprog A Informationsteknologi B eller A Vælges af skolen International økonomi A Afsætning A Fremmedsprog A Matematik B eller A Virksomhedsøkonomi A Vælges af skolen Tysk fortsættersprog A Fransk fortsættersprog A Begyndersprog A* Intet 3. fag *  

 	  

    

 Begyndersprog er  

 spansk, italiensk, russisk, tysk som begyndersprog og fransk som  

 begyndersprog.
I htx-uddannelsen kan skolerne kombinere studieretninger ud  

 fra det følgende skema, som skal læses vandret.
Det vil sige, at fagene i  

 kolonne 2 er mulige partnere for det fag, der nævnes i kolonne 1:
Studieretningsfag 1 A-niveau Studieretningsfag 2 mindst B-niveau Studieretningsfag 3 mindst C-niveau Matematik A Fysik A Kemi A Biologi B Informationsteknologi B Vælges af skolen Fysik A Matematik A Kemi A Biologi B Informationsteknologi B Vælges af skolen Kemi A Matematik A Fysik A Biologi B Informationsteknologi B Vælges af skolen Teknologi A Samfundsfag B Informationsteknologi B Design B Vælges af skolen Kommunikation/it A Samfundsfag B Design B Engelsk A Vælges af skolen Elevernes valg af studieretninger forventes at blive meget  

 betydningsfuldt for den enkelte elev, hvorfor der kan forventes at blive et  

 stærkt fokus på, hvilke studieretninger den enkelte skole kan udbyde og  

 oprette.
Hensigten med bestemmelsen i  

  

 stk. 5  

  

 er dels at sikre elever mulighed for at flytte og  

 dermed skifte skole uafhængigt af, om den modtagende skole har samme  

 studieretnings- og valgfagsudbud som den afleverende, dels at gøre det muligt  

 at tilrettelægge 4-årige forløb for fx Team Danmark-elever og omgængere.
Det  

 forudsættes, at det sker indenfor eksisterende hold.
Med bestemmelsen sikres  

 hjemmel til at fravige bindingerne i studieretningerne for de nævnte elever.  

 Det tilsigtes derimod ikke at give mulighed for at fravige fagrækken.
Til § 13 Antallet af forskellige studieretninger, som udbydes på den  

 enkelte skole, skal stå i rimeligt forhold til skolens størrelse.
Kravet om,  

 at  

 alle skoler skal udbyde mindst 2 forskellige studieretninger, er fastsat for  

 at  

 sikre en vis bredde i de helt små skolers udbud.
Mellemstore og store skoler  

 forudsættes at udbyde et væsentlig større antal forskellige studieretninger.
Det må imødeses, at der vil være en forventning om, at alle  

 skoler har et udbud af en vis bredde.
På den anden side er det klart, at alle  

 skoler ikke kan udbyde alle studieretninger.
Blandt institutionerne for  

 erhvervsrettet uddannelse findes der, især på htx-området, skoler med et  

 eller  

 to spor.
Disse skoler må fokusere på de områder, hvor de har deres særlige  

 faglige baggrund, og indskrænke udbuddet af studieretninger til disse  

 områder.  

 Skolerne bliver herved en form for specialistskoler, som kan sikre en vis  

 bredde ved samarbejde med andre skoler.
For at give eleverne de bedst mulige  

 forudsætninger for valg af skole, må det forudsættes, at skolernes udbud skal  

 være kendt af elever og forældre, før eleverne tilmelder sig uddannelserne.  

 Det  

 skal dog være muligt, at skolen på forhånd kun udmelder de to fag på højeste  

 niveau i studieretningerne (fagene på AA- eller AB-niveau), samt hvilke fag  

 der  

 kan komme på tale som 3. fag, for at give et større rum for elevernes  

 fagønsker.
Skolen skal på sin hjemmeside oplyse, hvilke  

 studieretninger skolen udbyder, jf. herved § 2, stk. 1, nr. 1, i  

 lov  

 nr. 414 af 6. juni 2002 om åbenhed og gennemsigtighed i uddannelserne m.v.,  

 hvorefter skolens eller institutionens aktuelle uddannelser, fagudbud og  

 læseplaner mv. skal oplyses på hjemmesiden.
Disse bemærkninger supplerer  

 således bemærkningerne til § 2, stk. 1, nr. 1, til lovforslag nr.
L  

 175, som undervisningsministeren fremsatte den 20. marts 2002.
 Som nævnt i bemærkningerne til § 5, stk. 3, skal  

 ansøgere i forbindelse med ansøgning om optagelse tilkendegive ønske om  

 studieretning mv..
Til § 14 Til stk. 1 Der udbydes en række valgfag på A-, B- og C-niveau, der kan  

 vælges på tværs af studieretninger.
Antallet af valgfag for en elev afhænger  

 af, hvilke fag og niveauer der indgår som elevens studieretningsfag.
Det er et led i ønsket om at styrke fleksibiliteten mellem  

 de gymnasiale uddannelser, jf. pkt. 2 i de almindelige bemærkninger, at der  

 skal kunne udbydes og oprettes valgfag på tværs af alle de fire gymnasiale  

 uddannelser.
Fag fra andre gymnasiale uddannelser kan tages enten på C-, B-  

 eller A-niveau.
Til stk. 2 Bemyndigelsen tilsigtes anvendt til i bekendtgørelsesform  

 at fastsætte nærmere regler om, hvilke fag og niveauer, der kan indgå i  

 skolens  

 udbud og oprettelse af valgfag.
Bestemmelsen har blandt andet til hensigt at  

 sikre, at der hele tiden bevares en mulighed for at etablere nye valgfag,  

 således at samspillet mellem fag og faglighed i hhx- og htx-uddannelserne  

 afspejler udviklingen i videnskabsfagene og i den erhvervsmæssige udvikling.  

 Med den netop vedtagne universtitetsreform er der lagt op til ændringer (i  

 form  

 af nye uddannelser, der ofte går på tværs af de traditionelle fakulteter),  

 som  

 sammen med forandringer i erhvervslivet også får konsekvenser for den  

 kreative  

 og innovative dimension i hhx og htx.
Til § 15 Bestemmelsen om, at dele af undervisningen kan  

 tilrettelægges som ekskursioner mv., er på dette punkt en videreførelse af  

 den  

 gældende lov om de erhvervsgymnasiale uddannelser til højere handelseksamen  

 (hhx) og højere teknisk eksamen (htx). Bestemmelserne om betaling for  

 deltagelse i ekskursioner videreføres uændret, jf. det samtidigt fremsatte  

 forslag til lov om ændring af forskellige love på Undervisningsministeriets  

 område (Ændringer som følge af lovgivning på de gymnasiale uddannelsers  

 indhold).
Undervisningen vil således som hidtil kunne tilrettelægges  

 som ekskursioner mv.
Som det fremgår af bemærkningerne til lov nr. 489 af 1.  

 juli 1998 (L 88) om ændring af forskellige uddannelseslove (Betaling for  

 ekskursioner mv.) er ekskursioner en- eller flerdagsaktiviteter i ind- eller  

 udland tilrettelagt for alle elever på et hold.
Ekskursioner kan indgå i alle  

 fag og skal altid indgå i læsepensum - og i fag, der afsluttes med prøve - i  

 prøveopgivelserne.
Elever har mødepligt til ekskursioner mv. med begrænset  

 deltagerbetaling, dvs. hvor betaling kun dækker udgifterne til forplejning.  

 Eleverne kan ikke udelukkes fra deltagelse, selv om de ikke har erlagt den  

 fastsatte betaling.
Ekskursioner med en højere deltagerbetaling er frivillige  

 for eleverne, og deltagelsen kan betinges af, at eleven har erlagt betaling  

 for  

 arrangementet.
For elever, der undlader at deltage i sådanne ekskursioner,  

 skal  

 skolen tilbyde alternativ undervisning, der modsvarer det udbytte, der er  

 forudsat i forbindelse med arrangementet.
Til § 16 Til stk. 1 Forslaget om, at dele af undervisningen kan foregå i  

 udlandet, skal ses i sammenhæng med lov. nr. 301 af 30. april 2003, hvor der  

 blev indført mulighed for at etablere internationale hold på visse nærmere  

 betingelser.
Med hensyn til elevernes betaling for deltagelse i undervisning  

 i  

 udlandet på offentlige institutioner henvises til det samtidigt fremsatte  

 forslag til lov om Lov om ændring af forskellige love på  

 Undervisningsministeriets  

 område.(Ændringer som følge af lovgivning om de gymnasiale uddannelsers  

 indhold).
 Til stk. 2.
 Det følger af stk. 2, at skolen skal sørge for, at  

 eleverne uden forsinkelse kan fortsætte på den ordinære uddannelse på den  

 skole, hvor eleven allerede er optaget, eller på en anden skole, hvis en elev  

 trods tilmelding ikke deltager i udlandsopholdet.
Til § 17 Bestemmelsen erstatter til dels den hidtidige § 1,  

 stk. 2, om tilbud om individuel uddannelses- og erhvervsvejledning til  

 eleverne.
Bestemmelsen om vejledning er omformuleret i overensstemmelse med  

 § 4 i lov nr. 299 af 30. april 2003 om ændring af forskellige love på  

 Undervisningsministeriets område (ændringer som følge af lov om vejledning om  

 valg af uddannelse og erhverv). Lov om vejledning om valg af uddannelse og  

 erhverv indebærer, at der i forhold til hidtil vil blive mere klarhed og  

 enkelthed i ansvaret for og ledelsen af den del af vejledningsindsatsen, som  

 retter sig mod valg af uddannelse og erhverv.
Ansvaret for den vejledning, som retter sig mod  

 gennemførelse af en påbegyndt uddannelse, berøres derimod ikke af den nye  

 vejledningslov.
Denne del af vejledningsindsatsen skal som hidtil varetages  

 af  

 uddannelsesinstitutionerne og inden for rammerne af de respektive  

 uddannelseslove.
Vejledning om gennemførelse af uddannelse vil fortsat være  

 et  

 centralt element i den samlede vejledningsindsats over for eleverne.
Som led i den samlede vejledningsreform er det hensigten at  

 etablere en grundlæggende vejlederuddannelse på tværs af de eksisterende  

 vejlederordninger, jf. de almindelige bemærkninger til Forslag til lov om  

 vejledning om valg af uddannelse og erhverv (lovforslag nr.
L 104), punkt 7.  

 Den nye vejlederuddannelse forventes tilrettelagt under lov om åben  

 uddannelse  

 som fleksibelt tilrettelagte uddannelsesforløb for personer med sideløbende  

 erhverv.
Uddannelsen vil få en varighed, der svarer til en halv  

 diplomuddannelse, dvs. seks måneders heltidsundervisning.
Uddannelsen  

 forventes  

 udbudt af institutioner godkendt af Undervisningsministeriet.
 Der vil ud over den generelle vejlederuddannelse fortsat  

 være behov for sektorspecifikke uddannelsesforløb inden for de enkelte  

 uddannelsesområder.
Til § 18 Til stk. 1 I grundforløbet skal eleverne indføres i de gymnasiale  

 arbejdsmetoder, og i studieretningsforløbene skal eleverne udvikle sig til at  

 være studerende.
Det forudsætter, at der også i tilrettelæggelsen af  

 undervisningen sker en progression i valget af arbejdsformer, som kan  

 understøtte den faglige udvikling.
Lærergruppen som helhed må planlægge den  

 nøjere  

 progression, så eleverne både møder forskellige arbejdsformer, og så der sker  

 en progression i anvendelsen fra lærerstyrede til mere selvstændige og  

 studieforberedende arbejdsformer.
En variation i valget af arbejdsformer er  

 også forudsætningen for at tilgodese og udvikle forskellige kompetencer hos  

 eleverne.
 Bestemmelsen indebærer, at uddannelsen skal udvikle  

 elevernes fortrolighed med forskellige arbejdsformer og evne til at fungere i  

 et studiemiljø, hvor krav til selvstændighed, samarbejde og sans for at  

 opsøge  

 viden og samarbejdsmiljøer har stor betydning.
Til stk. 2 Bestemmelsen vedrører skolens evaluering og elevernes  

 selvevaluering.
Overordnet vil der blive skelnet mellem forhold, der vedrører  

 undervisningen, og forhold, der vedrører prøver og eksamen, jf. kapitel 5.
Evaluering og faglig vejledning er en vigtig del af  

 undervisningen.
Der indføres en formaliseret, løbende intern evaluering, der  

 vurderer elevernes faglige og personlige kompetencer.
Formålet hermed er at  

 sikre, at eleverne får klare tilbagemeldinger om egne styrker, svagheder og  

 fremskridt, ligesom den skal give lærerne og skolen mulighed for at vurdere  

 effekten af undervisningen.
Det er i den forbindelse vigtigt, at eleverne inddrages  

 aktivt i både undervisningen og evalueringen.
På den måde kommer eleverne  

 selv  

 til at reflektere over, hvordan de udvikler sig inden for de forskellige fag,  

 og dermed også, hvordan de bedst kan tilegne sig den viden og de kompetencer,  

 der kræves.
Det er vigtigt, at den løbende evaluering ikke alene  

 betragtes snævert i form af nogle tests, som skal konstatere den enkelte  

 elevs  

 udbytte af udvalgte undervisningsemner.
Det handler i højere grad om at  

 anskue  

 evalueringen som et bredt spektrum af muligheder og ikke mindst at sikre, at  

 udfaldet af en test følges op af undervisning, der fokuserer på de svage  

 sider,  

 som testen måtte afdække hos den enkelte elever.
Evalueringen foregår således ikke som en række  

 enkeltstående tests, der afvikles løsrevet fra den øvrige undervisning.
Det  

 afgørende er, at der er tale om et evalueringsforløb, hvor enkelte målinger -  

 evt. i form af tests undervejs  kan være med til at udpege de særlige  

 områder  

 eller emner, hvor der skal sættes ind.
 For at fastholde at der er tale om evalueringsforløb vil  

 det være naturligt, at de enkelte dele, herunder tests, af dette forløb  

 indgår  

 som en væsentlig del af en eventuel studiebog for den enkelte elev, jf.  

 afsnit  

 9 i de almindelige bemærkninger.
 Målet med denne bevidste brug af løbende evalueringer og  

 tests rettet mod den enkelte elev er således at sikre, at eleven undervejs i  

 uddannelsesforløbet får et klart billede af egne styrker og svagheder og  

 derigennem gives mulighed for at få et maksimalt udbytte af undervisningen.  

 Derudover vil en sådan formaliseret form for løbende evaluering kunne  

 anvendes  

 til at dokumentere omfanget af den enkelte elevs videnstilvækst.
 Den samlede evaluering vil kunne give skolen et  

 helhedsbillede af eleven, der vil kunne indgå i vurdering af, hvorvidt eleven  

 skal nægtes oprykning, jf. lovforslagets § 23.
Til § 19 Reformen af de gymnasiale uddannelser indebærer, at der  

 indføres et mere åbent meritsystem, som bidrager til en øget fleksibilitet i  

 uddannelsessystemet, bl.a. ved at der skal kunne gives merit ved  

 substitution,  

 dvs. at forskellige fag eller forløb, der er gennemført inden uddannelsen,  

 kan  

 træde i stedet for fag eller forløb i uddannelsen, når skolen vurderer, at  

 fagene eller forløbene ligeværdigt bidrager til opfyldelse af uddannelsens  

 formål eller til grundlaget for at fortsætte et fag på et højere niveau.  

 Merit  

 ved substitution bygger på anerkendelse af fælles kompetencemål frem for  

 fælles, konkret indhold.
 Det forudsættes, at der med hjemmel i forslagets § 19,  

 stk. 4, skal udstedes en ny bekendtgørelse om merit i  

 ungdomsuddannelserne.
Til stk. 1 Den hidtidige meritordning opretholdes, så en elev fortsat  

 har retskrav på merit, når vedkommende tidligere efter de regler, der gælder  

 om  

 faget, har afsluttet et fag på tilsvarende eller højere gymnasialt niveau.  

 Eleven anses for at have afsluttet et fag, når vedkommende har gennemført det  

 samlede undervisningsforløb, har fået årskarakter i faget, hvor dette gives,  

 og  

 har aflagt prøve i faget, hvis undervisningen afsluttes med en prøve.  

 Ordningen  

 er i dag baseret på en liste, der omfatter alle gymnasiale fag, og som  

 specificerer,  

 hvilke fag der kan erstatte hinanden (merit). Listen foreslås afløst af en  

 ordning, hvorefter den enkelte skole efter kriterier, fastsat af  

 undervisningsministeren, afgør, hvilke fag der kan træde i stedet for  

 hinanden.  

 Kriterierne vil kunne tage højde for indhold, som er særligt aktuelt, når  

 eleven skal fortsætte faget på et højere niveau, eller for om faget  

 ligeværdigt  

 opfylder uddannelsens studiekompetencegivende formål.
Et eksempel på merit  

 efter sidstnævnte kriterium er fag taget i udlandet, som kan træde i stedet  

 for  

 danske fag.
Til stk. 2 Efter stk. 2 vil en elev som noget nyt i forbindelse  

 med optagelse kunne søge skolen om merit, dvs. uden at have et retskrav på  

 merit, herunder ved substitution, hvis vedkommende inden optagelsen har  

 gennemført undervisning, prøver eller andre aktiviteter, som har løftet  

 elevens  

 reelle kvalifikationer på områder, som har betydning for elevens faglige  

 udgangspunkt i undervisningen. Én mulighed er, at eleven har gennemført dele  

 af  

 et gymnasialt fag i en tidligere uddannelse, eller at eleven har gennemført  

 uddannelse i udlandet inden optagelsen i den danske uddannelse.
En anden  

 mulighed er, at eleven har erhvervet relevant realkompetence, fx i et  

 fremmedsprog gennem længerevarende ophold i det pågældende land  uden  

 nødvendigvis at have modtaget undervisning.
En afklaring af realkompetencen  

 kan  

 eventuelt ske ved en intern prøve.
 Endvidere vil en elev efter ansøgning kunne få merit  

 undervejs i uddannelsen for undervisningsforløb, gennemført i henhold til  

 lovforslagets § 16, stk. 1.
 Til stk. 3.
Elever, der opnår merit for et enkelt fag eller anden form  

 for begrænset merit, vil normalt kun kunne omsætte meritten til mellemtimer  

 eller evt. i rum til et ekstra valgfag.
Elever, der en mere omfattende opnår  

 merit, fx ved både at kunne opnå merit efter stk. 1 og stk. 2 eller  

 ved at have gennemført omfattende gymnasial uddannelse i udlandet, vil efter  

 stk. 3 kunne gennemføre et afkortet, særligt tilrettelagt gymnasialt  

 forløb.
Optagelse sker på allerede eksisterende hold.
Til stk. 4 Ved forløb, som får karakter af kombinationer af danske og  

 udenlandske gymnasiale uddannelser, vil der kunne blive problemer med at  

 tilvejebringe et antal danske prøvekarakterer efter de sædvanlige regler.
Der  

 vil dog altid vil være krav om et bestemt antal danske karakterer i centrale  

 fag for, at det skal være muligt ligeværdigt at beregne et eksamensresultat  

 som  

 grundlag for optagelse i de videregående uddannelser i Danmark.
Til § 20 Forslaget indebærer, at der skal fastholdes en national standard  

 for hver af de gymnasiale uddannelser.
Den nationale standard sikres bl.a.  

 gennem de centralt fastsatte mål for, hvad eleverne skal vide og kunne i de  

 enkelte fag  og i de forløb, der bygger på samspil mellem fagene.  

 Målene skal  

 være tydelige forpligtende og direkte anvendelige til styring af  

 undervisningen.
Især vil der blive lagt vægt på tydelige mål for de helt  

 centrale dele af fag- og stofområder.
Målene skal være evaluerbare, så det er  

 muligt at vurdere graden af målopfyldelse.
Det skal være tydeligt både for  

 den  

 enkelte elev og for lærerne, om det, der læres, faktisk bliver lært.
En sådan  

 målstyring er mere krævende og forpligtende end den traditionelle  

 pensumstyring, der mere fokuserer på, hvad lærerne skal undervise  

 i, end hvad  

 eleverne skal tilegne sig.
Det faglige niveau i et givet fag skal være ens på tværs af  

 de gymnasiale uddannelser.
Ministerens bemyndigelse til at fastsætte  

 undervisningens omfang vil blive udmøntet i bekendtgørelsesform inden for  

 rammen af uddannelsestiden, som for hhx er gennemsnitlig 2500 timer og for  

 htx  

 gennemsnitlig 2660 timer, jf. pkt. 8.2 under de almindelige bemærkninger.
 Ministerens bemyndigelse til at fastsætte regler om  

 undervisningens indhold vil fx blive brugt til at fastsætte regler om, at  

 eleverne opnår reel it-kompetence som led i uddannelsens studieforberedende  

 sigte og som element i dens sigte mod at skabe grundlag for videregående  

 uddannelse, jf. lovforslagets § 1. Opnåelse af generel it-kompetence er  

 endvidere i sig selv opnåelse af faglig indsigt, jf. lovforslagets § 2,  

 stk. 3.
Uddannelsesbekendtgørelsen vil indeholde en læreplan for de  

 fag, der indgår i uddannelsen.
Læreplanerne vil som udgangspunkt være opdelt  

 i  

 fire afsnit:
Identitet og formål  

  

 : Hvad faget bidrager  

 med i forhold til hele uddannelsens målsætning Fagligt indhold og faglige mål  

  

 : Præcis  

 angivelse af fagets centrale, almendannende stof og de faglige  

 mål/kompetencer,  

 som eleverne skal opnå gennem undervisningen Tilrettelæggelse Evaluering.
Fagene skal være styret af præcise mål og ikke af abstrakte  

 og meget almene mål.
Det vil således være karakteristisk for  

 målformuleringerne, at de klart markerer  

  

 undervisningens  

 niveau  

  

 (C-, B- eller A- niveau), tydeligt markerer  

  

 et bestemt indhold  

  

 på et passende konkretionsniveau og præcist  

 udtrykker de  

  

 vurderingskriterier  

  

 , som  

 man kan bedømme en elevs faglige standpunkt efter.
Når det tydeligt markeres, at eleverne skal nå mere  

 krævende mål på de højere niveauer, forhindrer man, at en sammenligning af  

 undervisningen i et fag på de forskellige niveauer udarter til blotte  

 sammenligninger mellem pensa.
Pensumbaserede sammenligninger må nødvendigvis  

 blive overfladiske, eftersom de netop ikke kan indfange de langt væsentligere  

 forskelle, der findes i kompleksitet, krav til fordybelse osv.
Der lægges større vægt på undervisningens output, dvs.  

 elevernes kunnen (i bred forstand) som resultat af undervisningen.
Den  

 traditionelle indholdsstyring af fagene justeres, så krav til indholdet i  

 fremtiden i langt højere grad end i dag vil fungere som redskab til at nå  

 givne  

 mål frem for at være et mål i sig selv.
Samtidig skal det pointeres, at der  

 ikke findes et pædagogisk mål uden et indhold, ligesom der ikke findes et  

 pædagogisk indhold uden en målsætning.
Mål og indhold hører uadskilleligt  

 sammen.
Overordnet er målene elevernes almendannelse og faglige  

 kompetencer.
Med begrebet almendannelse menes her det faglige stof eller  

 indhold, den fælles referenceramme, som samfundet finder det væsentligt, at  

 de  

 kommende hhxere og htxere besidder.
 Der vil således blive lagt stor vægt på at beskrive  

 kernestoffet i fagene, hvorimod det overlades til den enkelte lærer i  

 samarbejde med sine elever at supplere dette stof med temaer og emner, som  

 sammen med det centralt fastsatte kernestof honorerer målene for faget.
Med begrebet kompetence rettes blikket mod det, som  

 eleverne har brug for med henblik på virkeligheden uden for skolen, herunder  

 de  

 videregående uddannelser og erhvervsrelaterede forhold.
Der vil altså være  

 fokus på, hvad eleverne rent faktisk er i stand til på baggrund af den  

 faglige  

 viden, de har opbygget gennem undervisningen.
 Eleverne skal gennem hele studieforløbet have mødt en  

 progression i valget af arbejdsformer og en variation i disse, jf. nærmere  

 bemærkningerne til § 18.
Desuden vil ministeriet udsende en vejledning til hvert  

 fag.
Den vil bl.a. indeholde nogle eksempler på mulige undervisningsforløb,  

 der  

 tilgodeser de fastsatte mål, og vejledningen tjener således som et vigtigt  

 redskab for ministeriet til at realisere den planlagte faglig-pædagogiske  

 fornyelse af uddannelserne.
Til § 21 Til stk. 1.
De nuværende bestemmelser indeholder for de almengymnasiale  

 uddannelsers vedkommende en bestemmelse om, at eleverne har mødepligt og en  

 centralt fastsat grænse for, hvor meget eleverne må forsømme, før det får  

 konsekvenser for deres fortsatte skolegang.
Ved mere end 15% forsømmelse i et  

 enkelt fag eller ved en samlet forsømmelsesprocent over 10 kan rektor  

 overføre  

 eleven til at aflægge eksamen på særlige vilkår, dvs. at eleven skal aflægge  

 prøve i alle fag og i fuldt pensum, samtidigt med at elevens årskarakterer  

 bortfalder.
Ved yderligere tilsidesættelse af forsømmelsesreglerne kan rektor  

 bortvise  


  

 eleven fra skolen.
I hhx-  

 og htx-uddannelserne fastsætter skolen i sine studie- og ordensregler  

 bestemmelser om mødepligt, fravær og konsekvenserne af overtrædelse heraf,  

 jf.  

 den gældende bekendtgørelse om de erhvervsgymnasiale uddannelser  

 (bekendtgørelse  

 nr. 368 af 3. juni 1997 med senere ændringer).
De nuværende centralt fastsatte grænser for, hvornår en  

 rektor eller forstander er forpligtet til at gribe ind over for fravær i det  

 almene gymnasium og på hf, ophæves.
Dermed bliver der ens regler for alle  

 fire  

 gymnasiale ungdomsuddannelser.
 De nuværende bestemmelser, der kun indeholder krav om  

 fremmøde, suppleres med krav til den enkelte elev om at deltage aktivt i  

 undervisningen, herunder at aflevere skriftlige opgaver, der ikke alene  

 kvantitativt, men også kvalitativt lever op til de fastsatte krav.
Forslaget om indførelse af nye arbejdsformer i  

 undervisningen, herunder de muligheder, som den ny teknologi giver for fx at  

 kunne etablere fjernundervisning/virtuel undervisning, vil medføre, at der  

 ved  

 formuleringen af bestemmelserne tages højde for, at undervisning kan foregå  

 på  

 anden måde end ved elevernes fysiske tilstedeværelse på skolen.
Dermed bliver  

 der ens regler for alle fire gymnasiale uddannelser.
Til stk. 2 Skolen har efter lovforslaget en forpligtelse til at sikre,  

 at der reageres tidligt på elevernes forsømmelser og er forpligtet til at  

 sikre, at eleverne får den nødvendige vejledning, herunder at de bliver gjort  

 opmærksom på skolens støttemuligheder.
De nærmere bestemmelser herom skal  

 fremgå af skolens studie- og ordensregler inden for rammerne af den  

 bekendtgørelse, der vil blive udstedt med hjemmel i § 22, stk. 3.
Til § 22 Til stk. 1 Det påhviler den enkelte skole at udforme studie- og  

 ordensregler, der bl.a. skal indeholde principper om mødepligt og fravær samt  

 beskrive konsekvenserne ved overtrædelse heraf.
Eleverne skal gøres bekendt  

 med  

 disse bestemmelser og med de følger, en manglende overholdelse af  

 bestemmelserne kan indebære.
Skolernes forvaltning af de nye bestemmelser om mødepligt  

 og oprykning vil være underlagt undervisningsministerens tilsyn.
For at  

 vurdere  

 effekten af bestemmelserne vil ministeren specielt gennemføre en evaluering  

 af  

 de nye redskaber til at mindske fraværet i de gymnasiale uddannelser.  

 Resultaterne af denne evaluering vil blive forelagt de partier, der er med i  

 forliget bag dette lovforslag, jf. nærmere pkt. 1 i de almindelige  

 bemærkninger.
Til stk. 2 Ligesom i dag har eleverne pligt til at følge de lokalt  

 fastsatte regler, ligesom det fortsat er skolens kompetence at iværksætte  

 sanktioner over for elever, der ikke overholder reglerne.
Den enkelte elev  

 kan  

 klage over skolens afgørelse i henhold til lovforslagets § 37,  

 stk. 1.
Til stk. 3 For at medvirke til at sikre en generel forbedring af  

 elevernes arbejdsdisciplin, der bl.a. søges tilvejebragt gennem nye og mere  

 varierende arbejdsformer, som bedre kan motivere eleverne til at yde den  

 nødvendige  

 indsats, og som kan øge deres selvstændighed og ansvar, foreslås det, at der  

 lige som i dag i bekendtgørelsesform fastsættes nærmere rammer for, hvordan  

 der  

 kan sikres et seriøst engagement fra elevernes side.
Inden for  

 bekendtgørelsens  

 rammer skal skolen fastsætte studie- og ordensreglerne.
Bekendtgørelsen vil endvidere angive rammerne for, på  

 hvordan skolens kompetence til efter en konkret vurdering at kunne iværksætte  

 sanktioner over for elever, der ikke overholder studie- og ordensreglerne,  

 kan udmøntes  

 i de lokale studie- og ordensregler.
Bekendtgørelsen vil således angive  

 forskellige sanktionsmuligheder, herunder at kunne udelukke en elev fra  

 undervisningen i en kortere periode samt i særlige tilfælde og efter en  

 konkret  

 vurdering at kunne nægte en elev oprykning.
Den alvorligste sanktion vil som  

 i  

 dag være bortvisning.
I tilfælde af bortvisning vil den pågældende kunne  

 aflægge prøve som selvstuderende, jf. lovforslagets § 31 og  

 bemærkningerne  

 hertil.
 Alle sanktioner skal stå i rimeligt forhold til de begåede  

 overtrædelser af studie- og ordensreglerne og kan kun pålægges efter en  

 konkret  

 vurdering.
 Undervisningsministeren udarbejder en vejledning, som  

 skolerne kan gøre brug af, når de skal udarbejde de lokale studie- og  

 ordensregler.
Skolens studie- og ordensreglerne vil være en del af de  

 informationer, som skolen skal offentliggøre på sin hjemmeside, jf. herved  

 § 3 stk. 1 nr. 2, jf. § 3, stk. 1, i lov om åbenhed og  

 gennemsigtighed i uddannelserne mv.
Disse bemærkninger supplerer således  

 bemærkningerne til § 2, stk. 1, nr. 2, til lovforslag nr.
L 175,  

 som  

 undervisningsministeren fremsatte den 20. marts 2002.
Til § 23 De nuværende bestemmelser vedrørende elevers oprykning til  

 næste klassetrin indebærer i de almengymnasiale uddannelser, at der ved hvert  

 skoleårs afslutning afholdes et møde mellem rektor, elevens lærere og  

 studievejleder.
På dette møde drøftes den enkelte elevs standpunkt med  

 henblik  

 på at vurdere, om eleven med rimelighed kan forventes at gennemføre næste  

 klassetrin.
På baggrund af denne drøftelse kan rektor råde en elev til at gå  

 et  

 klassetrin om.
Det er eleven, der afgør, om rådet følges.
Et stort antal af  

 de  

 elever, der er blevet vejledt således, følger ikke umiddelbart rådet, men  

 forlader alligevel uddannelsen inden dens afslutning.
I uddannelserne til hhx  

 og htx er der ikke fastsat nærmere regler herom.
For at sikre et seriøst engagement fra elevernes side og  

 for at sikre det faglige niveau i de gymnasiale uddannelser, tillægges skolen  

 beføjelse til i særlige tilfælde at nægte oprykning, hvis en elevs gennemsnit  

 er mindre end 6,0 af de karakterer, eleven har opnået ved skoleårets  

 afslutning.
Det er således en nødvendig, men ikke tilstrækkelig forudsætning  

 for nægtelse af oprykning, at eleven har under 6,0 i gennemsnit.
Skolernes forvaltning af de nye bestemmelser om mødepligt  

 og oprykning vil være underlagt undervisningsministerens tilsyn.
For at  

 vurdere  

 effekten af bestemmelserne vil ministeriet specielt gennemføre en evaluering  

 af  

 de nye redskaber til at mindske fraværet i de gymnasiale uddannelser.  

 Resultatet af denne evaluering vil blive forelagt aftalens partier.
Til §24 Til stk. 1 Antallet af prøver, der indgår i hhx, er uændret i forhold  

 til i dag.
I htx tilføjes 1 studieretningsprojekt.
Prøverne vil være  

 skriftlige, mundtlige eller organiseret som projekt.
I dag er fordelingen  

 mellem skriftlige prøver og mundtlige prøver normalt 3-4 skriftlige og 6-7  

 mundtlige prøver eller projektprøver, hvortil på hhx kommer den større  

 skriftlige opgave.
Denne fordeling kan eventuelt ændres.
Studieretningsprojektet erstatter den nuværende større  

 skriftlige opgave på hhx.
Studieretningsprojekt skrives i 2 eller 3 fag med  

 udgangspunkt i et studieretningsfag på A-niveau og med inddragelse af andre  

 studieretningsfag og/eller obligatoriske fag på A-niveau.
Til stk. 2 Ligesom i dag skal der være mulighed for at sammenstykke en  

 enkeltfagseksamen ud fra prøvekarakterer og karakterer opnået ved merit fra  

 tidligere gennemførte forløb.
Bestemmelsen i stk.1 om antallet af prøver  

 gælder  

 også enkeltfagseksamen.
Da der til en enkeltfagseksamen ikke er knyttet en  

 studieretning, kan der ikke stilles krav om, at der udarbejdes et  

 studieretningsprojekt.
I stedet indgår en særlig projektprøve som en del af  

 kravene til en enkeltfagseksamen.
Kravene til denne prøve vil svare til  

 kravene  

 til den nuværende større skriftlige opgave i hhx.
Specielt vil den kunne  

 skrives som en enkeltfaglig opgave.
Til §25 Det er tanken, at de skriftlige prøver og projektprøver på  

 A-niveau fortsat er obligatoriske sammen med enkelte prøver på B-niveau, som  

 er  

 centrale for den enkelte uddannelsesprofil, og at der herudover foretages  

 udtræk af prøvefag for den enkelte elev.
Til § 26 Til stk. 1 Efter forslaget til § 26, stk. 1, afholder skolen  

 som i dag prøverne og udsteder bevis herfor.
Det er forudsat, at prøve- og  

 eksamensbevis udstedes på en blanket, der er godkendt af ministeren, med  

 angivelse af årskarakter, prøvekarakter og eksamensgennemsnit, og at  

 betingelserne for indstilling til prøve (deltagelse i undervisningen) er  

 opfyldt.
Skolen udsteder eksamensbevis, så snart betingelserne  

 herfor er opfyldt.
Skolen kan udstede prøvebeviser (attestationer) for  

 gennemførte forløb, der ikke samtidigt indgår i en samlet eksamen.
Til stk. 2 Bemyndigelsen til at fravige kravet om individuel  

 prøveaflæggelse, fordi flere elevers deltagelse er en forudsætning for en del  

 af prøvens gennemførelse, er i første række tænkt anvendt ved prøver i  

 erhvervscase i hhx, prøverne i teknik og teknologiprojekterne i htx samt i  

 drama, mediefag, idræt og musik eller lignende efter reglerne i de  

 almengymnasiale uddannelser.
 Til stk. 3.
 I overensstemmelse med hidtil får eleverne i hhx- og  

 htx-uddannelserne årskarakterer i alle elevens fag i alle tre år.
I fag, som har skriftlig prøve til hhx- eller htx-eksamen,  

 gives der en årskarakter for den skriftlige præstation og en årskarakter for  

 den mundtlige præstation.
I andre fag gives der én årskarakter.
Karakteren er  

 en bedømmelse af elevens standpunkt i faget som helhed ved undervisningens  

 ophør.
Enkeltfagselever får ikke årskarakterer.
I en  

 enkeltfagseksamen kan dog indgå årskarakterer fra tidligere forløb, såfremt  

 der  

 er opnået merit for et fag, der ikke er blevet udtrukket til prøve, jf.  

 bemærkningen til § 24, stk. 2.
 Som noget nyt vil karaktererne indgå med forskellig vægt i  

 eksamensresultatet, afhængig af det enkelte fags niveau.
Begrundelsen herfor er at lade fagets vægt, udtrykt ved  

 niveauet (C, B eller A), i uddannelsen afspejle sig i karakterens betydning  

 ved  

 beregningen af eksamensresultatet.
Samtidigt afskaffes princippet om bortfald  

 af allerede opnåede karakterer, hvis et fag tages på et højere niveau,  

 ligesom  

 den nuværende overførsel til eksamensbeviset af årskarakterer af fag, der  

 ikke  

 er blevet udtrukket til eksamen, afskaffes.
 Eksamensresultatet beregnes som det vægtede gennemsnit af  

 alle karakterer på eksamensbeviset.
 Nærmere regler om karakterer mv. vil blive fastsat i medfør  

 af bemyndigelsen i lovforslagets § 27.
Til  

  

 § 27 Bestemmelsen i  

  

 stk. 1  

  

 er en delvis videreførelse af den gældende lovs § 13, stk. 2,  

 hvorefter  

 undervisningsministeren efter indstilling fra Rådet for de Gymnasiale  

 Uddannelser fastsætter nærmere regler om højere handelseksamen og højere  

 teknisk eksamen, herunder om prøver, eksamensopgaver, censorer, karakterer,  

 eksamensbeviser m.v.
 Undervisningsministeren kan med dette lovforslag fastsætte  

 nærmere regler om udstedelse af prøve- og eksamensbevis, herunder om, hvilke  

 krav der skal være opfyldt for, at en hhx- eller htx-eksamen kan anses for  

 bestået, om censur, prøvernes tidsmæssige placering, ret til attestation  

 eller  

 dokumentation for delvist gennemførte forløb, vægtning af karaktererne mv.
Ministeren stiller som i dag opgaverne til de skriftlige  

 prøver.
De mundtlige prøver er offentlige, ministeren beskikker censorer til  

 eksamen.
Klassens eller holdets lærere eksaminerer ved de mundtlige prøver og  

 stiller spørgsmålene, som skal godkendes af censor.
I de nuværende gymnasiale uddannelser er der med få  

 undtagelser  herunder den større skriftlige opgave og på uddannelserne  

 til hhx  

 og htx  reelt kun to prøveformer: skriftlige og mundtlige enkeltfaglige  

 individuelle prøver.
Disse prøveformer er ikke isoleret set egnede til at  

 evaluere, i hvilket omfang de ændrede tilrettelæggelses- og  

 undervisningsformer  

 og det øgede samspil mellem fagene vil bevirke, at eleverne opnår en styrket  

 faglighed og en øget studiekompetence, og i hvilket omfang eleverne når de  

 fastsatte mål.
De eksisterende prøveformer suppleres derfor med nye.
Den  

 enkelte elev skal møde flere prøveformer end i dag, således at opnåelsen af  

 de  

 forskellige kompetencer, der indgår i uddannelsen, dokumenteres.
Den samlede  

 eksamen skal således afspejle, at eleven har mødt en bred vifte af  

 forskellige  

 prøveformer under uddannelsen.
Den variation i prøveformerne, der skal  

 tilstræbes, sker bl.a. på baggrund af erfaringerne med udviklingsprogrammet  

 for  

 fremtidens ungdomsuddannelser.
Der er således ikke tale om at forøge antallet  

 af prøver eller at forlade de nuværende prøveformer, men at tilføje nye  

 former,  

 så dokumentationen af den enkelte elevs viden og kunnen bliver væsentligt  

 mere  

 nuanceret end i dag.
Som led i målet med at forbedre elevernes reelle  

 studiekompetence er det hensigten at udvide spektret af prøveformer, der  

 indgår  

 i eksamen, således at det ud over at omfatte sædvanlige enkeltfaglige  

 skriftlige og mundtlige prøver også kommer til at omfatte tværfaglige  

 projektprøver og tværfaglige mundtlige prøver.
Ved disse tværfaglige prøver  

 indgår elevens evne til at redegøre for samspillet mellem de indgående fag,  

 som  

 en væsentlig del i vurderingen, men der vil også indgå specifikke  

 enkeltfaglige  

 elementer i vurderingen.
Skolen skal fastsætte eksamensregler, hvoraf praktiske,  

 lokale forhold i forbindelse med afvikling af prøverne fremgår.
Når det  

 gælder  

 alle andre forhold vedrørende prøver og eksamen, fastholdes den centrale  

 styring som et middel til sikring af niveau og ensartethed i uddannelsen,  

 således at den fælles nationale standard bevares.
Prøveformerne bliver som i dag centralt fastsat, medmindre  

 undervisningsministeren træffer anden beslutning vedrørende de mundtlige  

 prøver.
Den nærmere udformning udmøntes i bekendtgørelser.
Der udarbejdes fælles eksamensbestemmelser for de fire  

 gymnasiale uddannelser, således at der  i modsætning til i dag   

 bliver samme  

 regler for udregning af eksamensgennemsnit.
Der vil endvidere blive samme  

 vilkår for tilladte hjælpemidler ved prøverne, samme adgang til syge- og  

 omprøver mv.
 Alle opnåede karakterer - inden for de givne rammer for,  

 hvilke prøver der medregnes til den samlede eksamen - indgår i beregning af  

 eksamensresultatet.
Med hensyn til regler om afholdelse af danske prøver og  

 eksamen i udlandet henvises til studenter- og hf-eksamensbekendtgørelsen, jf.  

 bekendtgørelse nr. 544 af 30. juni 1999, som ændret ved bekendtgørelse nr.  

 225  

 af 23. april 2002, hvorefter der på visse nærmere betingelser kan  

 foranstaltes  

 prøver og eksamen afholdt i udlandet, eventuelt på særlige vilkår.
Disse  

 regler  

 vil blive videreført i en fælles eksamensbekendtgørelse for de gymnasiale  

 uddannelser.
Til § 28 Elever, der bortvises fra undervisningen, kan på lige fod  

 med andre, som ikke er optaget på uddannelsen, indstille sig til prøve som  

 selvstuderende.
Det nuværende begreb overførsel til særlige  

 vilkår tænkes  

 ikke videreført.
Til § 29 De faglige krav til hhx- og htx-lærernes kvalifikationer er  

 anderledes end de krav, der stilles til lærerne i de almene gymnasiale  

 uddannelser, om end kravene til det faglige niveau er de samme.
Forskellene  

 afspejler forskellene i uddannelsernes profiler.
Hhx- og htx-uddannelserne  

 har  

 et erhvervsrelateret indhold, og undervisningen inddrager virkelighedsnære  

 forhold.
Til § 30 Til stk. 1 Lærere, der underviser i hhx- og htx-uddannelserne, skal  

 have et kandidatniveau svarende til niveauet i de øvrige gymnasiale  

 uddannelser, hvor kravet som udgangspunkt er en kandidatgrad.
Kravet om  

 kandidatniveau er udtryk for øgede krav i forhold til det hovedfagskrav (4  

 studieårsværk), der gælder i dag. Ændringen vil medføre bedre muligheder for  

 lærer- og censorsamarbejde på det samlede gymnasiale område og vil være et  

 bidrag  

 til at opnå målet om øget vægt på faglighed og studiekompetence.
De lærere,  

 der  

 i dag er ansat på en erhvervsskole, og som har erfaringer fra gymnasial  

 undervisning, berøres ikke af ændringen.
Til stk. 2 Lærere, der er uddannet fra ingeniørhøjskoler, hvor  

 indholdet i uddannelserne er karakteriseret af et anvendelsesaspekt, og  

 lærere,  

 der ikke har en kandidatuddannelse fra handelshøjskoler eller universiteter,  

 kan i tekniske, teknologiske, herunder it-, naturvidenskabelige og  

 erhvervsøkonomisk orienterede fag tildeles faglig undervisningskompetence på  

 grundlag af en kombination af fx en 4-årig uddannelse og efterfølgende  

 fagligt  

 kvalificerende beskæftigelse i et omfang, der gør lærerens faglige  

 kvalifikationer sammenlignelige med kandidater, der har gennemført 5 års  

 studier.
Til stk. 3 I stk. 3 stilles der i overensstemmelse med  

 uddannelsernes profil krav om, at lærerne i de erhvervsrelaterede fag skal  

 have  

 mindst 2 års erhvervserfaring.
Efter de hidtil gældende regler omfatter  

 kravet  

 alle hhx- og htx-lærere, men det har meget ofte i praksis vist sig umuligt at  

 skaffe lærere i de almene fag med en sådan erfaring.
Fremover vil kravet til  

 lærerne i almene fag blive afløst af en forudsætning om, at sådanne lærere  

 som  

 minimum gennemfører et forløb, der skaffer dem indblik i erhvervslivets  

 metoder  

 og vilkår.
Ordningen er sammenlignelig med en tilsvarende ordning for lærere  

 i  

 almene fag ved erhvervsuddannelserne.
Til § 31 Kravet til lærernes pædagogiske uddannelse svarer til, hvad  

 der gælder i dag.
Pædagogikumordningen på skoler, der udbyder hhx og htx, er  

 sammenlignelig med pædagogikum ved de almene gymnasiale uddannelser, og de to  

 pædagogiske uddannelser kan træde i stedet for hinanden bortset fra, at  

 undervisningskompetencen i de almengymnasiale uddannelser normalt er bundet  

 til  

 de fag, hvori der aflægges pædagogikum.
Skal en lærer, som har gennemført  

 pædagogikum efter den ordning, der gælder for hhx og htx, undervise i det  

 almene gymnasium, kan det derfor være en betingelse, at læreren gennemfører  

 særlige fagdidaktiske kurser.
Til § 32 Til stk. 1 Som noget nyt skal den ansættende skole tildele lærerne  

 undervisningskompetence i de enkelte fag og udstede dokumentation herfor.  

 Herved får læreren også kompetence til at undervise i hhx- eller  

 htx-uddannelsen på andre skoler.
Til stk. 2 Kompetencen til at udstede bevis for  

 undervisningskompetence til kandidater, der er omfattet af EU-retten og  

 EØS-aftalen, og som har undervisningskompetence på tilsvarende niveau i det  

 pågældende land, overføres til Undervisningsministeriets Center for Vurdering  

 af Udenlandske Uddannelser.
 Kompetencen til at udstede bevis for  

 undervisningskompetence til personer, der som udgangspunkt ikke opfylder de  

 normale betingelser for at kunne opnå undervisningskompetence, eller som ikke  

 er kandidat fra et EU-land eller et land omfattet af EØS-aftalen, vil  

 ligeledes  

 være tillagt Center for Vurdering af Udenlandske Uddannelser.
Til § 33 I § 33 præciseres skolens ansvar for tilrettelæggelse  

 og gennemførelse af undervisningen og for prøver og eksamen.
Endvidere  

 præciseres skolens kompetence til at træffe de afgørelser vedrørende skolens  

 elever, som ikke følger af denne lov eller regler, der er fastsat i medfør af  

 denne.
Til § 34 Efter bestemmelsen har undervisningsministeren som hidtil  

 adgang og pligt til at føre tilsyn med undervisning, prøver og eksamener  

 efter  

 denne lov, herunder til at udøve kontrol med skolerne.
Tilsynet udøves  

 principielt af egen drift (ex officio), når der foreligger oplysninger for  

 ministeren, der giver en vis sandsynlighed for, at der foreligger en  

 situation,  

 der nødvendiggør indgriben.
Det er ikke en nødvendig eller tilstrækkelig  

 forudsætning, at der er indgivet en klage.
I modsætning hertil er en klage nødvendig for, at en sag  

 kan rejses i medfør af reglen i forslagets § 37, hvorefter eleverne kan  

 klage til undervisningsministeren.
Undervisningsministeriet er i den  

 sammenhæng  

 at anse for en rekursmyndighed.
Til gengæld har parten i en klagesag, der er  

 led i administrativ rekurs, krav på at få en afgørelse prøvet.
Til § 35 Til stk. 1 Som led i kvalitetssikringen og kvalitetsudviklingen af  

 uddannelsesområdet generelt foreslås det pålagt den enkelte skole at have et  

 system til kvalitetsudvikling og resultatvurdering i forbindelse med  

 uddannelsen og undervisningen.
Kvalitetssystemet skal sikre en procedure for  

 selvevalueringer og løbende kvalitetsudvikling med henblik på fx at sikre, at  

 undervisningen er i overensstemmelse med de fastsatte mål, at der er  

 sammenhæng  

 med de aktuelle behov og erfaringer i de videregående uddannelser, og at  

 lærernes kvalifikationer er ajourført fagligt og pædagogisk.
I overensstemmelse med lov om åbenhed og gennemsigtighed  

 skal skolen på sin hjemmeside give oplysning om gennemførte aktuelle  

 evalueringer af kvaliteten af skolens undervisning.
Undtaget herfra er  

 oplysninger om en enkelt lærers undervisning og evalueringer, hvor alene  

 skolens ansatte har medvirket.
Til stk. 2 Det foreslås, at ministeren bemyndiges til at fastsætte  

 nærmere regler for skolernes selvevalueringer.
På baggrund af  

 selvevalueringerne skal skolerne udarbejde opfølgningsplaner, som indeholder  

 ændringsbehov og operationelle kvalitetsmål.
Reglerne vil ikke fastlægge en bestemt metodik for  

 selvevaluering og kvalitetsudvikling, men bestemmer nogle krav, som den  

 metode,  

 skolen vælger, skal leve op til.
Skolen skal altid kunne dokumentere sit  

 kvalitetssystem over for Undervisningsministeriet, bl.a. i medfør af de  

 almindelige regler om ministeriets tilsyn.
Ministeriet kan i den forbindelse  

 vejlede skolen.
Til § 36 Til stk. 1 Med forslaget sikres det, at ministeriet, som det er  

 tilfældet i dag, har adgang til at indhente oplysninger fra skolerne.  

 Forslaget  

 skal endvidere ses i sammenhæng med lov nr. 414 af 6. juni 2002 om  

 gennemsigtighed og åbenhed i uddannelserne m.v.
Efter denne lov skal bl.a.  

 følgende oplysninger på en let tilgængelig måde fremgå af skolens hjemmeside  

 på  

 nettet: fagudbud og læseplaner mv., skolens værdigrundlag og pædagogiske  

 udgangspunkt, gennemsnit af karakterer for elevernes præsentationer fordelt  

 på  

 uddannelsestrin i det omfang, der har medvirket ekstern censur, og  

 gennemførte  

 eksterne evalueringer af kvaliteten af skolens undervisning.
Det beror på undervisningsministerens skøn, hvorvidt en  

 oplysning om uddannelsen, eleverne og personalet er nødvendig for, at  

 ministeren kan gennemføre tilsyn eller udarbejde statistik.
Det vil herved  

 blive taget i betragtning, at der skal være proportionalitet mellem det  

 samlede  

 ressourceforbrug ved udarbejdelsen og indsendelsen af oplysningerne, således  

 at  

 skolerne ikke belastes unødigt.
Med forslaget kan undervisningsministeren som i dag aflægge  

 besøg på skolerne som led i sin tilsynsforpligtelse.
Som noget nyt foreslås  

 det, at ministeren kan fastsætte regler herom.
Til stk. 2 Som led i digitaliseringen af uddannelsessektoren forslås  

 det, at der i lighed med andre love, indføres en hjemmel til, at ministeren  

 kan  

 stille krav om bl.a. elektronisk indberetning af oplysninger samt om  

 anvendelse  

 af digital signatur.
Til § 37 Til stk. 1 Klagemyndigheden vil, medmindre klageadgangen udtrykkeligt  

 begrænses, kunne behandle tre elementer i forbindelse med en klagesag:
retlige spørgsmål, hensigtsmæssighed  

 (dvs. om den påklagede afgørelses indhold er rimeligt og fornuftigt, og om  

 der  

 er skønnet fornuftigt) og faktiske  

 omstændigheder.
For uddannelserne til hhx og htx gælder allerede i dag, at  

 der kun kan klages over retlige spørgsmål i langt de fleste pædagogiske  

 sager,  

 hvor der kan klages til undervisningsministeren, jf. bekendtgørelse nr. 368  

 af  

 3. juni 1997 med senere ændringer om de erhvervsgymnasiale uddannelser.  

 Bekendtgørelsen, der er udstedt med hjemmel i den gældende lovs § 23,  

 indeholder i § 26 en bestemmelse om, at skolens afgørelser efter  

 bekendtgørelsen kan påklages til Undervisningsministeriet.
Spørgsmål om  

 hensigtsmæssighed i forbindelse med skolens afgørelser om optagelse,  

 anvendelse  

 af skolens studie- og ordensreglement, evaluering og årskarakterer, og  

 indstilling til eksamen, kan dog ikke påklages.
Med bestemmelsen i § 37 foreslås en generel adgang til  

 at indbringe klager over skolens afgørelser i pædagogiske anliggender for  

 undervisningsministeren.
Med bestemmelsen tilsigtes det ikke at ændre på den  

 gældende retstilstand, hvor klageadgangen i vidt omfang er begrænset til  

 retlige spørgsmål, således at alene disse og sagens faktiske omstændigheder  

 kan  

 påklages.
Spørgsmålet om afgørelsen er hensigtsmæssig kan altså efter  

 gældende  

 ret normalt ikke påklages.
Skolens afgørelser i pædagogiske anliggender vil  

 med  

 andre ord efter gældende ret og forslaget ikke i fuldt omfang kunne  

 indbringes for  

 undervisningsministeren.
 Retlige spørgsmål vil bl.a. kunne være spørgsmål om  

 overholdelse af forvaltningsloven, fortolkning af den regel, der ligger til  

 grund for afgørelsen, forvaltningsretlige grundsætninger (kravet om  

 inddragelse  

 af saglige hensyn, lighedsgrundsætningen, proportionalitetsprincippet mv.) og  

 almene juridiske spørgsmål (fx uskrevne retsgrundsætninger om bindende  

 forhåndsbesked om, hvordan en afgørelse vil falde ud).
Heller ikke klager over bortvisning som følge af  

 utilstrækkelig deltagelse i undervisningen vil kunne indbringes, medmindre  

 klagen vedrører sagens faktiske omstændigheder, fx om omfanget af elevens  

 manglende deltagelse, eller retlige spørgsmål.
Retlige spørgsmål vil fx kunne  

 være, om skolen ved bortvisningen har fulgt de procedurer, som skolen har  

 fastsat i sit studie- og ordensreglement.
 Endvidere vil klager over manglende oprykning til næste  

 klassetrin ikke kunne indbringes, medmindre klagen vedrører retlige  

 spørgsmål,  

 fx hvis oprykning er nægtet i et tilfælde, hvor elevens karaktergennemsnit er  

 6,0 eller højere, og eleven derfor har krav på oprykning.
 At alene retlige spørgsmål kan påklages må ses i sammenhæng  

 med den øgede vægt på skolens beføjelser og ansvar for den faglige kvalitet  

 af  

 skolens undervisning og resultater.
Begrænsningen af klageadgangen må endvidere ses i  

 sammenhæng med undervisningsministerens tilsyn, som af egen drift vil følge  

 udviklingen og reagere over for skoler i tilfælde, hvor oplysninger om  

 skolens  

 resultater, kvalitet og pædagogiske forvaltning giver anledning til det.
De  

 klager over retlige spørgsmål, der fortsat vil kunne indbringes for  

 ministeriet, vil bidrage til ministeriets information om, hvordan  

 bestemmelserne i dette forslag og bestemmelser udstedt i medfør heraf  

 administreres.
Fx vil skolens forvaltning af de nye bestemmelser om  

 deltagelse  

 i undervisningen og oprykning være underlagt undervisningsministerens tilsyn.  

 For at vurdere effekten af bestemmelserne vil ministeren specielt gennemføre  

 en  

 evaluering af de nye redskaber til at mindske fraværet i de gymnasiale  

 uddannelser.
 Der henvises endvidere til bemærkningerne til forslagets  

 § 34 for så vidt angår forskellen på klage og tilsyn.
Til stk. 2 I en eksamensbekendtgørelse, som vil være fælles for de  

 gymnasiale uddannelser, fastsættes særskilte regler om klager i forbindelse  

 med  

 prøver og eksamen og om klager over og omgørelse af skolers afgørelser af  

 elevernes klager.
Til § 38 Bestemmelsen er en videreførelse af de tilsvarende  

 bestemmelser i gældende lovs § 2, stk. 1 og 3, som fastsætter at  

 uddannelserne  

 udbydes af institutioner for erhvervsrettet uddannelse eller andre  

 institutioner, der gennemfører grundforløb i henhold til lov om  

 erhvervsuddannelser, der godkendes af undervisningsministeren til at udbyde  

 uddannelserne efter denne lov.
De institutioner, der godkendes til at udbyde  

 hhx og htx benævnes i denne lov under et skolerne.
Uddannelserne til hhx og  

 htx  

 er tilrettelagt på baggrund af de særlige ressourcer og erfaringer, der  

 findes  

 på disse skoler.
Herunder bygger undervisningens erhvervsrelaterede indhold  

 på,  

 at skolen løbende har samarbejde med lokale virksomheder og med  

 organisationer  

 på arbejdsmarkedet.
En del af hhx- og htx-lærerne underviser også i  

 erhvervsuddannelser eller korte, videregående uddannelser, hvilket bidrager  

 til  

 sammenhæng mellem skolens uddannelser - både for så vidt angår skifte- og  

 videreuddannelsesmuligheder - samt til fælles skolekultur.
Forudsætningen for, at en skole kan gennemføre en hhx-  

 eller htx-uddannelse, er, at skolen har et vist volumen og en vis faglig  

 bredde.  

 Samtidig skal skolen kunne gennemføre uddannelsen med den nødvendige  

 kvalitet.  

 Som en videreførelse af den hidtidige ordning er det derfor forudsat, at  

 ministeren godkender skolens udbud af hhx- eller htx-uddannelsen.
Viser det  

 sig  

 i forbindelse med tilsynet, at en skole ikke er i stand til at gennemføre  

 uddannelsen med den nødvendige kvalitet, kan ministeren efter stk. 3  

 tilbagekalde godkendelsen.
 Når regionale forhold taler for det, kan ministeren pålægge  

 en skole at oprette og gennemføre hhx- eller htx-uddannelsen.
Til § 39 Bestemmelsen er en uændret videreførelse af den hidtidige  

 bestemmelse om tilskud i § 14 lov om de erhvervsgymnasiale uddannelser  

 til  

 højere handelseksamen og højere teknisk eksamen.
Til stk. 1 Tilskuddet til de direkte undervisningsudgifter anvendes  

 som et hele sammen med de øvrige tilskud, skolen modtager efter lov om  

 institutioner for erhvervsrettet undervisning.
Erhvervsskolernes  

 taxameterbevillingssystem sikrer, at bevillingerne følger elevstrømmen, og  

 systemet giver hensigtsmæssig fleksibilitet for skolerne, jf. bemærkningerne  

 til § 14 i lovforslag nr. 202 af 14. marts 1990, der blev vedtaget som  

 lov  

 nr. 434 af 13. juni 1990.
 Til stk. 2-4.
Bestemmelserne om momskompensation blev indsat ved  

 lovforslag nr.
L 46 af 31. oktober 2002, der blev vedtaget som lov nr. 1080  

 af  

 17. december 2002.
Til stk. 5 I bemærkningerne til § 14 i lovforslag nr.
L 202  

 anføres det bl.a., at der er hjemmel til særlige tilskudsregler ved forsøg,  

 enkeltfagsundervisning og særlige tilskud til skoler med lille elevtilgang De  

 særlige tilskudsregler for enkeltfag forudsættes at sikre, at der for den  

 enkelte skole bliver foretaget en omregning til årselever, således at der  

 etableres et forholdsmæssigt beregningsgrundlag, også når elever fordeler  

 uddannelsen på flere skoler og skoletyper.
Der forudsættes endvidere en  

 afgrænsning af enkeltfagsundervisning efter denne lov for unge uden  

 deltagerbetaling i forhold til enkeltfag, der udbydes med deltagerbetaling  

 efter lov om åben uddannelse.
Der er også mulighed for særlige tilskud ud fra  

 regionale hensyn til skoler med lille elevtilgang.
Til stk. 6 Bestemmelsen om et særligt tilskud for færdiguddannede blev  

 indsat ved lovforslag nr.
L 72 af 6. november 2002, der blev vedtaget som lov  

 nr. 1083 af 17. december 2002.
Til § 40 Med forslaget får elever, der har behov for  

 specialundervisning eller anden specialpædagogisk støtte, krav herpå.  

 Undervisningen eller anden form for støtte gives efter en konkret vurdering  

 af  

 den enkelte elevs behov.
Det er som i dag skolen, der på baggrund af  

 sagkyndige  

 udtalelser træffer beslutning om iværksættelse af specialundervisning.
Til stk. 2 Med forslaget får skolen kompetence til at beslutte  

 udstrække forløbet til 4 år for elever, der på grund af deres handicap ikke  

 har  

 mulighed for at følge et ordinært 3-årigt forløb.
Det forudsættes, at  

 undervisningen foregår på eksisterende hold.
Til stk. 3 Når elever har behov for specialundervisning eller et  

 undervisningsforløb over 4 år, kan der være behov for en særlig  

 tilrettelæggelse af prøver og eksamen.
Med forslaget får skolen kompetence  

 til  

 inden for de almindelige rammer for eksamensplanlægning selv at tilrettelægge  

 prøveforløbet i overensstemmelse med de samme principper, som gælder ved den  

 ordinære eksamen, herunder antallet af prøver for den enkelte elev.
Ændringer i prøve- og eksamensformer, der udelukkende  

 kompenserer for elevens handicap, påtegnes ikke beviset.
Hvis der i helt  

 særlige tilfælde ændres afgørende i prøvens eller eksamens  

  

 niveau  

  

 , kan det dog være nødvendigt med en påtegning af eksamensbeviset.  

 Spørgsmålet vil blive reguleret i bekendtgørelsesform.
Til § 41 Til stk. 1 Med forslaget fastsættes regler om, at der som i de  

 almengymnasiale uddannelser skal iværksættes sygeundervisning til en elev,  

 der  

 er syg i længere tid.
Der er ikke fastsat tilsvarende regler i den nugældende  

 lov.
Til stk. 2 Med forslaget får skolen mulighed for at udstrække  

 undervisningen over 4 år for elever, der på grund af langvarig sygdom ikke  

 kan  

 følge den ordinære undervisning.
Muligheden for en særlig tilrettelæggelse  

 over  

 4 år vedrører syge elever, der ikke umiddelbart har udsigt til helbredelse,  

 og  

 for hvem det kan være en forudsætning, at omfanget af undervisningen  

 begrænses  

 periodevist eller dagligt.
Det forudsættes, at sygdommen og behovet  

 dokumenteres ved lægeerklæring.
Til stk. 3 Når elever gennemfører særligt tilrettelagte 4-årige  

 forløb, kan der være behov for en særlig tilrettelæggelse af eksamen.
Med  

 forslaget får den enkelte skole kompetence til inden for de almindelige  

 rammer  

 for eksamensplanlægning selv at tilrettelægge eksamensforløbet i  

 overensstemmelse med de samme principper, som gælder ved den ordinære  

 eksamen,  

 herunder antallet af prøver for den enkelte elev og eksamensudtrækket.
Til § 42 Med bestemmelsen videreføres den frivillige undervisning,  

 der i dag tilbydes af hhx, jf. § 10, stk. 2, i bekendtgørelse nr.  

 249  

 af 6. april 2000 om den erhvervsgymnasiale uddannelse til højere  

 handelseksamen.
Den frivillige undervisning tilbydes i dag i fx drama, idræt,  

 it og musik.
 Der er alene tale om en mulighed og ikke en forpligtelse  

 for skolerne til at give frivillig undervisning i fx de nævnte fag.
Til § 43 Som omtalt i de almindelige bemærkninger henvender de  

 eksisterende gymnasiale suppleringskurser sig til personer, der har afsluttet  

 en gymnasial uddannelse, og som dermed har opnået generel studiekompetence  

 til  

 videregående uddannelser, men som mangler specifikke kompetencer eller  

 niveauer  

 i forhold til en konkret videregående uddannelse.
 Adgangsbetingelsen er således en bestået gymnasial eksamen.
Det nye GSK skal ligesom det eksisterende system være  

 gratis for deltagerne.
Det er dog en forudsætning herfor, at GSK-forløbet  

 skal  

 være påbegyndt senest 1. oktober to år efter, at den adgangsgivende  

 gymnasiale  

 eksamen er bestået.
 Som nævnt i de almindelige bemærkninger skal der skabes et  

 nyt, sammenhængende gymnasialt suppleringssystem, der skal sikre, at den  

 enkelte studerende kan erhverve tilstrækkelige forudsætninger for at kunne  

 blive optaget på og gennemføre en konkret videregående uddannelse.
Som også omtalt i de almindelige bemærkninger, foregår  

 GSK-undervisning i dag alene på gymnasieskoler, hf-kurser (herunder VUC) og  

 studenterkurser.
Fremover skal sådan undervisning også kunne foregå på  

 institutioner for erhvervsrettet uddannelse efter reglerne om hhx og  

 htx-uddannelserne.
 Samtidig får institutioner for erhvervsrettet uddannelse  

 mulighed for at tilbyde fagpakker med sigte på specifik supplering og  

 forberedelse til erhvervsuddannelse inden for afgrænsede sektorer, som har  

 langvarig praksis for ansættelse af elever, der har gennemført den 1-årige  

 hhx.  

 Fagpakkerne vil omfatte 2-3 udvalgte fag og vare ½ år.
Det foreslås endvidere, at det lovfæstes, at der skal  

 tilbydes især flygtninge og indvandrere, der har opholdstilladelse i Danmark,  

 et særligt tilrettelagt undervisningstilbud udbudt som fagpakker af et års  

 varighed med henblik på, at de pågældende kan få adgang til at søge optagelse  

 på en dansk videregående uddannelse i kvote 1. Forslaget, der er lovfæstelsen  

 af gymnasiebekendtgørelsen og § 4 i hf-bekendtgørelsen samt en  

 videreførelse af praksis (den såkaldte GIF-ordning), indebærer ingen  

 realitetsændring.
Ordningen skal ses i sammenhæng med GSK-tilbuddet.
For at kunne modtage tilbuddet skal den pågældende i sit  

 hjemland have gennemført mindst 12 års skolegang og aflagt eksamen, der kan  

 sidestilles med en dansk studentereksamen.
Uddannelsen tilrettelægges som  

 suppleringsforløb i to fagpakker (Mat-GIF og Hum-GIF), som ansøgeren kan  

 vælge  

 imellem.
Eksamen afholdes i henhold til de almindelige regler i  

 hf-bekendtgørelsen  

 og i eksamensbekendtgørelsen.
Endvidere kan der tilbydes dansk som andetsprog  

 og historie for tosprogede.
Undervisningsministeriet har ansvaret for gennemførelsen af  

 undervisningen og afholder udgifterne til suppleringskursernes drift.
De  

 nærmere regler om GSK ordningen vil blive udmøntet i henhold til lov om  

 uddannelsen til studentereksamen (stx) (gymnasieloven).
Til § 44 Bestemmelsen er en videreførelse af en tilsvarende  

 bestemmelse i den gældende lov.
Efter bestemmelsen får eleverne adgang til  

 erstatning for eventuelle skader, der indtræffer under arbejdspladslignende  

 forhold.
Især i de tekniske skolers uddannelser gennemføres der risikobetonet  

 undervisning med farlige maskiner, kemikalier mv.
Den økonomiske risiko  

 påhviler staten.
Der findes en tilsvarende bestemmelse i eud for elever, der  

 ikke er omfattet af en uddannelsesaftale.
Til § 45 Til stk. 1 Forslaget til stk. 1 om ministerens adgang til at  

 fravige loven med henblik på at fremme forsøgsarbejde er en videreførelse af  

 den gældende lovs § 21.
Til stk. 2 Bestemmelsen er eksempelvis tænkt anvendt, hvor det på  

 grund af en fejl fra skolens side først ved afslutningen af 3. år  

 konstateres,  

 at en elev ikke har aflagt alle de fornødne prøver efter forslagets  

 § 24,  

 stk. 1.
Til stk. 3 Der tilstræbes ikke ændringer i den overordnede målsætning  

 for anvendelsen af statens tilskud, der dog i årene 2004-2009 primært  

 forventes  

 anvendt til gennemførelse af reformen.
Til § 46 Hidtil har skoler efter tilladelse fra  

 Undervisningsministeriet kunne tilbyde eliteidrætsudøvere godkendt af Team  

 Danmark og enkelte andre elever med en særlig status fx inden for musik at  

 kunne udstrække deres gymnasiale uddannelse til et 4-årigt forløb som forsøg.  

 Hensigten har været at afprøve en model, der giver de pågældende elever tid  

 til  

 både at gennemføre den nødvendige træningsindsats og tid til  

 konkurrencedeltagelse samtidig med, at de følger deres skoleundervisning.
Tilbagemeldingerne om de gennemførte forsøg har vist, at  

 ordningen har været velfungerende, især fordi de pågældende elevers særlige  

 ressourcer inden for deres sport eller lignende normalt også har positiv  

 betydning for deres mulighed for at gennemføre en særlig uddannelsesordning,  

 der kan forudsætte et særligt overblik og en særlig vilje.
Forslaget  

 indebærer,  

 at ordningen gøres permanent, og at skolerne får kompetence til selv at  

 administrere ordningen.
 Når elever gennemfører særligt tilrettelagte 4-årige  

 forløb, er der tilsvarende behov for en særlig tilrettelægning af eksamen.  

 Med  

 forslaget får den enkelte skole kompetence til inden for de almindelige  

 rammer  

 for eksamensplanlægning selv at tilrettelægge eksamensforløbet i  

 overensstemmelse med de samme principper, som gælder ved den ordinære  

 eksamen,  

 herunder antallet af prøver for den enkelte elev og eksamensudtrækket.
Til § 47 Rådet for de Gymnasiale Uddannelser blev oprettet som følge  

 af vedtagelsen af lovforslag nr. 87 (Forslag til lov om ændring af  

 forskellige  

 love på Undervisningsministeriets område (Forenkling vedrørende  

 uddannelsesråd  

 og -udvalg), som blev fremsat den 7. februar 2002 og vedtaget som lov nr. 274  

 af 8. maj 2002. I det nævnte lovforslags almindelige bemærkninger, pkt. 2.3,  

 anføres det bl.a. om oprettelsen af rådet - der er en sammenlægning af  

 Gymnasierådet, Hf-rådet, Udvalget for uddannelsen til højere handelseksamen  

 (Hhx-udvalget) og Udvalget for uddannelsen til højere teknisk eksamen  

 (Htx-udvalget) til Rådet for de Gymnasiale Uddannelser -, at rådet skal være  

 rådgivende for undervisningsministeren i spørgsmål om alle 4 gymnasiale  

 uddannelser.
 De nærmere regler om rådet fastsættes i medfør af § 47  

 i lov om uddannelsen til studentereksamen (stx) (gymnasieloven).
Til § 48 Til stk. 1 og 2 Loven træder som aftalt blandt de partier, der er med i  

 forliget om reformen af de gymnasiale uddannelser, jf. nærmere herom i pkt. 1  

 i  

 de almindelige bemærkninger, i kraft den 1. august 2005, jf. dog nedenfor om  

 optagelse.
Til stk. 3 For at sikre at de nye krav til optagelse, jf.  

 lovforslagets kapitel 2, pkt. 4.1. i de almindelige bemærkninger samt  

 bemærkningerne til lovforslagets §§ 5 og 6, finder anvendelse på de elever,  

 der  

 i foråret 2005 søger optagelse i en gymnasial uddannelse med henblik på start  

 i  

 august 2005, foreslås det, at lovens kapitel 2 om optagelse træder i kraft  

 den  

 1. januar 2005, selv om loven i øvrigt først skal have virkning fra og med  

 den  

 1. august 2005, det vil sige i tilknytning til skoleårets start i 2005.
Til stk. 4 Bestemmelsen er møntet på blandt andre enkeltfagselever og  

 elever i TEAM Danmark-ordninger, elever der har været et år i udlandet under  

 deres gymnasiale forløb og andre, der ikke har færdiggjort deres uddannelse  

 efter de gældende regler, men som har nået at aflægge mindst én prøve i  

 sommereksamensterminen 2005, dvs. før lovens ikrafttrædelsestidspunkt den 1.  

 august 2005. Det er hensigtsmæssigt, at sådanne elever kan aflægge også de  

 resterende prøver efter de gældende regler.
Såfremt de gældende regler  

 ændres,  

 skal disse elever aflægge prøve efter de gældende regler i den ændrede  

 udformning.
Sidste mulighed for at aflægge prøve efter de gældende regler  

 bliver i sommereksamensterminen 2008, inkl. sygeeksamen.
Til stk. 5 For de elever, der er nævnt i stk. 4, og som følger det  

 3-årige forløb, der er planlagt for dem, dvs. et ordinært 3-årigt forløb,  

 gives  

 undervisningen efter de hidtil gældende bestemmelser og regler til og med  

 skoleåret 2006/2007.
For elever, der i skoleåret 2004/2005 påbegynder et forløb,  

 der planlægges at vare 4 år, dvs. fx i Team Danmark-elever, som følger dette  

 forløb planmæssigt, og som følger gennemfører et sådant forløb i en hel  

 klasse,  

 kan undervisningen dog til og med skoleåret 2007/2008 gives efter de hidtil  

 gældende bestemmelser og regler.
Undervisningsministeren kan fastsætte  

 nærmere  

 regler herom.
For elever, der i skoleåret 2004/2005 påbegynder et forløb,  

 der planlægges at vare 4 år, dvs. fx Team Danmark-elever, som følger dette  

 forløb planmæssigt, men som gennemfører forløbet individuelt på deres skole  

 og  

 ikke i en hel klasse, gives undervisningen kun til og med skoleåret 2006/2007  

 efter de hidtil gældende bestemmelser og regler.
Derefter gives  

 undervisningen  

 i de enkelte fag efter bestemmelserne i denne lov.
Disse elever bliver i  

 skoleåret 2007/2008 selvstuderende, men kan vælge at følge den undervisning  

 skolen i øvrigt udbyder, hvis der er ledige pladser på et hold eller i en  

 klasse.
 Såfremt de gældende regler ændres, ændres undervisningen i  

 overensstemmelse hermed.
Til stk. 6 Denne mulighed er alene tænkt anvendt i ganske særlige  

 tilfælde og efter en konkret vurdering.
Til stk. 7 Det tilsigtes i nødvendigt omfang at udstede nye  

 bekendtgørelser mv. til afløsning af de gældende bekendtgørelser mv. og i  

 øvrigt i nødvendigt omfang at ændre i de gældende bekendtgørelser mv.
Indtil  

 dette er sket, finder de gamle bekendtgørelser anvendelse.
Til stk. 8 De lærere, der omfattes af bestemmelsen i stk. 7, berøres  

 ikke af de ændrede kompetencekrav til lærerne.
De ændrede kompetencekrav skal  

 således først opfyldes af lærere, der ansættes efter det tidspunkt, der  

 nævnes  

 i stk. 8.
Til § 49 Den eksisterende lov gælder ikke for Færøerne og Grønland,  

 men kan ved kongelig anordning sættes i kraft for såvel Færøerne som  

 Grønland.  

 Det færøske hjemmestyre har imidlertid ved lagtingslov overtaget sagsområdet  

 »skolevæsenet« som  

 særanliggende med virkning fra den 1. januar 2002. Det foreslås derfor, at  

 nærværende lov alene kan sættes i kraft for Grønland  med de  

 afvigelser, som  

 de særlige, grønlandske forhold tilsiger.
