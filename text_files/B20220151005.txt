Bekendtgørelse om garantibidrag, tariffer og kapitaliseringsgrænse i 2023 i Arbejdsmarkedets Tillægspension I medfør af § 8 c, stk. 2 og 3, og § 9 a, stk. 1, i lov om Arbejdsmarkedets Tillægspension, jf. lovbekendtgørelse nr. 1110 af 10. oktober 2014, som ændret ved lov nr. 442 af 8. maj 2018 og lov nr. 1159 af 8. juni 2021, fastsættes efter indstilling fra bestyrelsen for Arbejdsmarkedets Tillægspension:
Almindelige bestemmelser § 1. Reglerne om de faktiske anvendte garantibidrag, rentebidrag, markedsbidrag, tariffer m.v. i bekendtgørelse om fastsættelse af maksimalt garantibidrag og principper for de årlige tariffer i Arbejdsmarkedets Tillægspension, finder tilsvarende anvendelse ved fastsættelse af garantibidrag og tariffer i denne bekendtgørelse.
Garantibidrag § 2. I 2023 udgør garantibidraget 80 pct. efter fradrag af et beløb til finansiering af dødsfaldsydelser, jf. § 16 i lov om Arbejdsmarkedets Tillægspension.
 Stk. 2. I 2023 fratrækkes der 140 kr. til finansiering af dødsfaldsydelsen efter lov om Arbejdsmarkedets Tillægspension § 14 b og 50 kr. til finansiering af dødsfaldsydelsen efter lov om Arbejdsmarkedets Tillægspension § 14 e.
Rentebidrag og markedsbidrag § 3. Garantibidraget opdeles i 2023 i et rentebidrag og et markedsbidrag.
Stk. 2. For medlemmer født i perioden 1. januar 1970 til 31. december 2007 udgør rentebidraget 75 pct. og markedsbidraget 25 pct. af garantibidraget.
For medlemmer født før 1. januar 1970 udgør rentebidraget 100 pct. og markedsbidraget 0 pct. af garantibidraget.
Tariffer § 4. Ved fastsættelse af tariffen for rentebidrag for 2023 er anvendt en markedsværdibaseret optjeningsrente. jf. lov om Arbejdsmarkedets Tillægspension § 8 c, stk. 2. Den markedsværdibaserede optjeningsrente er fastlagt som en markedsrentekurve pr. 30. september 2022. Markedsrentekurven er bestemt som en nulkuponrentestruktur.
 Stk. 2. Ved fastsættelse af tariffen for markedsbidrag for 2023 indgår ikke et forrentningselement.
 Stk. 3. Markedsrentekurven og de aktuarmæssige formler for fastsættelse af tarifferne for 2023 for rentebidrag og for markedsbidrag, jf. stk. 1 og 2, fremgår af ATPs Pensions- og hensættelsesgrundlag, som er tilgængeligt på www.borger.dk.
 Stk. 4. For hver 100 kr. i rentebidrag vedrørende 2023 optjener medlemmer født i perioden fra 1. januar 1956 til 31. december 1969 årlig livsvarig pension, som det fremgår af bilag 1.
 Stk. 5. For hver 100 kr. i rentebidrag vedrørende 2023 optjener medlemmer født i perioden fra 1. januar 1970 til 31. december 2007 årlig livsvarig pension baseret på forrentning frem til 2038, som det fremgår af bilag 2.
Stk. 6. I år 2038 op- eller nedskrives den i stk. 5 anførte pensionsret ud fra det aktuelle markedsrenteniveau for en ny periode.
En tidsbegrænset periode vil blive efterfulgt af endnu en periode.
Ved sidste op- eller nedskrivning inden opnået pensionsalder, jf. § 1 a i lov om social pension, er forrentningsperioden livslang.
Ved op- eller nedskrivninger af pensionen anvendes den rente, som fastsættes i ATPs Pensions- og hensættelsesgrundlag.
 Stk. 7. For hver 100 kr. i markedsbidrag vedrørende 2023 optjener medlemmer født i perioden fra 1. januar 1970 til 31. december 2007 årlig livsvarig pension, som det fremgår af bilag 3.
Stk. 8. Den i stk. 7 anførte pension reguleres op eller ned med det opnåede afkast af investeringerne i den portefølje, der knytter sig til markedsbidraget.
Frem mod pensionsalderen, jf. § 1 a i lov om social pension, vil der ske en gradvis konvertering af den regulerede pension til garanteret livrente i en indfasningsperiode med lige andele hvert år.
Ved konverteringen anvendes den for det aktuelle år markedsværdibaserede optjeningsrente, som fastsættes i ATPs Pensions- og hensættelsesgrundlag.
Konvertering sker med omregningsfaktoren angivet i bilag 4.
Tarif for indbetalte bidrag for medlemmer efter opnået pensionsalder § 5. For medlemmer, hvor der sker indbetaling i 2023 efter opnået pensionsalder, jf. § 1 a i lov om social pension, vil der for hver 100 kr. i rentebidrag erhverves årlig livsvarig pension, som det fremgår af bilag 5.
Tarif ved udskydelse af udbetaling af pension § 6. Medlemmer, der udskyder udbetalingen af pensionen til udover opnået pensionsalder, jf. § 1 a i lov om social pension, får forhøjet den årlige pension for hver måned, udbetalingen af pensionen udskydes.
I 2023 forhøjes den årlige pension for hver 100 kr. i årlig pension til de beløb, som fremgår af bilag 6.
Kapitaliseringsgrænse § 7. Bestyrelsen for Arbejdsmarkedets Tillægspension har for medlemmer, der bliver pensioneret i 2023, jf. § 9, stk. 1 i lov om Arbejdsmarkedets Tillægspension, fastsat følgende grænse for, om pensionen udbetales som en løbende månedlig pension eller som et kapitaliseret engangsbeløb:
 1) Hvis den årlige pension med tillæg af bonuspension er beregnet til 3.200 kr. eller derunder, udbetales der et engangsbeløb beregnet som kapitalværdien af alle de fremtidige egenpensionsrettigheder.
 2) Hvis den årlige pension med tillæg af bonuspension er beregnet til over 3.200 kr., udbetales den i månedlige rater.
 Stk. 2. Kapitaliseringsgrænsen, jf. stk. 1, finder anvendelse for medlemmer, der bliver pensioneret i 2023.
Ikrafttræden § 8. Bekendtgørelsen træder i kraft den 1. januar 2023.
Beskæftigelsesministeriet, den 28. november 2022 Peter Hummelgaard / Simon Gravers Jacobsen Bilag 1 Tarif for medlemmer født i perioden fra 1. januar 1956 til 31. december 1969 Tarif for rentebidrag vedrørende 2023 efter § 4, stk. 4 udgør:
Bilag 2 Tarif for rentebidrag for medlemmer født i perioden fra 1. januar 1970 til 31. december 2007 Tarif for rentebidrag vedrørende 2023 efter § 4, stk. 5 udgør:
Bilag 3 Tarif for markedsbidrag for medlemmer født i perioden fra 1. januar 1970 til 31. december 2007 Tarif for markedsbidrag vedrørende 2023 efter § 4, stk. 7 udgør:
Bilag 4 Omregningsfaktor for medlem født i perioden fra 1. januar 1969 til 31. december 1969 Omregningsfaktor vedrørende 2023 efter § 4, stk. 8 udgør:
Bilag 5 Tarif for indbetalte bidrag for medlemmer efter opnået pensionsalder Tarif for rentebidrag vedrørende 2023 efter § 5 udgør:
Bilag 6 Tarif ved udskydelse af udbetaling af pension Tarif ved udskydelse af udbetaling af pension 2023 efter § 6 udgør:
