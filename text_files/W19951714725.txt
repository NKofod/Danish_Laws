Aktieoptioner som løntillæg - Aktieoptioner som løntillæg - Arbejdsmarkedsbidrag - A-skat Reference : KSL § 43, stk 1., Lov om arbejdsmarkedsfonde § 8.
 Told- og Skattestyrelsen har besvaret en forespørgsel, om  

 rigtigheden af det i »Skattetræk »95« anførte  

 vedrørende indeholdelse af A-skat og arbejdsmarkedsbidrag i aktier,  

 der ydes som tillæg til løn og anden A-indkomst.
 På side 14 i »Skattetræk »95« er det  

 anført, at aktier, der ydes som tillæg til løn og anden  

 A-indkomst, ligestilles med vederlag i penge, og at der som følge  

 heraf skal indeholdes såvel A-skat som arbejdsmarkedsbidrag af  

 beløbet.
 Told- og Skattestyrelsen udtalte, at aktieretter mv., der ydes som  

 tillæg til løn, ikke kan ligestilles med vederlag i penge og som  

 følge heraf er en arbejdsgiver ikke pligtig til at indeholde A-skat af  

 værdien af aktieretterne.
Efter de gældende regler i lov om arbejdsmarkedsfonde er det alene  

 visse personalegoder, der er A-indkomst, som er omfattet af  

 bidragsgrundlaget.
Der skal derfor ikke betales arbejdsmarkedsbidrag af  

 værdien af aktieretter, der ydes som tillæg til løn.
 Såfremt et allerede optjent beløb konverteres til f.eks.  

 aktier, vil der dog skulle indeholdes både A-skat og  

 arbejdsmarkedsbidrag.
 Det i »Skattetræk »95« anførte  

 vil blive ændret ved udarbejdelsen af ny pjece til arbejdsgivere om  

 indeholdelse.
