 »Fremgangsmåde til fremstilling af et skridsikkert dæk til en  

 lystbåd« ikke fundet at adskille sig væsentligt fra, hvad der var kendt  

 før patentansøgningens indleveringsdag.
År 1989, den 4. oktober afsagde Patentankenævnet (Grønning-Nielsen, Hans  

 Chr.
Thomsen, Arne Holm, Niordson, Terndrup Pedersen) følgende k e n d e l s e i sagen j.nr.
P 27/87: Klage fra KVIM-PLY ApS., Vordingborg, v/Dansk Patent Kontor A/S over Patentdirektoratets afgørelse af 28. august 1987 af patentansøgning nr.  

 5759/82 fra Bowa, Bojesen & Wamberg A/S, Nr.
Alslev, v/Patentbureau Chas.
Hude.
Den 9. juni 1986 fremlagdes under nr. 149.426 en af Bowa, Bojesen &  

 Wamberg A/S,Nr.
Alslev, den 28. december 1982 indleveret ansøgning om patent  

 på »fremgangsmåde til fremstilling af et skridsikkert dæk til en  

 lystbåd«.
 De fremlagte krav lød således:
 »1. Fremgangsmåde til fremstilling af en skridsikker plade, især til  

 brug som dæk på en lystbåd, hvilken plade er en vandfast krydsfinerplade  

 bestående af flere sammenlimede lag af træfiner og eventuelt tynde lag af  

 træfiber eller plastmasse, k e n d e t e g n e t ved anvendelse af en  

 krydsfinerplade med en stabil kerne, omfattende et antal lag (3,4,5), hvilken  

 kerne på sin overside og underside er forsynet med en overfladebelægning  

 (1,2,6) af træfiner, og at den øverste overfladebelægning er tykkere eller  

 har en større styrke end den nederste (6) og består af flere lag (1,2), mens  

 den nederste kun består af et lag (6), og at følgende behandlinger af pladen  

 udføres, fræsning af en række spor eller fuger (7) af en given bredde, dybde  

 og placering i pladens overside, forbehandling af sporene ved påføring eller  

 påsprøjtning af et affedtningsmiddel, påføring af en elastisk masse eller  

 pasta i sporene (7), hvilken masse påføres så rigeligt, at alle spor ufyldes  

 fuldstændigt, og således at en passende overskydende masse lægger sig oven på  

 pladen, hærdning af massen, slibning af pladen med den hærdede masse på tværs  

 af sporene og i begge retninger, og slibning af pladen på langs af sporene.
 2. Fremgangsmåde ifølge krav 1, k e n d e t e g n e t ved, at sporene (7)  

 fræses så dybt, at fræsningen går igennem over fladebelægningen, der består  

 af mindst to lag finer (1,2) og ned i kernen (3,4,5) og omtrent igennem det  

 tredje lag finer eller træfiber (3).
 3. Fremgangsmåde ifølge krav 1 eller 2, k e n d e t e g n e t ved, at  

 sporene (7) er indbyrdes parallelle og ligger med konstant indbyrdes afstand,  

 svarende til bredden af en dæksplanke.
 4. Fremgangsmåde ifølge krav 1, 2 eller 3, k e n d e t e g n e t ved, at  

 sporene (7) er retlinede og ligger på langs af årene i den øverste træfiner.
 5. Fremgangsmåde ifølge krav 1, 2, 3, 4 eller 5, k e n d e t e g n e t  

 ved, at den elastiske masse er en gummimasse på siliconebasis.
 6. Fremgangsmåde ifølge krav 1, 2, 3, 4 eller 5, k e n d e t e g n e t  

 ved, at den elastiske masse efter påføringen og før hærdningen udglattes.
 7. Fremgangsmåde ifølge 1, 2, 3, 4, 5 eller 6, k e n d e t e g n e t ved,  

 at affedtningsmidlet påføres fra dyser, monteret ud for hvert spor i pladen i  

 et dertil indrettet apparat.
8. Fremgangsmåde ifølge krav 1, 2, 3, 4, 5, 6 eller 7, k e n d e t e g n e  

 t ved, at den elastiske masse påføres fra dyser monteret ud for hvert spor i  

 pladen i et dertil indrettet apparat.« Klageren i denne sag nedlagde ved skrivelse af 20. august 1986 indsigelse  

 mod udstedelse af patent.
I skrivelsen er bl.a. anført:
»... 2. Vi skal indledningsvis udtrykke vor tvivl om, hvorvidt de i  

 ansøgningen omhandlede foranstaltninger kan betragtes som en ny måde at gå  

 frem på, d.v.s. en fremgangsmåde, idet en eventuel opfindelse snarere synes  

 at skulle søges i det fremkomne produkt, nemlig pladen med indlagte  

 skridsikringsstrimler eller -fyldninger.
I fremlæggelsesskriftets indledning  

 er opfindelsen således også søgt forklaret ud fra tysk fremlæggelsesskrift  

 nr. 2.047.915, der angår en genstand og ikke fremgangsmåden til dens  

 fremstilling.
 3. Indledningen til fremlæggelsesskriftets krav 1 giver imidlertid ikke en  

 fyldestgørende karakteristik af den plade eller det båddæk, der kendes fra  

 ovennævnte tyske fremlæggelsesskrift nr. 2.047.915. Den pågældende plade er  

 vel desuden ikke »skridsikker«, før den er blevet behandlet på den  

 i kravets kendetegnende del angivne måde.
 4. I det første af de syv underafsnit, der udgør krav 1's kendetegnende  

 del, omtales anvendelsen af en krydsfinerplade med tilsyneladende nøje  

 afgrænsede egenskaber, men det er i den tilsvarende del af beskrivelsens  

 almindelige del - d.v.s. i det sidste afsnit på side 2 - end ikke antydet,  

 hvorfor pladen netop skal opfylde de således angivne betingelser, og hvad der  

 opnås derved.
 5. Derimod er det i beskrivelsens almindelige del på det nævnte sted -  

 altså i det sidste afsnit på side 2 - angivet: »Herved opnås en plade,  

 der ved en overfladisk betragtning fremtræder som en række planker, der er  

 lagt med mellemliggende fuger eller nåder, hvor hver nåd har den ønskede  

 bredde og er udfyldt fuldstændigt med en elastisk gummimasse.« Det kan  

 ikke på nogen måde indses, at dette skulle være betinget af anvendelsen af  

 den særlige, i krav 1's kendetegnende del omtalte krydsfinerplade og de  

 øvrige i krav 1 omhandlede foranstaltninger, og virkningen synes i øvrigt  

 allerede at være opnået ved den teknik, der kendes fra det på  

 fremlæggelsesskriftets side 1, 4. afsnit, omtalte tyske fremlæggelsesskrift  

 nr. 2.047.915 (omtalt ovenfor), hvori det af spalte 1, linie 43 og følgende  

 fremgår, at der er beskrevet et »skridsikkert båddæk, der har det samme  

 udseende som et klassisk træplanke-dæk«, og fugerne mellem  

 »plankerne« er - jfr. spalte 2, linie 14 og 15, udfyldt med et  

 kautsjuk-klæbemiddel, der f.eks. indeholder korn af karborundum.
 6. Krav 2 angiver, at sporene skal fræses i en bestemt dybde, og at pladen  

 yderligere skal opfylde visse betingelser, men det er hverken i beskrivelsens  

 almindelige del eller dennes specielle del antydet, hvad der opnås herved.
 7. Fra det i fremlæggelsesskriftet omtalte tyske Auslegeschrift nr.  

 2.047.915, se især spalte 2, linie 41-48, er det kendt at fremstille en  

 skridsikker dækplade ved i noter i en støbt plade at indfylde en hærdelig  

 masse bestående af bindemiddel og eventuelt friktionspartikler, hvilken masse  

 ved hærdningen omdannes til skridsikre strimler, som - jfr. spalte 2, linie  

 56-60 - kan bringes til at rage op over pladen i øvrigt og derved forbedre  

 skridsikkerheden.
 8. Endvidere er det fra fransk patentskrift nr. 1.500.139 kendt at gøre  

 gulvfliser eller trappetrin skridsikre ved at danne noter i overfladen og  

 fylde noterne med en uhærdet plast, som derefter hærdes, eventuelt efter  

 tilsætning af eller bestrøning med friktionspartikler.
9. Fra hvad der således er kendt synes den i fremlæggelsesskriftets krav 1  

 omhandlede fremgangsmåde i hovedsagen kun at adskille sig ved a) at der som plademateriale anvendes en speciel vandfast krydsfinerplade, b) at noterne forbehandles med et affedtningsmiddel c) at massen påføres i noterne i rigelig mængde, og d) at de hærdede friktionsstrimler og pladen i øvrigt slibes på en nærmere  

 angiven måde.
10. Hertil skal det bemærkes a) at anvendelsen af krydsfiner som plademateriale ikke medfører nogen ny  

 eller uforudset teknisk virkning, og må i øvrigt betragtes som nærliggende,  

 eftersom vandfast krydsfiner er et almindeligt brugt materiale til dæk på  

 småbåde, og de nærmerere definerede egenskaber ved finerpladen ses at være  

 uden betydning for den i kravet definerede fremgangsmåde b) at det må betegnes som en selvfølge at behandle noterne med et  

 affedtningsmiddel, eftersom det er almindeligt kendt at affedte genstande,  

 der skal modtage en belægning eller påstøbning af plastmateriale, for at  

 sikre en god vedhæftning af det påførte eller påstøbte materiale, c) at det ligeledes må betegnes som en selvfølge at påføre massen i  

 overskud, eftersom massen nødvendigvis mindst skal flugte med pladens  

 overflade, hvis den skal have nogen som helst virkning i retning af at gøre  

 pladen skridsikker, og d) at den anviste procedure med hensyn til slibning af massen og pladen i  

 øvrigt ikke ses at udgøre andet end hvad en gennemsnitsfagmand vil finde frem  

 til ved i praksis at forsøge at fremstille en plade af den her omhandlede art  

 på basis af krydsfiner.
 11. De i underkravene omhandlede foranstaltninger, hvis opfinderiske  

 tilknytning til det i krav 1 omhandlede herefter må betragtes som tvivlsom,  

 synes kun at være sådanne, der er nærliggende eller selvfølgelige for fagfolk  

 på området, og underkravene kan derfor heller ikke ses at omhandle noget  

 patenterbart.
På denne baggrund skal vi henstille, at dansk ansøgning nr. 5759/82  

 afslås.' Ansøgeren imødegik indsigelsen ved skrivelse af 26. september 1986 og  

 anførte bl.a.:
»Den beskrevne fremgangsmåde var ny ved patentansøgningens  

 indlevering, og kun de mennesker, der havde været med til at udvikle  

 fremgangsmåden på Bowa's fabrik, havde kendskab til denne.
Det skal i denne  

 forbindelse erindres, at selv om nogle af disse medarbejdere skulle have  

 bidraget så meget til den udviklede fremgangsmåde, at de var berettiget til  

 at blive nævnt som opfindere (dette er dog ikke tilfældet i nærværende sag),  

 ville de i henhold til nr. 142 af 29. april 1955 om arbejdstagers opfindelser  

 have været forpligtiget til at overdrage opfindelsen til firmaet Bowa.  

 Fremgangsmåden blev udviklet på Bowa, og kun Bowa bør have ret til at anvende  

 den.
Fremgangsmåden var ny og dette bekræftes af, at der indtil nu kun er to  

 firmaer, der er i stand til at anvende den, nemlig firmaet Bowa selv samt  

 firmaet Kvim-Ply ApS, hvis ejer var værkfører hos Bowa i den periode, hvor  

 den pågældende fremgangsmåde blev udviklet.
Flere udenlandske fabrikker har  

 uden held forsøgt at fremstille produktet.
 Med hensyn til indsigerens punkt 2 kan indsigeren da have ret i, at det  

 kunne være meget naturligt at lave en ansøgning på produktet, men da den  

 danske patentlov som bekendt giver indirekte produktbeskyttelse, må en  

 ansøgning på fremgangsmåden til fremstilling af dette produkt anses for lige  

 så naturlig og lige så fyldestgørende.
Med hensyn til indsigelsens punkt 3 skal det anføres, at vi anser det  

 tyske fremlæggelsesskrift nr. 20 47 915 for nærliggende og dermed naturligt  

 at omtale i beskrivelsens indledning, fordi det formål, som angives på  

 skriftets spalte 1, linie 43-45, svarer nøje til formålet med nævnte  

 opfindelse.
Skriftet beskriver imidlertid ikke en fremgangsmåde, der er  

 anvendelig i den foreliggende forbindelse og kan derfor ikke anvendes til  

 indledningen i krav 1. Det fremstilede produkt svarer heller ikke til det  

 produkt, der fremstilles ved den i nærværende ansøgning beskrevne  

 fremgangsmåde.
 Med hensyn til indsigelsens punkt 4 fremgår det direkte af de pågældende  

 linier, at det drejer sig om at den pågældende krydsfinersplade skal have en  

 tilstrækkelig stabilitet og en tilstrækkelig styrke til at kunne bevare sin  

 stivhed under den efterfølgende svækkelse, der opstår på grund af de fræsede  

 spor.
Indsigeren påstår i punkt 5 at den ønskede virkning allerede opnås med det  

 båddæk, der er omtalt i det tyske fremlæggelsskrift nr. 20 47 915. Dette  

 båddæk er imidlertid et glasfiberdæk, og det fremgår klart af skriftets  

 spalte 2, linie 13 at båddækket 1 består af glasfiberforstærket plast og at  

 det øverste lag også er plast.
Der er selvfølgelig nogle, der vil påstå, at  

 det kan ligne et klassisk træplankedæk, men det må her understreges, at det  

 dæk, som fremstilles ved fremgangsmåden ifølge nærværende opfindelse, er et  

 dæk, hvor det øverste lag faktisk er træ, ikke massiv træ, med dog en  

 kvalitetstræfiner.
 Ansøgeren er villig til at forklare betydningen af krav 2 nærmere, således  

 som det vil fremgå af følgende.
Med hensyn til indsigelsens punkt 6 kan jeg anføre, at sporene fræses som  

 beskrevet i krav 2, for at gummimassen skal kunne hæfte på det tredie lag,  

 der er et tværgående finerlag, typisk af mahogni.
Af hensyn til pladens  

 styrke i tværretningen må udfræsningerne ikke gennemskære dette lag  

 fuldstændigt.
Man kunne eventuelt på side 3, linie 9 tilføje »ved det i  

 krav 2 angivne opnår man, at gummimassen hæfter på krydsfinerens tredje  

 tværgående lag, der typisk er af mahogni.
Af hensyn til pladens styrke i  

 tværretningen må udfræsningerne ikke gennemskære dette lag  

 fuldstændigt«.
Den under punkt 7 anførte beskrivelse af den fremgangsmåde, der anvendes i  

 det tyske fremlæggelsesskrift nr. 20 47 915 synes helt korrekt og skal på  

 ingen måde bestrides.
Den nærværende opfindelses problem er at udvikle en  

 fremgangsmåde til at fremstille et trædæk ved hjælp af en krydsfiner i  

 naturtræ med indlagte skridsikre striber af gummimasse.
Dette problem  

 foreligger slet ikke i det tyske fremlæggelsesskrift.
Det tyske dæk laves på  

 selve båden, fortrinsvis således, at det udlægges i den pågældende bådtypes  

 støbeform samtidigt med, at dækket fremstilles, se spalte 2, linie 23-40.
 Den nærværende opfindelse er derimod egnet til at blive fremstillet som  

 præfabrikerede dele på fabrik, og det arbejde, der skal udføres på selve  

 båden, er dermed reduceret til et mindre tilskærings- og monteringsarbejde.
Under punkt 8 henviser indsigeren til fransk patentskrift nr. 1.500.139,  

 som jeg har læst med interesse.
Dette skrift omhandler fliser af natursten  

 eller eventuelt beton eller granit.
Der er ikke tale om træ- eller  

 finerfliser, og ordene træ eller finer forekommer overhovedet ikke i  

 skriftet.
Det må dermed være klart, at skriftet ikke kan være foregribende  

 for den nærværende fremgangsmåde.
 Med hensyn til indsigerens punkt 9 har jeg ingen yderligere kommentarer.
Med hensyn til det i punkt 10a anførte skal jeg gøre opmærksom på, at  

 anvendelsen af en vandfast krydsfinerplade er nævnt i indledningen til krav  

 1, netop af de under punkt 10a anførte årsager.
Finerpladens nærmere  

 definerede egenskaber i form af en let usymmetri har en betydning, og det er  

 da muligvis hensigtsmæssigt i beskrivelsen at tilføje, at den ekstra tykkelse  

 i overfladen af pladen er nødvendig, for at pladen kan bevare sin stivhed  

 efter den svækkelse, man påfører pladen ved at fræse de langsgående spor.
En  

 sådan tilføjelse kunne f.eks. gøre spå side 2, linie 30-31.
Under 10b anføres det som en selvfølge, at affedte.
Det må her  

 understreges at det er absolut ikke nogen selvfølge at behandle sporene på  

 denne måde, generelt er en sådan affedtning unødvendig i forbindelse med  

 påføring af gummimasse.
Specielt i forbindelse med teaktræ, som har et stort  

 indhold af naturlige olier og fedtstof er den imidlertid hensigtsmæssig.
De  

 to øverste lag i den type krydsfinerplader, som anvendes ved fremstillingen,  

 består typisk af teaktræ, som er et yndet materiale til både.
Det  

 underliggende, tredje lag kan typisk være mahogni.
Med hensyn til det under 10c anførte skal det bemærkes, at når massen  

 påføres i overskud, skyldes det, at samtlige sport skal udfyldes 100%, som  

 allerede anført side 4, linie 13-14, for at undgå luftlommer eller blærer,  

 hvori der ville kunne samle sig kondensvand, som dermed kunne udgøre en  

 risiko for frostsprængninger ved vintertid.
Det har i og for sig intet at  

 gøre med, at massen mindst skal flugte med overfladen.
Med hensyn til det under 10d anførte skal det bemærkes, at enhver  

 faguddannet snedker vil have lært, at man aldrig må slibe et stykke træ på  

 tværs af årene, fordi man derved ridser pladen unødvendigt.
Det er derfor  

 ikke nærliggende for en fagmand at anvende den i krav 1 beskrevne slibning.
Den fremgangsmåde, som der søges patent på, er ikke foregrebet eller blot  

 tilnærmelsesvis beskrevet i de to skrifter, som indsigeren henviser til.
Der  

 er heller ikke i indsigerens indlæg andre henvisninger, der antyder at  

 fremgangsmåden skulle have været kendt tidligere.
Det må endvidere på det  

 bestemteste afvises, at fremgangsmåden skulle være selvfølgelig og  

 nærliggende for en fagmand.
Dette argument understøttes af, at flere  

 udenlandske krydsfinerfabrikker uden held har forsøgt at fremstille et  

 tilsvarende produkt.
Indtil videre er der kun, som allerede nævnt, to  

 firmaer, der er i stand til at anvende denne fremgangsmåde, nemlig firmaet  

 Bowa selv og indsigerens firma Kvim-Ply ApS, ejet af Knud Hansen, som  

 tidligere var ansat som værkfører på Bowa's fabrik, bl.a. i den periode, hvor  

 den pågældende fremgangsmåde blev udviklet.
Til sagsbehandlerens orientering vedlægger jeg en brochure over det af  

 Bowa's fremstillede dæk, hvoraf det tydeligt fremgår, at der her er tale om  

 et typisk fabriksfremstillet sæt, som kan monteres enten på den fabrik, der  

 fremstiller bådene, eller af bådejeren selv.
Udover den i brochuren udviste  

 udgave forhandles produktet som plader, som bådejeren selv kan tilskære efter  

 ønske.' I skrivelser af henholdsvis 30. januar og 1. april 1987 fremsendte  

 indsiger kopier af annoncer i tidsskriftet »Yacht« udkommet  

 henholdsvis den 14. oktober 1981 og den 16. december 1981 vedrørende et  

 »Teak-Stabdeck'fremstillet af Bowa, samt en erklæring af 15. oktober  

 1986 fra Knud Hansen, Kvim-Ply ApS, gående ud på, at firmaet Bowa A/S  

 allerede før 1974 fremstillede plader af den art, som fremlæggelsesskriftet  

 omhandler.
På grundlag af dette materiale gjorde indsiger gældende, at  

 opfindelsen har været kendt før ansøgningens indleveringsdato, den  

 28.december 1982, hvorfor bestemmelserne i patentlovens § 2, stk.1 og 2 ikke  

 ses at være opfyldt.
 Den 28.august 1987 besluttede Patentdirektoratet at meddele patent på  

 grundlag af den med skrivelse af 26. september 1986 fremsendte ændrede  

 beskrivelse med krav, idet indsigelsen blev afvist med følgende begrundelse:
 »ad 2. Deres tvivl om, hvorvidt ansøgeren skulle have søgt patent på  

 et produkt i stedet for en fremgangsmåde, skal ikke kommenteres.
 Tysk fremlæggelsesskrift nr. 2.047.915 omhandler et dæk, der ligner er  

 »klassisk træ-plankedæk«.
 Imidlertid har dækket en overflade af glasfiberforstærket kunststof, altså  

 ingen overflade af træ.
 Ved udøvelse af den fremgangsmåde, der er angivet i ansøgningens krav 1,  

 opnås som virkning et dæk, der i højere grad end det kendte dæk ligner et  

 »klassisk træ-plankedæk«, nemlig et dæk, hvor »plankerne«  

 har en overflade af træ.
 Det nævnte trykskrift, der angår en genstand, der ligner et plankedæk, er  

 således brugt til at forklare en virkning og ses ikke at være til hinder for,  

 at ansøgeren søger patent på en fremgangsmåde, jfr. ansøgerens imødegåelse af  

 26 sep 1986, side 2, tredie afsnit.
 ad 3. Indledningen til krav 1 angiver en iøvrigt kendt teknik, i forhold  

 til hvilken de i den kendetegnende del af krav 1 angivne midler betragtes som  

 nye og særegne.
 Den teknik skal ikke nødvendigvis være kendt fra det nævnte trykskrift.
 Der skal gives Dem medhold i, at :
 »Den pågældende plade er vel desuden ikke »skridsikker«,  

 før den er blevet behandlet på den i kravets kendetegnende del angivne måde',  

 idet en del af de foranstaltninger, der er angivet i den kendetegnende del af  

 kravet, bevirker, at pladen bliver skridsikker.
 ad 4. Ansøgeren har i beskrivelsen af 26 sep 1986, side 2, med linie 28-30  

 indføjet:
 »Den anvendte krydsfinerplade skal have en usymmetrisk opbygning,  

 fordi den øverste overfladebelægning svækkes under den efterfølgende  

 fræsning«.
 Herved synes den af Dem påpegede mangel afhjulpet.
 ad 5. Den af Dem citerede virkning opnås vitterligt ved et dæk, der er  

 fremstillet ved udøvelse af fremgangsmåden ifølge krav 1.
 Indtil det kan påvises, at virkningen, nemlig et dæk, der ligner et  

 plankedæk og udviser en reel træoverflade, kan opnås ved andre end de i krav  

 1 angivne foranstaltninger, må virkningen siges at være betinget af disse.
 Det kendte dæk har ingen fræsede spor og inden overflade af træ.
 Der er således ikke anvendt den samme teknik ved fremstilling af de to  

 dæk, og der opnås ikke den samme virkning af de fremgangsmåder, der er  

 anvendt ved fremstilling af de respektive dæk.
 ad 6. Ansøgningens tilføjelse i beskrivelsen af 26 sep 1986, side 3, linie  

 5-9, vedrørende krav 2, synes at afhjælpe den af Dem påpegede mangel.
 ad 7, 8 og 8. Der skal gives Dem medhold i det under disse punkter  

 fremførte.
 ad 10. En kombination af de under posterne a), b), c) og d) i punkt 10  

 angivne foranstaltninger er ikke nødvendigvis en selvfølge, selv om  

 foranstaltningerne hver for sig kan betragtes som selvfølgelige.
 Kombinationen af de nævnte foranstaltninger, der hver for sig kan  

 betragtes som en selvfølge, er ikke påvist kendt.
 Virkningen af kombinationen, nemlig et dæk, der ligner et »klassisk  

 træ-plankedæk«, hvor »plankerne« har en overflade af træ, er  

 heller ikke påvist kendt.
 Opfindelsen ifølge kravene må derfor stadig antages at adskille sig  

 væsentligt fra, hvad der var kendt før ansøgningens indleveringsdag.
 ad 11. Spørgsmålet om, hvorvidt de uselvstændige krav angiver noget  

 selvstændigt patenterbart, skal der ikke tages stilling til.
 I Deres skrivelser af 20 jan og 1 apr 1987 henvises til annoncer i  

 tidsskriftet »Yacht« af henholdsvis 14 okt og 16 dec 1981  

 vedrørende et »Teak-Stabdeck« fremstillet af »BOWA«.
 Annoncerne giver ingen oplysning om den fremgangsmåde, der er anvendt ved  

 fremstilling af de i annoncerne viste dæk, ej heller om dækket udviser en  

 reel træoverflade.
Annoncerne har derfor ingen betydning ved bedømmelse af, om fremgangsmåden  

 ifølge nærværende ansøgning er patenterbar.' Denne afgørelse har klageren ved skrivelse af 27. oktober 1987 indbragt  

 for Patentankenævnet.
Klageren har i skrivelse af 30. november 1987 nedlagt  

 påstand om, at direktoratets afgørelse omstødes, således at ansøgningen  

 afslås.
Klageren har henvist til det for direktoratet anførte og har yderligere  

 gjort gældende, at »... vi må gå ud fra, at de i annoncerne omhandlede plader fra BOWA  

 er fremstillet ved hjælp af den fremgangsmåde, der er defineret i  

 fremlæggelsesskriftets krav 1. Hvis ansøgeren bestrider dette, skal vi  

 opfordre ham til at forklare, ved hjælp af hvilken alternativ fremgangsmåde  

 pladerne måte være fremstillet samt eventuelt at fremvise prøver på disse  

 ældre plader.
 Under alle omstændigheder vil vi mene, at det for fagmanden må have været  

 nærliggende at vælge fremgangsmåden ifølge fremlæggelsesskriftets krav 1 til  

 at fremstille de plader, der er beskrevet i »Yacht«-annoncerne og  

 ved at betragte en af de solgte plader.
 Vi må således mene, at det for fagmanden er nærliggende at kombinere de i  

 sig selv selvfølgelige fremgangsmådetrin, specielt når den ved fremgangsmåden  

 fremstillede plade har været offentligt kendt, før ansøgningen blev  

 indleveret.
 Ansøgeren har i sin imødegåelse af indsigelsen (imødegåelse af 26.  

 september 1986, side 2, gjort gældende, at »flere udenlandske fabrikker  

 har uden held forsøgt at fremstille produktet«.
For os forekommer det aldeles usandsynligt, at fagmanden ikke skulle være  

 i stand til at fremstille en plade af den omhandlede art, og vi skal derfor  

 opfordre ansøgeren til at dokumentere, at der har været gjort mislykkede  

 forsøg, som er opgivet af teknologiske årsager.
I øvrigt er der noget  

 selvmodsigende i ansøgerens bemærkning, idet en patentbeskrivelse som bekendt  

 (patentlovens par. 8) »skal være så tydelig, at en fagmand på grundlag  

 deraf kan udøve opfindelsen«.
Dette gælder altså efter ansøgerens mening  

 åbenbart ikke for nærværende patentbeskrivelse, der i princippet frit vil  

 kunne anvendes uden for Danmark, da der os bekendt ikke findes tilsvarende  

 ansøgninger i udlandet.
Det fremlagte krav 1 definerer en række forudsætninger, som ikke er  

 nødvendige for at kunne anvende fremgangsmåden til at fremstille de  

 omhandlede plader, og som f.eks. indsigeren ikke gør brug af.
Denne  

 problemstilling er naturligvis først relevant, hvis det skulle blive aktuelt  

 at sammenligne indsigerens fremgangsmåde med patentkravet i et udstedt  

 patent, men vi bringer det frem på dette sted, da det efter vor mening  

 tydeligt illustrerer kvaliteten af den opfindelse, der er beskrevet i  

 ansøgningen.
For det første er der i krav 1's kendetegnende del forudsat »slibning  

 af pladen med den hærdede masse på tværs af sporene og i begge retninger,  

 »og »slibning af pladen på langs af sporene«.
Efter  

 indsigerens mening er slibning på tværs af sporene overflødigt og  

 uhensigtsmæssigt, idet den overskydende elastiske masse ligeså godt kan  

 slibes bort ved slibning på langs af sporene, således at man kun behøver at  

 slibe i en retning.
Hvis man starter med at slibe på tværs,  

 »rejser« træet sig, og man må derfor efterfølgende slibe på langs  

 af sporene, altså to sliberetninger.
Efter vor opfattelse er den slibemetode,  

 der beskrives i krav 1 i fremlæggelsesskriftet, derfor nærmest  

 uhensigtsmæssig og i hvert fald ikke opfinderisk fordelagtig i forhold til  

 den helt nærliggende slibning, nemlig slibning på langs af sporene.
For det andet forudsættes det ved fremgangsmåden ifølge krav 1, at der  

 anvendes en krydsfinerplade, som har en over- og underside af træfiner, og  

 pladens egenskaber defineres tilmed ved at sammenligne antallet af lag i  

 overfladebelægningen på over- og undersiden samt disses indbyrdes tykkelse.  

 Imidlertid er det ganske unødvendigt at anvende træfiner på pladens  

 underside, der normalt ikke er synlig efter monteringen.
Når blot  

 overfladebelægningen har en tykkelse, der er tilstrækkelig til at modstå det  

 forudsatte slid, vil pladen kunne anvendes som udgangsemne.
Når man normalt  

 foretrækker at arbejde med flere sammenklæbede træfinerlag i  

 overfladebelægningen, hænger det sammen med, at der herved fås en billigere  

 løsning end ved anvendelse af et tykt lag.' Ansøger har i sit svar af 29. januar 1988 udtalt:
 »I denne ankebegrundelse har klageren på intet sted påvist, at  

 fremgangsmåden ifølge fremlæggelseskriftets krav 1, skulle have været  

 almindelig kendt og tilgængelig på tidspunktet for ansøgningens indlevering.  

 Den nævnte fremgangsmåde var nemlig kun kendt i Bowa's værksted, hvor den  

 blev udviklet.
Den erklæring, som omtales side 2, linie 10 fra hr.
Knud Hansen viser  

 derimod, at daværende værkfører Knud Hansen på uretmæssig vis har udnyttet  

 intern viden i Bowa, viden som var en produktionshemmelighed hos Bowa, og som  

 hr.
Knud Hansen ingen ret havde til at udnytte uden for firmaet Bowa.
Den erklæring, som nævnes under punkt 2 (side 2, linie 11) viser kun, at  

 virksomheden har arbejdet med fremstillingen af et eller flere produkter af  

 den pågældende art gennem en lang periode, men erklæringen siger intet om,  

 hvorledes de daværende produkter blev fremstillet.
Med hensyn til klagerens  

 opfordring, side 2, linie 22, er det efter min mening helt overflødigt at  

 komme ind på eventuelle tidligere eller alternative fremgangsmåder: det  

 væsentlige i denne forbindelse er, at den foreliggende fremgangsmåde ikke er  

 beskrevet i offentligt tilgængeligt materiale før patentansøgningens  

 indlevering.
Når man tager arten af produktet i betragtning, er det egentlig heller  

 ikke så underligt, at der er forløbet en årrække fra det første  

 forsøgsprodukt kom frem og indtil fremgangsmåden var endelig færdigudviklet.  

 Det er ingen særlig kunst at lave en rille i noget træ og fylde rillen ud med  

 en sort gummiagtig masse.
Det bliver derimod en vanskelig opgave, når den  

 nævnte gummimasse skal blive liggende i rillen - gennem flere års brug -  

 monteret på en båd - udsat for sol og saltvand og regn og til tider sne og is  

 samt almindelig slid, og til stadighed sammen med træet udgøre en skridsikker  

 flade.
Ankebegrundelsens side 3 sidste afsnit, viser tydeligt, at den anvendte  

 fremgangsmåde ikke er selvfølgelig for en fagmand! Med hensyn til side 4, vil jeg blot anføre, at den foreliggende  

 patentansøgning vedrører et kvalitetsprodukt, hvis færdige udseende skal være  

 attraktivt, ellers har jeg ingen kommentarer.« Ankenævnet har behandlet sagen i sit møde den 12. september 1989.
Fra ansøgerens side blev der givet møde ved ingeniør Anna Larsen,  

 økonomichef Marianne Petersen og direktør J.
Bredvig.
For klageren mødte civilingeniør L.
Rørbøl, advokat S.
Brorsen, direktør  

 K.
Hansen og hr.
G.
Gunther.
 Parterne procederede sagen, idet de i det væsentlige henholdt sig til de  

 til direktoratet og nævnet afgivne indlæg.
Ingeniør L.
Rørbøl bemærkede, at plader af samme art som ansøgerens havde  

 været bragt på markedet før ansøgningens indleveringsdato den 28. december  

 1982 og henviste i den forbindelse til nogle annoncer i tidsskriftet  

 »Yacht«.
For en fagmand måtte det være nærliggende at kombinere de  

 enkelte fremgangsmådetrin, som hver for sig måtte betragtes som en selvfølge.
Hr.
G.
Gunther vedstod sin underskrift og indholdet i en fremlagt  

 erklæring af 3. september 1986.
 Direktør Knud Hansen oplyste, at han havde været ansat hos ansøgeren fra  

 den 1. april 1972, muligt den 1. maj 1973, indtil den 16. november 1982,  

 muligt den 31. december 1982. I januar 1983 var han begyndt at lave pladerne  

 for ansøgeren.
Advokat S.
Brorsen bemærkede, at klageren forgæves havde opfordret  

 ansøgeren til at dokumentere de fortagne forbedringer af produktet.
Efter  

 almindelige bevisretlige regler måtte det herefter lægges til grund, at også  

 kombinationen af foranstaltningerne var kendt.
Civilingeniør Anna Larsen ville ikke afvise, at et produkt svarende til  

 ansøgerens havde været på markedet før ansøgningens indleveringsdato men  

 bemærkede, at der ikke var blevet søgt patent herpå.
Det forudsætter en  

 opfinderisk tankegang at lægge krydsfiner med riller på dækket af en sejlbåd,  

 og ansøgningen indeholder alle de krav, der skal til for at fremstille et  

 kvalitetsprodukt som det omhandlede, der således må kunne patenteres.
Det  

 tager sin tid at udvikle og forbedre et produkt, og hvad der i 1989 må tages  

 som en selvfølge var noget nyt i 1982.
 Økonomichef Marianne Petersen oplyste, at fremgangsmåden vedrørende det  

 ansøgte produkt ikke blev offentliggjort, inden ansøgningen blev indgivet.  

 Før dette tidspunkt kunne produktet ikke købes, men det blev fremstillet af  

 ansøgeren og solgt ud af huset i en udviklingsfase.
Direktør J.
Bredvig oplyste, at udviklingen og forbedringen af ansøgerens  

 produkt havde været forbundet med stort besvær, og han fandt, at klageren  

 bagatelliserede det fremkomne resultat.
 Ansøgerens og klagerens produkter forevistes nævnet.
 Nævnet skal udtale:
 Efter sagens oplysning finder nævnet at måtte lægge til grund, at et  

 produkt i de væsentlige svarende til ansøgerens har været markedsført inden  

 ansøgningens indleveringsdato den 28. december 1982.
 Idet kombinationseffekten i forbindelse med de af ansøgeren foretagne  

 forbedringer af produktet herefter må skønnes at have været nærliggende for  

 en fagmand på området og ikke indeholder udtryk for noget overraskende eller  

 opfinderisk ejendommeligt, må der gives indsigeren medhold i dennes  

 afslagspåstand.
Herefter bestemmes:
 Ansøgning nr. 5759/82 afslås.
