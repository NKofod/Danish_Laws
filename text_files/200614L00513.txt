Betænkning afgivet af Udvalget for Udlændinge- og  

 Integrationspolitik den 24. maj 2007 Betænkning over Forslag  

 til lov om ændring af udlændingeloven (Kontraktordning for afviste asylansøgere, der samarbejder  

 om udrejse) [af integrationsministeren (Rikke Hvilshøj)] 1. Udvalgsarbejdet Lovforslaget blev fremsat den 16. maj 2007 og var til 1.  

 behandling den 22. maj 2007. Lovforslaget blev efter 1. behandling henvist  

 til  

 behandling i Integrationsvalget.
Dispensation Integrationsministeren har i sin skriftlige fremsættelse  

 anbefalet, at Folketingets behandling af lovforslaget gennemføres hurtigst  

 muligt, og at der dispenseres fra reglen i Folketingets forretningsorden §  

 13,  

 stk. 1, om, at der skal gå 30 dage fra lovforslagets fremsættelse til dets  

 vedtagelse, samt begrundet anbefalingen.
Udvalget  

 skal i den  

 forbindelse kritisere ministeren for  

 forslagets  

 sene fremsættelse, der har resulteret i, at proceduren i Folketingets  

 forretningsorden vedrørende 30-dages-reglen ikke kan overholdes inden  

 samlingens mødefri sommerperiode.
Det har beklageligvis medført en alt for  

 kort  

 tid til lovbehandlingen.
 Desuden skal udvalget kritisere  

 ministeren for, at høringsperioden har været så kort.
 Udvalget  

  

 indstiller, at lovforslaget kommer til 3. behandling tidligere end 30 dage  

 efter  

 lovforslaget fremsættelse.
Møder Udvalget har behandlet lovforslaget i 3 møder.
Høring Et udkast til lovforslaget blev samtidig med fremsættelsen sendt  

 i høring, og integrationsministeren sendte den 16. maj 2007 dette udkast til  

 udvalget, jf.
L 218 − bilag 2. Den 22. maj og den 23. maj 2007 sendte  

 integrationsministeren  

 de indkomne høringssvar samt et notat og et supplerende notat herom til  

 udvalget.
Spørgsmål Udvalget har stillet 21 spørgsmål til integrationsministeren til  

 skriftlig besvarelse, som denne har besvaret, og 2 spørgsmål til Folketingets  

 formand,  

 som forventes besvaret inden 2. behandlingen af lovforslaget.
Efter  

 betænkningsafgivelse er stillet 7 spørgsmål til integrationsministeren, som  

 forventes  

 besvaret inden 2. behandlingen af lovforslaget.
Nogle af udvalgets spørgsmål  

 og  

 integrationsministerens svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flerta  

  

 l i udvalget  

 (V, DF og KF) indstiller lovforslaget til  

  

 vedtagelse  

 uændret.
 Venstres, Det  

 Konservative  

 Folkepartis og  

 Dansk Folkepartis  

 medlemmer af udvalget er klar over, at den korte tid, der har været til  

 behandling af dette lovforslag, ikke har gjort vilkårene optimale.
 V, KF og DF respekterer de  

 regler for behandling af lovforslag, der er fastsat i Folketingets  

 forretningsorden.
Alligevel har dette  

 flertal vurderet, at det i dette konkrete tilfælde er vigtigt, at  

 lovforslaget  

 bliver behandlet, inden Folketinget går på sommerferie.
Lovforslaget giver  

 afviste asylansøgere nogle muligheder for frit og selvstændigt at træffe  

 beslutninger vedrørende eget liv, og der er hverken indskrænkninger i  

 retsstilling  

 eller i muligheder set i forhold til de pågældendes nuværende situation.
De  

 muligheder, de afviste asylansøgere står med ved vedtagelsen af dette  

 lovforslag, ønsker V, KF og DF sat i kraft hurtigst muligt, både af hensyn  

 til  

 den enkelte og set i lyset af, at specielt afviste asylansøgere fra Nordirak  

 har gode muligheder for at vende tilbage til hjemlandet allerede i efteråret.
 Et  

  

 mindretal  

  

 i udvalget (S, RV, SF og EL) indstiller lovforslaget til  

  

 forkastelse  

  

 ved 3. behandlingen.
Det Radikale Venstres, Socialistisk Folkepartis og Enhedslistens  

 medlemmer af udvalget skal udtale, at for størstedelen af de ca. 1.000  

 afviste  

 asylansøgere, som aktuelt er i udsendelsesposition i Danmark, gælder, at de  

 ikke bliver tvangshjemsendt, fordi Danmark overholder den internationale  

 aftale  

 om kun at tvangshjemsende afviste asylansøgere, som hjemlandet indvilliger i  

 at  

 modtage.
Tilsvarende har størstedelen siddet i de danske asylcentre i årevis  

   

 og for mange er der ingen udsigt til en varig løsning inden for den nærmeste  

 fremtid.
 Regeringens forslag svarer ikke på det mest påtrængende  

 spørgsmål, nemlig hvor lang tid flygtninge kan sidde på ubestemt tid i et  

 asylcenter.  

 I stedet vælger regeringen at sætte de afviste asylansøgere i et  

 umenneskeligt  

 dilemma, hvor de skal vælge mellem at vende tilbage til et usikkert hjemland  

 eller  

 blive i de danske asylcentre på ubestemt tid.
 RV, SF og EL tvivler på, at forslaget vil have nogen effekt i  

 forhold til at få afviste asylansøgere til at rejse hjem, al den stund at  

 f.eks. de afviste irakiske asylansøgere tidligere har fået tilbud om   

 og  

 takket nej til − økonomisk repatrieringsstøtte i to tilfælde.
RV, SF og EL har tidligere fremsat beslutningsforslag (B 81) om,  

 hvordan situationen med afviste asylansøgere kunne løses.
Vi mener, der bør  

 ske  

 en udvidelse af den gældende 18-måneders-regel i udlændingeloven, således at  

 afviste asylansøgere, der samarbejder med de danske myndigheder, kan få en  

 midlertidig opholdstilladelse, indtil en tvangshjemsendelse er mulig og en  

 neutral part som UNHCR vurderer, at de kan vende hjem igen.
RV, SF og EL beklager dybt, at regeringen her forpasser chancen  

 for at finde en varig løsning på problemet med de afviste asylansøgeres  

 ophold  

 på ubestemt tid i de danske asylcentre.
Ophold, som ikke gavner nogen, men  

 som  

 tværtimod skader mange.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Anne‑Mette Winther Christiansen (V)  

  

  fmd.  

  

 Lars Christian Lilleholt (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Lotte Bundsgaard (S)  

  

  nfmd.  

  

 Bjørn Medom Nielsen (S)   

 Troels Ravn (S)   

 Sophie Hæstorp Andersen (S)   

 Simon Emil Ammitzbøll (RV)   

 Morten Østergaard (RV)   

 Steen Gade (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 218 Bilagsnr.
Titel 1 Forslag til tidsplan for udvalgets behandling af  

 lovforslaget 2 Orientering om forslag til lov om ændring af  

 udlændingeloven 3 Høringssvar og høringsnotat, fra integrationsministeren 4 1. udkast til betænkning 5 Revideret forslag til tidsplan for udvalgets behandling  

 af lovforslaget 6 Høringssvar fra Amnesty International 7 Endelig tidsplan for udvalgets behandling af lovforslaget 8 Yderligere høringssvar, fra integrationsministeren 9 2. udkast til betænkning 10 Høringssvar og høringsnotat, fra integrationsministeren Oversigt over spørgsmål og svar vedrørende L 218 Spm.nr.
Titel 1 Spm., om ministeren vil oplyse, om lovforslaget er  

 nødvendigt for at tilbyde et opkvalificeringsforløb til afviste asylansøgere,  

 til integrationsministeren, og ministerens svar herpå 2 Spm., om ministeren vil oplyse, om de afviste  

 asylansøgeres underskrift er juridisk gyldig, til integrationsministeren, og  

 ministerens svar herpå 3 Spm., om aftalen vil kunne håndhæves, såfremt de  

 pågældende anfører, at underskriften er afgivet under pres, til  

 integrationsministeren, og ministerens svar herpå 4 Spm. om, hvornår man regner med at få en aftale med  

 Nordirak, til integrationsministeren, og ministerens svar herpå 5 Spm. om, hvornår ministeren venter at få de øvrige  

 høringssvar, til integrationsministeren, og ministerens svar herpå 6 Spm., om Folketingets formand kan oplyse, hvor mange  

 gange der under SR-regeringen er givet dispensation fra reglen i Folketingets  

 forretningsorden om, at 3. behandling ikke kan finde sted før 30 dage efter  

 fremsættelse af et lovforslag, til Folketingets formand 7 Spm. om, hvor mange afviste asylansøgere ministeren  

 forventer vil tage imod tilbuddet, til integrationsministeren, og ministerens  

 svar herpå 8 Spm. om, hvor bindende underskriften er på aftalen om  

 uddannelse, til integrationsministeren, og ministerens svar herpå 9 Spm. om, hvad der sker, hvis den afviste asylansøger  

 fortryder aftalen efter at have afsluttet den del af uddannelsen, som skal  

 gennemføres i Danmark, til integrationsministeren, og ministerens svar herpå 10 Spm., om en afvist asylansøger afskærer sig ved at skrive  

 under på en aftale om frivillig hjemrejse fra tilbud eller muligheder, som  

 andre afviste asylansøgere måtte have, herunder fra at få sagen genoptaget,  

 hvis omstændighederne ændres, til integrationsministeren, og ministerens svar  

 herpå 11 Spm., om ministeren vil bekræfte − i henhold til  

 høringssvaret fra Amnesty International − at aftalen udelukkende vil  

 tilbydes afviste asylansøgere fra Irak, og herunder redegøre for, hvilke  

 objektive kriterier der ligger til grund for, at denne model skal afprøves på  

 netop afviste irakiske asylansøgere og ingen andre, til  

 integrationsministeren,  

 og ministerens svar herpå 12 Spm., om ministeren vil forholde sig til rimeligheden i,  

 at der er givet så kort høringsfrist, til integrationsministeren, og  

 ministerens svar herpå 13 Spm., om afviste asylansøgere fra det sydlige Irak eller  

 fra f.eks.
Somalia vil kunne få et tilbud om uddannelse og  

 repatrieringsstøtte under den foreslåede ordning, hvis de viser interesse  

 herfor, til integrationsministeren, og ministerens svar herpå 14 Spm. om, hvorledes Integrationsministeriet definerer en  

 »efterkrigssituation«,  

 til integrationsministeren, og ministerens svar herpå 15 Spm. om en redegørelse for årsagen til, at lovforslaget  

 er fremsat så sent på folketingsåret, til integrationsministeren, og  

 ministerens  

 svar herpå 16 Spm., om en redegørelse for, hvorledes den  

 sikkerhedsmæssige situation i det nordlige Irak grundlæggende adskiller sig  

 fra den sikkerhedsmæssige situation i det sydlige Irak og i Kosovo, Iran og  

 Somalia (de tre lande, ud over Irak, hvorfra flest afviste asylansøgere pr.  

 1. marts 2007 var i aktuel udsendelsesposition), til integrationsministeren,  

 og ministerens svar herpå 17 Spm., om ministeren vil forholde sig til udtalelserne fra  

 Hans Blix, citeret den 17. maj 2007 i Politiken, om, at Danmark som del af  

 koalitionsstyrkerne har et særligt ansvar for at tage imod og beskytte  

 flygtningene  

 fra Irak, til integrationsministeren, og ministerens svar herpå 18 Spm., om ministeren planlægger at oversende et »høringsnotat«  

 med svar på de spørgsmål, som rejses i de høringssvar, som ikke har kunnet nå  

 at komme ind inden den meget korte tidsfrist, til integrationsministeren, og  

 ministerens svar herpå 19 Spm. om en redegørelse for, hvilken instans der skal  

 evaluere lovforslaget, og hvilke kriterier der skal være opfyldt, for at  

 ordningen virker efter sin hensigt, både generelt og i forhold til at udbrede  

 ordningen til en større målgruppe, til integrationsministeren, og ministerens  

 svar herpå 20 Spm. om, hvor tidligt ministeren forventer at konkrete tilbud  

 om opkvalificeringsforløb og repatrieringsstøtte m.m. vil blive givet til de  

 relevante afviste asylansøgere, til integrationsministeren, og ministerens  

 svar herpå 21 Spm., om ministeren vil bekræfte, at der ikke vil være  

 nogen konsekvens af at afslå et tilbud om opkvalificering og  

 repatrieringsstøtte for afviste asylansøgere inden for ordningens målgruppe,  

 til integrationsministeren, og ministerens svar herpå 22 Spm. om, hvor mange gange tidligere Folketinget under den  

 nuværende regering har afveget fra reglen om, at der skal gå 30 dage mellem  

 fremsættelse og vedtagelse af et lovforslag, og i hvilke tilfælde det var,  

 til Folketingets formand 23 Spm., om ministeren i lyset af den rejste kritik af den  

 sene fremsættelse af lovforslaget, den meget korte høringsfrist og den meget  

 korte tid, som Folketinget har til behandlingen af dette lovforslag, vil  

 beklage  

 dette forløb, til integrationsministeren, og ministerens svar herpå 24 Spm., om man kan forstå ministerens svar på spm. 7  

 således, at ministeren ikke vil blive overrasket, hvis f.eks. færre end 10  

 afviste irakiske asylansøgere inden for målgruppen for ordningen takker ja  

 til tilbuddet, til integrationsministeren, og ministerens svar herpå 25 Spm., om ministeren kan give eksempler på andre typer af  

 kontrakter, som har karakter af »en forpligtigelse over for det danske  

 samfund«, som ikke er retsligt bindende, til integrationsministeren, og  

 ministerens svar herpå 26 Spm. om, at ministeren bedes bekræfte, at afviste  

 asylansøgere fra det sydligere Irak ikke direkte vil blive givet et tilbud om  

 opkvalificering/repatriering, til integrationsministeren, og ministerens svar  

 herpå 27 Spm. om, at ministeren på baggrund af besvarelsen af både  

 spm. 11, spm. 14 og spm. 16 bedes oplyse, hvilken konkret forskel der er på  

 Irak og Kosovo som lande præget af en »efterkrigssituation«, til  

 integrationsministeren,  

 og ministerens svar herpå 28 Spm. om, at ministeren på baggrund af besvarelsen af  

 spørgsmål 14 bedes redegøre nærmere for, hvilke kriterier der skal være  

 opfyldt,  

 for at en krig kan vurderes at være ophørt og freden indtrådt, til  

 integrationsministeren,  

 og ministerens svar herpå 29 Spm. om, at ministeren på baggrund af besvarelsen af  

 spørgsmål 19 bedes redegøre nærmere for, hvilke kriterier der skal være  

 opfyldt, for at ordningen virker efter sin hensigt, til  

 integrationsministeren, og ministerens svar herpå 30 Spm. om, at ministeren bedes redegøre for, om svaret på  

 spørgsmål 20 skal forstås således, at de afviste asylansøgere inden for  

 målgruppen alle vil modtage tilbud om opkvalificering, til  

 integrationsministeren,  

 og ministerens svar herpå Bilag 2 Nogle af udvalgets spørgsmål til  

 integrationsministeren og dennes svar her på Spørgsmål 8, 9, 10 og 21 og integrationsministerens svar  

 herpå er optrykt efter ønske fra RV Spørgsmål 8:
Hvor bindende er underskriften på aftalen om uddannelse? Svar:
Kontrakten har karakter af en forpligtelse over for det danske  

 samfund, som stiller en række rettigheder og hjælp til rådighed for den  

 enkelte  

 mod at den pågældende efterlever asylmyndighedernes afgørelse.
Kontraktens  

 indgåelse ændrer ikke ved, at en afvist asylansøger vil kunne nægte at  

 udrejse  

 på trods af aftalen herom.
 Spørgsmål 9:
Hvad sker der, hvis den afviste asylansøger fortryder aftalen  

 efter at have afsluttet den del af uddannelsen, som skal gennemføres i  

 Danmark? Svar:
Kontraktens indgåelse ændrer ikke ved, at en afvist asylansøger  

 efter afslutningen af opkvalificeringsforløbet i Danmark vil kunne nægte at  

 udrejse på trods af aftalen herom.
Kontraktens manglende overholdelse  

 bevirker,  

 at kontrakten ophører, og den tidligere udrejsefrist, som er fastsat for den  

 pågældende, træder i kraft igen.
I dette tilfælde vil den pågældende ikke få  

 økonomisk støtte til tilbagevenden.
 Spørgsmål 10:
Afskærer en afvist asylansøger sig ved at skrive under på en  

 aftale om frivillig hjemrejse fra tilbud eller muligheder, som andre afviste  

 asylansøgere måtte have, herunder fra at få sagen genoptaget, hvis  

 omstændighederne  

 ændres? Svar:
 Nej, en afvist asylansøger fratages ikke rettigheder under  

 ordningen, og adgangen til at få en sag genoptaget ændres ikke.
 Spørgsmål 21:
Ministeren bedes bekræfte, at der ikke vil være nogen konsekvens  

 af at afslå et tilbud om opkvalificering og repatrieringsstøtte for afviste  

 asylansøgere indenfor ordningens målgruppe? Svar:
 Jeg kan bekræfte, at der er tale om en frivillig ordning.
