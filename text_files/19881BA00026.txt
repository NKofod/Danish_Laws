Nr BSF 26 Forslag til folketingsbeslutning om nedsættelse af et udvalg til revision  

 af arbejdsmiljøloven Fremsat af Tommy Dinesen (SF) Carsten Andersen (SF) Aage Frandsen (SF)  

 Lilli Gyldenkilde (SF) Ole Henriksen (SF) Stillinger (SF) Ebba Strange (SF) den 22. november 1988 1. Det pålægges regeringen at nedsætte et udvalg, som inden 1990 fremkommer med en betænkning om forslag til en revision af lov om arbejdsmiljø.
 2. Betænkningen skal tage hensyn til de til dato indhøstede erfaringer på  

 området og skal også satse på det fremtidige arbejdsmiljø såsom:
- det psykiske arbejdsmiljø, - alenearbejde, - støj, - betjening af og arbejde med robotter, - stress, - skifteholdsarbejde, - ansvarsplacering ved skader og ulykker, - produktansvar og - afbureaukratisering af det opsøgende arbejde på virksomhederne for at  

 forbedre arbejdsmiljøet for de ansatte.
 3. Der skal i udredningsarbejdet indgå grundige overvejelser over  

 »Det Indre Marked's betydning for arbejdsmiljøbestemmelser, både hvad  

 angår det, der allerede er besluttet og udarbejdet om  

 handelshindringsdirektiver, og om, hvilke tiltag der forventes, inden  

 »Det Indre Marked« er en realitet, dvs. når alle planlagte  

 handelshindringsforslag er vedtaget.
 4. Endelig skal betænkningen leve op til WHO's »Sundhed for alle år  

 2000« på arbejdsmiljøområdet.
Bemærkninger til forslaget Da loven om arbejdsmiljø blev vedtaget i 1975, stemte Socialistisk  

 Folkeparti imod, fordi det var en såkaldt rammelov, hvilket gjorde det muligt  

 for den til enhver tid siddende regering at udsende bekendtgørelser,  

 efterhånden som problemerne viste sig, men også at undlade at gøre noget i  

 det hele taget.
 I 1978 kom så bekendtgørelsen om virksomhedernes sikkerheds- og  

 sundhedsarbejde, som bød virksomheder med 10 eller flere ansatte at oprette  

 en sikkerhedsorganisation med det formål at rådgive på arbejdsmiljøområdet og  

 at nedsætte sikkerhedsgrupper.
En anden vigtig bekendtgørelse fra samme år er bekendtgørelsen om  

 oprettelse af bedriftssundhedstjenesten (BST). Heri gives der mulighed for  

 oprettelse af BST på en virksomhed - hvilket især bruges på større  

 virksomheder - eller at deltage i BST-centre.
Bestyrelsen i et BST-center er  

 ligeligt sammensat af arbejdstagere og arbejdsgivere.
Der findes i dag ca. 60 BST-centre.
Ligeledes er der mulighed for  

 oprettelse af branche-BST, hvor en hel branche opretter deres egen BST og  

 nedsætter et branchesikkerhedsråd, der skal kortlægge og forsøge at løse den  

 pågældende branches særlige arbejdsmiljøproblemer.
Der er, siden arbejdsmiljøloven trådte i kraft, udstedt en række vigtige  

 bekendtgørelser.
Blandt andet kan nævnes:
- bekendtgørelse om projekterendes og rådgiveres pligter, som især  

 omhandler opførelse, udvidelse, forandring og lignende ved byggeri og  

 anlægsarbejder, - bekendtgørelse om arbejdets udførelse, som drejer sig om  

 arbejdets tilrettelæggelse, sikkerhed, sundhed på såvel lang som kort sigt og  

 om selvstændige erhvervsdrivende, herunder også selvstændige i landbruget, - bekendtgørelse om tekniske hjælpemidlers indretning og  

 anvendelse, hvorefter det påhviler arbejdsgiveren at sørge for, at de  

 tekniske hjælpemidler er indrettet og kan anvendes, så de er sikre og  

 forsvarlige, - bekendtgørelse om stoffer og materialer, som forpligter  

 importører, fremstillere, arbejdsgivere og arbejdsledere til at påse, at de  

 anvendte stoffer og materialer er uden fare for arbejderne, og at de er  

 mærkede, og endelig - bekendtgørelse om hviletid og fridøgn, om børns lettere  

 erhvervsarbejde og om arbejdstøj og personlige værnemidler.
Dette er altså nogle af de bekendtgørelser, der siden arbejdsmiljølovens  

 vedtagelse i 1975 er kommet, og for dem alle gælder naturligvis, at man kan  

 finde områder, som ikke omfattes af bekendtgørelsen.
Som eksempel herpå kan  

 nævnes, at søfolk, fiskere og i nogen grad havnearbejdere ikke er med.
Arbejdsmiljørådet Arbejdsmiljørådet har til formål at give arbejdsmarkedets parter  

 medindflydelse på indsatsen for et bedre arbejdsmiljø. Rådet har bl.a. til  

 opgave på eget initiativ at drøfte emner, som rådet finder har betydning for  

 arbejdsmiljøet.
 Rådet skal endvidere komme med forslag til nye regler og udtale sig i  

 enkeltsager, som arbejdsministeren eller direktøren for Arbejdstilsynet  

 forelægger rådet.
 Arbejdsmiljørådet består af en formand, 12 repræsentanter for de ansatte,  

 10 for arbejdsgiverne, en læge og en videnskabelig medarbejder fra Danmarks  

 Tekniske Højskole.
Opbygningen af arbejdsmiljøloven og den måde, som den har fungeret på,  

 viser, at loven bygger meget på frivillighed og aftaler mellem arbejdsgiver  

 og arbejdere.
Men det er også et buraukratisk system i og med, at  

 Arbejdstilsynets bevillinger er på finansloven, at BST betales af  

 arbejdsgiverne, og at AMK styres af amterne og finansieres via amternes  

 budgetter.
Samarbejdet mellem organisationerne er i mange tilfælde dårligt,  

 og ofte er der slet intet samarbejde.
Arbejdstilsynet De ansvarlige for lovens overholdelse er Arbejdstilsynet (AT). Der findes  

 15 tilsynskredse i Danmark, og de er opdelt efter de 14 amtskommuner samt  

 Københavns og Frederiksberg Kommuner.
Opgaverne er ifølge § 72 i lov om  

 arbejdsmiljø følgende:
1. at vejlede virksomheder, branchesikkerhedsråd, arbejdsmarkedets  

 organisationer og offentligheden om arbejdsmiljømæssige spørgsmål, 2. at bistå Arbejdsministeriet med forberedelse af regler i henhold til  

 loven, 3. at udstede forskrifter i henhold til bemyndigelse fra  

 arbejdsministeren, 4. at holde sig orienteret om den tekniske og sociale udvikling med  

 henblik på forbedring af arbejdet for sikkerhed og sundhed i arbejdsmiljøet, 5. at behandle planer for arbejdsprocesser, arbejdssteder, tekniske  

 hjælpemidler m.v. samt stoffer og materialer og at meddele tilladelser i  

 henhold til loven eller administrative regler og endelig 6. at påse, at loven og de forskrifter, der gives med hjemmel i loven,  

 overholdes.
 Arbejdstilsynet har således det lovmæssige tilsyn med virksomhederne og  

 kan lukke en virksomhed eller standse produktionen i tilfælde af fare for de  

 ansatte.
 En læge, som hos en patient finder symptomer, der kan skyldes den  

 pågældendes arbejde, har pligt til at underrette Arbejdstilsynet, som så kan  

 gå ind og undersøge arbejdspladsen.
 Det samme gælder de arbejdsmedicinske klinikker, (AMK), der er placeret i  

 amtsligt regi; men det er ikke alle amter, som har fået etableret sådanne  

 klinikker endnu.
Branche- og virksomheds-BST Branche- og virksomheds-BST hører man sjældent om i offentligheden.
Her er  

 der naturligvis gode og dårlige erfaringer.
Af de mindre heldige kan nævnes,  

 at sundhedspersonalet arbejder på deltid og bliver betalt af virksomhederne,  

 hvorved mange af de ansatte kan føle, at det er virksomhedens interesser, der  

 varetages frem for de ansattes interesser.
Med hensyn til branche-BST er der gode erfaringer, f.eks. på typografernes  

 område, men negative forhold kan dog også forekomme.
Det er ikke ubekendt, at  

 inden for nogle brancher er virksomhedsbesøg yderst sjældne, hvis de da i det  

 hele taget forekommer.
Som et eksempel herpå kan nævnes, at et  

 automobilværksted i en by på Sjælland er tilknyttet et brance-BST-center, som  

 ligger i Herning.
Alene rejsen kan ikke ske inden for normal arbejdstid, så  

 derfor forekommer der ingen besøg på omtalte værksted.
Persongrupper udenfor Socialistisk Folkeparti har i 1987 fået vedtaget et dagsordensforslag i  

 Folketinget, som påbyder regeringen at få foretaget en undersøgelse af  

 baggrunden for, at dødsulykker blandt søfolk, fiskere og forhyrede på  

 olieboreplatforme forekommer oftere end blandt andre branchegrupper.  

 Undersøgelsen skal være færdig inden udgangen af 1988.
Der er ingen tvivl om, at en sådan undersøgelse vil kunne bevise, at  

 ulykker og arbejdsskader blandt søfolk, fiskere og forhyrede på  

 olieboreplatforme i antal ligger langt over andre faggruppers.
Derfor skal  

 der tages stilling til, hvordan det fremtidige arbejdsmiløarbejde skal  

 foregå.
Det bør overvejes, om der skal oprettes en søfarts-BST.
Arbejdsmedicinske klinikker De amtslige arbejdsmedicinske klinikker befinder sig i den situation, at  

 der i enkelte af centrene kun er ansat et par personer, mens andre centre har  

 udbygget og fået ansat et betydelig større antal.
 AMK'erne udfører forskning for f.eks. fagforeninger og er personer, der  

 har pådraget sig en arbejdsskade, behjælpelig med henvendelser til  

 Sikringsstyrelsen og de sociale udvalg i kommuner og lignende med beviser  

 for, om en skade stammer fra det arbejde, som den pågældende har beskæftiget  

 sig med under pådragelsen af skaden.
 Desværre må man generelt sige, at AMK'erne ikke har kapacitet til at  

 forske, og at det ikke er ualmindeligt med 6-8 måneders ventetid på  

 personundersøgelser af arbejdere, der har fået skader, hvilket er  

 utilfredsstillende, da netop hurtigheden af en undersøgelses gennemførelse og  

 afgørelsen har stor betydning for det menneske - og dets familie - som det er  

 gået ud over.
 Problemet med AMK'erne kan skyldes amternes økonomi og  

 amtsrådsmedlemmernes - i mange tilfælde - ringe indsigt og interesse i  

 arbejdsmiljøforhold.
EF og Danmark Det må være afgørende på det danske arbejdsmiljøområde, at vores  

 rettigheder her ene og alene afgøres af Danmark og ikke af EF.
Dermed være  

 ikke sagt, at Danmark ikke skal være med til internationalt at forbedre  

 arbejdsmiljøet - det skal vi naturligvis, hvis det er muligt; men dette skal  

 foregå i både EF, ILO, FN osv.
Her bør der arbejdes for, at ældre forurenende  

 industrier, kemiske industrier og lign. ikke får mulighed for at flytte til  

 andre lande, fordi de ikke synes om de danske miljøkrav.
Danmark har en vigtig rolle på internationalt niveau ved at være  

 foregangsland på arbejdsmiljøområdet, og denne rolle skal vi også i fremtiden  

 holde fast i.
Men ellers bør kampen for et bedre arbejdsmiljø nok føres som  

 en her-og-nu-politik samtidig med en mere langsigtet arbejdsmiljøpolitik.
Forskning og psykisk arbejdsmiljø Siden loven om arbejdsmiljø blev vedtaget i 1975, er der gennemført en  

 enorm forskning og tilgået samfundet en stor viden om arbejdsmiljøets og  

 skadevoldende stoffers indvirkning på det menneskelige legeme.
 Det er Socialistisk Folkepartis opfattelse, at den viden bør indgå i en  

 revision af arbejdsmiljøloven - især med henblik på at lave en lov, der er  

 fremadrettet, og som tager hensyn til fremtidens arbejdsmiljø, og hvorledes  

 mennesket vil reagere herpå.
Det psykiske arbejdsmiljø er nok et område, der er sværere at analysere,  

 fordi skaderne her ikke er synlige, som f.eks. et brækket ben er det.
Men  

 fremtidens arbejdsplads vil i mange tilfælde blive alenearbejde med halv-  

 eller fuldautomatiske maskiner og robotter med menneskelig overvågning.
Dette  

 har allerede vist sig ved, at der er sket arbejdsulykker, hvor robotter ikke  

 har stoppet, når et menneske er kommet i klemme.
Robotten fortsætter blot sit  

 arbejde.
 Arbejdstilsynet har produceret en video med titlen »Kan det være  

 anderledes?», og heraf fremgår det tydeligt, at arbejdsgiveren på det  

 psykiske arbejdsmiljøområde selv kan gøre meget ved at uddelegere  

 beslutninger til de ansatte, indføre med- og selvbestemmelse og sikre social  

 kontakt og information til medarbejderne.
Distancearbejde - arbejde med skærmterminaler - er et andet problem, der  

 allerede er velkendt.
Her er der heller ingen arbejdsmiljøregler og heller  

 ingen kontrol af noget som helst.
Ansatte i banker, på postkontorer og på  

 bistandskontorer, som har været udsat for røverier, vold eller lignende,  

 bliver ofte voldsomt psykisk berørt heraf, og der må kunne gives en  

 behandling straks efter, såfremt der er behov for det.
Det samme bør gælde  

 for en lokomotivfører, som har været udsat for, at en person har kastet sig  

 ud foran toget.
Inden for nogle områder gives der i dag mulighed for hjælp, men på det  

 sidste har det vist sig umuligt at indgå overenskomster med bl.a. psykologer  

 på området, som nok giver betydelig større gener for dem, det går ud over,  

 end man umiddelbart forestiller sig.
Derfor bør ansættelse af psykologer  

 inden for arbejdsmiljøområdet opprioriteres.
Ansvarsfordeling Efter sagen om Sønderborg Yachtværft må der lovgives sådan, at det i  

 fremtiden ligger helt klart, hvem der har et arbejdsmiljømæssigt ansvar på  

 den pågældende virksomhed, og hvilke områder det drejer sig om, så der ikke  

 kan herske tvivl om ansvarsfordelingen ved skader eller ulykker, som er sket  

 i arbejdstiden på virksomheden.
Produktansvar I arbejdsmiljøloven findes ikke egentlige regler om produktansvar, blot  

 nævnes, at arbejdsgiveren har ansvaret for planlægning, tilrettelæggelse og  

 udførelse af arbejdet på virksomhederne, og at dette skal foregå  

 sikkerhedsmæssigt og sundhedsmæssigt fuldt forsvarligt.
Ligeledes står der i  

 loven, at arbejdsgiveren er forpligtet til at instruere de ansatte forud for  

 arbejdet og føre et effektivt tilsyn med, at arbejdet udføres sundhedsmæssigt  

 fuldt forsvarligt.
Hertil kommer regler om, at stoffer og materialer, som kan  

 være farlige, kun må fremstilles og anvendes på en måde, der effektivt kan  

 sikre de ansatte mod ulykker og sygdomme.
Arbejdsmiljølovens krav til leverandører, installatører, reparatører,  

 planlæggere m.fl. skal også fremhæves.
Efter lovens § 30, stk. 1, jf. § 34,  

 skal leverandører m.v. af stoffer og materialer, som kan være farlige, sørge  

 for, at disse foreligger i en form, så de kan anvendes efter deres hensigt  

 uden fare for sikkerhed og sundhed.
Der skal udleveres let læselige og  

 forståelige anvisninger om brug, transport og opbevaring samt oplysning om  

 nødvendige beskyttelsesforanstaltninger m.v.
Endvidere er der i en række  

 bekendtgørelser for særlige områder fastsat nærmere regler for  

 leverandørernes pligter i henhold til arbejdsmiljøloven.
Fremtiden, arbejdsmiljøet og bureaukratiet Efter knap 15 års erfaring med arbejdsmiljøloven må det være på sin plads,  

 at det tages op til overvejelse, om ikke arbejdsmiljøloven administreres alt  

 for bureaukratisk.
Der tænkes især på den opdeling, der er i tilsynet, på  

 virksomhederne og i forskningen i arbejdsmiljøet.
Det foregår i dag, som før  

 beskrevet, ved, at der er et arbejdstilsyn, forskellige former for  

 bedriftssundhedstjenester og de arbejdsmedicinske klinikker.
Alle arbejder  

 for et bedre arbejdsmiljø; men Arbejdstilsynet er under Arbejdsministeriet og  

 dermed staten.
Bedriftssundhedstjenesten er selvstændig og bliver finansieret  

 af virksomhederne, og endelig er de arbejdsmedicinske klinikker underlagt  

 amterne og figurerer på deres budgetter.
Derudover findes der så virksomheder, som foretager selvforvaltende  

 arbejdsmiljøarbejde, hvilket i nogle tilfælde tilsyneladende har givet  

 udmærkede resultater.
Der tænkes bl.a. på Novo, Statoil og Grundfos.
For ikke at glemme nogen er der yderligere den almindelige praktiserende  

 læge, som oftest er den, der er tættest på arbejdstageren og burde være den  

 første til at konstatere en begyndende arbejdsskade.
Men lægens uddannelse  

 indeholder oftest kun et lille indblik i sygdomme med baggrund i  

 arbejdsmiljøet.
 Danmark har tilsluttet sig WHO's programerklæring om »Sundhed for  

 alle år 2000«, men dokumentet forpligter ikke Danmark juridisk,  

 medmindre Folketinget beslutter det.
I programerklæringen omtales mange initiativer på sundhedsområdet,  

 herunder også arbejdsmiljøet og dets betydning for sundheden.
Målene er mange  

 og omhandler bl.a.:
- en reduktion af dødsfald inden år 2000 med 25 pct. inden for  

 arbejdsulykkesområdet, - en reduktion af arbejdsskader på 25 pct., - kredsløsbsygdomme hos befolkningen under 65 år skal reduceres med 15  

 pct., og - det samme gælder for kræftdødeligheden I den prisbelønnede bog af Henrik Litske »Tyngdepunkter i  

 sundhedspolitikken«, udgivet i 1987 af Komiteen for Sundhedsoplysning,  

 skriver forfatteren bl.a. (side 45) om nye produktteknologier: »En meget  

 stor del af arbejdsstyrken vil ikke få væsentligt ændrede  

 arbejdsmiljøproblemer, det vil sige, at de traditionelle arbejdsulykker, de  

 traditionelle arbejdsbetingede sygdomme fortsat vil blive krævet forebygget.  

 Måske vil kravene stige, idet den øgede levestandard i tiltagende omfang  

 rettes mod ikke-materielle goder.
Forholdet mellem traditionelle arbejdsskader vil dog blive ændret.
På  

 kemiområdet må det antages, at forgiftninger med tungmetaller og  

 opløsningsmidler samt støvlungesygdomme vil aftage i omfang.
Allergier,  

 kræftsygdomme og reproduktionsskader som følge af langtidspåvirkninger kan  

 frygtes at blive mere udbredt.
Fysiske faktorer som laserlys og  

 elektromagnetisk stråling kan ligeledes volde stigende  

 sundhedsproblemer.« Man kan vel med rette konstatere, at der findes mange initiativer til  

 forbedring af arbejdsmiljøet; men en koordinerende indsats kunne måske  

 forbedre resultaterne til gavn for et sundere liv - også i arbejdstiden.
