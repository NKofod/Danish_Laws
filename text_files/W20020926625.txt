 Medlemmet fyldte 60 år den 25. marts 2000.
Medlemmet ansøgte den 15. september 2000 om overgang til  

 efterløn pr. 10. oktober 2000 med bibeholdelse af sin  

 selvstændige virksomhed - nu som bibeskæftigelse.
Han ville alene  

 bruge 20 af sine 100 garn pr. fisketur.
 Arbejdsløshedskassen traf den 19. oktober 2000 afgørelse om  

 at medlemmet ikke kunne overgå til efterløn da han ikke havde  

 drevet selvstændig virksomhed i væsentligt omfang og  

 således ikke var dagpengeberettiget.
 Direktoratet tiltrådte den 8. januar 2001  

 arbejdsløshedskassens afgørelse.
 Ankenævnet traf den 10. juli 2001 afgørelse om at medlemmet  

 havde drevet selvstændig virksomhed i væsentligt omfang  

 således at han var dagpengeberettiget og således opfyldte denne  

 betingelse for overgang til efterløn.
 Arbejdsløshedskassen ansøgte den 10. august 2001  

 direktoratet om at medlemmet kunne få tilladelse til fiskeri som  

 selvstændig bibeskæftigelse samtidig med efterløn.
Medlemmet solgte den 13. september 2001 70 af sine garn.
Han havde  

 således 20 garn til at fiske med og 10 garn til reparation.
 Direktoratet traf den 23. november 2001 afgørelse om at medlemmet  

 fra den 14. september 2001 kunne overgå til efterløn med sin  

 selvstændige bibeskæftigelse som fisker.
 Begrundelsen var bl.a. at direktoratet fandt det sandsynliggjort at  

 medlemmets selvstændige virksomhed varigt var nedsat fra den 14.  

 september 2001 idet han den 13. september 2001 havde afhændet 70 garn  

 og fremover havde til hensigt kun at bruge 20 garn pr. tur.
 Ankenævnet traf på sit møde den 2. maj 2002  

 afgørelse om at direktoratets afgørelse ændredes  

 således at medlemmet fik tilladelse til at overgå til  

 efterløn fra det oprindelige ansøgningstidspunkt den 10.  

 oktober 2000 med sin selvstændige bibeskæftigelse som fisker med  

 en indtægt pr. regnskabsår på ikke over kr. 50.000,- og et  

 samlet tidsforbrug pr. regnskabsår på ikke over 400 timer.
Efterløn, selvstændig  

 hovedbeskæftigelse, selvstændig bibeskæftigelse (400 timer,  

 kr. 50.000,-), fiskeri, salg af garn Vedrørende Deres j.nr. xxx, xxx, cpr.nr. xxx Ankenævnet har behandlet Deres medlems sag på møde den  

 2. maj 2002.
Nævnet traf følgende A F G Ø R E L S E Deres medlem anses for berettiget til overgang til efterløn fra den  

 10. oktober 2000. Han anses fra samme tidspunkt for berettiget til at  

 videreføre sin selvstændige virksomhed med fiskeri som  

 bibeskæftigelse idet det anses for sandsynliggjort at virksomheden kan  

 holdes under 400 timer om året med en indtægt der ikke overstiger  

 kr. 50.000,- om året (beløbet reguleres med  

 satsreguleringsprocenten).
Begrundelsen er at Deres medlem i september 2000 i forbindelse med sin  

 ansøgning om efterløn oplyste at han for fremtiden agtede at  

 nedsætte antallet af fiskegarn fra de tidligere 100 til 20 garn pr. tur  

 og samtidig skære antallet af fisketure ned til 25 pr. år.  

 På grund af forløbet af den tidligere sag om opfyldelse af  

 beskæftigelseskravet blev der først med direktoratets brev af  

 16. august 2001 rejst spørgsmål om dokumentation for  

 indskrænkning af virksomheden, f.eks. bilag for salg af  

 overflødige garn.
Denne dokumentation fremskaffede Deres medlem efter  

 at han var blevet gjort bekendt med kravet.
 Ankenævnet finder at den ønskede dokumentation kunne  

 være fremskaffet allerede i september 2000 hvis Deres medlem var blevet  

 vejledt om at det ville være en betingelse for udbetaling af  

 efterløn fra ansøgningstidspunktet, og at han ville have gjort  

 det hvis han havde kendt kravet.
 Ankenævnet har endvidere lagt vægt på at  

 omsætningstallene for Deres medlems virksomhed for 2000 og 2001  

 bekræfter at der er sket en væsentlig reduktion af virksomheden i  

 forbindelse med Deres medlems ansøgning om efterløn.
Ankenævnet henviser til Arbejdsministeriets bekendtgørelse nr. 712 af 19. juli 2000 af lov  

 om arbejdsløshedsforsikring m.v. § 74 f, stk. 4, og direktoratets  

 bekendtgørelse nr. 315 af 20. maj 1999 om selvstændig virksomhed  

 samtidig med efterløn § 15, stk. 1, stk. 2, stk. 3 og stk. 5, og §  

 16.
 Ankenævnet ændrer således direktoratets afgørelse  

 af 23. november 2001.
På ankenævnets vegne xxx xx De kan læse om afgørelsens faktiske og retlige grundlag  

 på de følgende sider.
 Kopi til:
xxx xxx Arbejdsdirektoratet + akter 1. Sagsforløb Direktoratet fremstiller sagen på følgende måde,  

 henvendt til Deres medlem:
 "Der henvises til direktoratets afgørelse af 8. januar 2001, og til  

 Arbejdsmarkedets Ankenævns afgørelse af 10. juli 2001.
 Det fremgår af sagen, at De er fyldt 60 år den 25.  

 marts 2000, og at De har søgt om efterløn pr. 10.  

 oktober 2000.
 I den forbindelse søgte De om tilladelse til at videreføre  

 Deres selvstændige virksomhed med fiskeri som  

 bibeskæftigelse.
 I brev af 15. september 2000 oplyser De blandt andet, at De i alt i 1998  

 og 1999 har arbejdet 3420 timer, 33 timer i gennemsnit pr. uge.
 I brev af 10. oktober 2000 oplyser De blandt andet, at De i 1997  

 var på havet i 900 timer, i 1998 i 600 timer og i 1999 i 800 timer,  

og at en normal havdag udgør 10 timer i gennemsnit.
 I bilag af 15. september 2000 oplyser De, at De agter at  

 nedsætte antallet af garn fra de nuværende 100 til 20 garn pr.  

 tur, og at De samtidig vil skære ned på antallet af  

 fisketure til højst 25 årligt.
 De oplyser videre, at Deres timeforbrug vil blive på 25  

 havdage a 6 timer, at rensning vil udgøre 25 x 2 timer,  

at De vil reparere garn i 50 timer årligt, at De vil have  

 kontorarbejde i 20 timer årligt, og at De vil bruge 100 timer  

 årligt på kølhaling og reparation.
 I brev af 1. august 2001 oplyser De blandt andet, at fiskeriet  

 foregår omkring Sejerø, at båden er en 9 m lang  

 énmandsbetjent garnbåd, at fangsten af fisk er blandet,  

at De vil sætte garn en gang hver 14. dag i ca. 6 timer, dog kun  

 hvis vejret tillader det, at De vil bruge 2-3 timer til rensning af  

 net, og at mange af nettene er defekte og derfor skal bruges til at  

 reparere de 20 garn med og ellers kasseres.
 I bilag til brevet oplyser De, at De agter at nedsætte  

 antallet af garn fra de nuværende 100 til 20 garn pr. tur, og at  

 De samtidig vil skære ned på antallet af fisketure til  

 højst 25 årligt.
 De oplyser videre, at Deres timeforbrug vil blive på 25  

 havdage a 6 timer, at rensning vil udgøre 25 x 2 timer,  

at De vil reparere garn i 50 timer årligt, at De vil have  

 kontorarbejde i 20 timer årligt, og at De vil bruge 100 timer  

 årligt på kølhaling og reparation.
 Af driftsregnskab for 2000 fremgår det, at omsætningen var  

 på 34.199,86 kr.
 Den 16. august 2001 beder direktoratet skriftligt a-kassen om at indhente  

 yderligere oplysninger hos Dem.
 I brev af 31. august 2001 oplyser De blandt andet, at Deres  

 fremtidige, årlige indtjening anslås til maksimalt 20.000 kr. pr.  

 år, og at Deres garn ikke repræsenterer nogen  

 salgsværdi, hvorfor De ikke har mulighed for at vise dokumentation for  

 salg.
 I brev af 14. september 2001 oplyser De blandt andet, at De  

 højst vil fiske 2 dage om måneden, at De kun vil fiske  

 med 20 garn mod tidligere 100 garn, at De nu har overdraget Deres  

 overskydende garn til xxx,  og at De har beholdt de resterende 10 garn  

 til reparation.
 I brev af 13. september 2001 erklærer xxx, at han har modtaget 70  

 brugte garn uden værdi til brug for reparation af hans egne garn.".
 Sekretariatet er enig i fremstillingen.
2. Direktoratets afgørelse Direktoratet traf den 23. november 2001 følgende  

 afgørelse:
"Direktoratet har den 13. august 2001 modtaget Deres ansøgning om  

 tilladelse til at videreføre Deres selvstændige virksomhed som  

 bibeskæftigelse samtidig med efterløn.
Ansøgningen er  

 modtaget via Deres a-kasse, xxx.
Virksomheden, som De ønsker at videreføre, er fiskeri.
De  

 har drevet virksomheden som hovedbeskæftigelse, og omsætningen  

 var på 34.199,86 kr. i 2000.
Afgørelse De har drevet fiskeri som hovedbeskæftigelse frem til den 13.  

 september 2001.
 De får tilladelse til at overgå til efterløn og til at  

 drive virksomheden som bibeskæftigelse fra den 14. september 2001.
 Tilladelsen gives på vilkår af, at virksomhedens indtægt  

 pr. regnskabsår ikke er over 50.000 kr. (beløbet reguleres hvert  

 år og udgør 53.251 kr. i år 2001). Det er også et  

 vilkår, at det samlede tidsforbrug i virksomheden ikke er over 400  

 timer pr. år.
 I år må det samlede tidsforbrug i virksomheden højst  

 være på 200 timer.
Begrundelse For at De anses for at have drevet fiskeri som hovedbeskæftigelse  

 frem til den 13. september 2001 Det fremgår af 15, stk. 6, i bekendtgørelse nr. 315 af  

 20. maj 1999 om selvstændig virksomhed samtidig med efterløn,  

 med senere ændringer, at hvis virksomheden før har været  

 drevet i større omfang, herunder som hovedbeskæftigelse, skal  

 medlemmet sandsynliggøre, at arbejdstiden varigt er nedsat til  

 højst 400 timer, og at indtægten varigt er nedsat il  

 højst 50.000 kr. pr. regnskabsår.
 Direktoratet finder, at De har sandsynliggjort, at virksomheden varigt er  

 nedsat fra den 14. september 2001.
 Direktoratet har i den forbindelse lagt vægt på, at De  

 i brev af 1. august 2001 oplyser, at De agter at nedsætte antallet af  

 garn fra de nuværende 100 til 20 garn pr. tur, men at De  

 først den 13. september 2001 har afhændet 70 garn.
For at De får tilladelse til at drive fiskeri som  

 selvstændig bibeskæftigelse samtidig med efterløn Direktoratet har ved afgørelsen lagt vægt på Deres  

 oplysninger om, at De vil fiske fra en 9-meters jolle, at De vil fiske  

 med 20 garn  pr. tur, at De kun vil bruge de resterende 10 garn til  

 reparation, at De vil have 25 havdage årligt a 6 timer,  

at De vil bruge 2 timer pr. havdag til rensning, at De vil  

 bruge 50 timer årligt til reparation af garn, at De vil bruge 20  

 timer på kontoret, og at De vil bruge 100 timer til  

 kølhaling og reparation, i alt 370 timer.
 Direktoratet har videre lagt vægt på, at Deres omsætning  

 var på 34.199,86 kr. i 2000.
 På denne baggrund finder direktoratet det sandsynliggjort, at  

 det samlede tidsforbrug i virksomheden kan holdes inden for de tilladte 400  

 timer pr. år, og at indtægten ikke vil overstige de  

 tilladte 50.000 kr. pr. år (53.251 kr. i 2001).
 Direktoratet skal dog bemærke, at en oplysning om at ville indstille  

 arbejdet, når de tilladte grænser er nået, ikke i sig selv  

 er en sandsynliggørelse af, at virksomheden kan holdes inden for disse  

 grænser.
 Der henvises til § 74 f, stk. 4, i lov om arbejdsløshedsforsikring  

 m.v., jf. lovbekendtgørelse nr. 603 af 25. juni 2001, og til § 15,  

 stk. 1-3, i direktoratets bekendtgørelse nr. 315 af 20. maj 1999 om  

 selvstændig virksomhed samtidig med efterløn med senere  

 ændringer (se regelafsnittet).
Da De overgår til efterløn i 3. kvartal, må det samlede  

 tidsforbrug i virksomheden i år (i perioden med efterløn)  

 højst udgøre 200 timer.
Der henvises til  

 bekendtgørelsens § 16." 3. Klagen til ankenævnet Danmarks Fiskeriforening udtalte den 3. december 2001:
 "xxx har den 23. november 2001 modtaget afgørelse i sag om  

 tilladelse til at videreføre selvstændig virksomhed som  

 bibeskæftigelse samtidig med efterløn.
 Ifølge afgørelsen får xxx tilladelse til at  

 overgå til efterløn og til at drive virksomheden som  

 bibeskæftigelse fra den 14. september 2001.
Danmarks Fiskeriforening er uforstående overfor datoen for overgang  

 til efterløn, som bør være fra  

 ansøgningstidspunktet.
Det fremgår af sagsfremstillingen, at xxx  

 allerede pr. 10. oktober 2000 har søgt om efterløn og i  

 den forbindelse også søgt om tilladelse til at videreføre  

 den selvstændige virksomhed med fiskeri som bibeskæftigelse.
Danmarks Fiskeriforening finder ikke, at xxx kan drages til ansvar for  

 Arbejdsdirektoratets sagsbehandlingstider, og derfor skal Danmark  

 Fiskeriforening på vegne af xxx påklage direktoratets  

 afgørelse af 23. november 2001 med hensyn til dato for overgang til  

 efterløn.
Danmarks Fiskeriforening finder at overgangen bør  

 gælde fra 10. oktober 2000 jf. ansøgningen." xxx udtalte den 18. december 2001:
 "Arbejdsdirektoratet har den 23. november 2001 truffet afgørelse  

 om, at xxx anses for at have drevet fiskeri som hovedbeskæftigelse frem  

 til den 13. september 2001 og som følge heraf kan overgå til  

 efterløn med selvstændig virksomhed som bibeskæftigelse  

 fra den 14. september 2001.
 Denne afgørelse ønsker xxx at indbringe for Arbejdsmarkedets  

 Ankenævn.
 Xxx gør gældende, at han med virkning fra det oprindeligt  

 ansøgte tidspunkt om efterløn den 10. oktober 2000 er  

 berettiget til overgang til efterløn med selvstændig  

 bibeskæftigelse.
 l den forbindelse henvises dels til de synspunkter, som Danmarks  

 Fiskeriforening har gjort gældende i brev af 3. december 2001, herunder  

 særligt at det ikke forekommer rimeligt, at xxx skal drages til ansvar  

 for den tid, som er medgået til sagsbehandlingen i Arbejdsdirektoratet  

 og Arbejdsmarkedets Ankenævn.
 Herudover skal vi bemærke, at i forbindelse med behandling af den  

 tidligere sag fremgik det i brev af 24. oktober 2000, at xxx eksempelvis i  

 1996 havde omsat for 87.828,50 kr., i 1998 for 77.947,65 kr. og i 1999 for  

 71.617,25 kr.
 Fra Fiskeridirektoratet foreligger nu oplyst, at der i år 2001 til  

 og med den 13. december alene er registreret landinger for et beløb af  

 13.498,34 kr. fra xxxs side.
 xxx finder på denne baggrund, at xxx derved hele tiden har holdt sin  

 beskæftigelse inden for de krav, som kan opstilles for overholdelse af  

 400-timers-reglen.
xxx er i den forbindelse naturligvis opmærksom på, at som  

 udgangspunkt skal tilladelsen foreligge forinden den selvstændige  

 bibeskæftigelse påbegyndes.
I det konkrete tilfælde, hvor  

 sagsbehandlingstiden har trukket ud, finder vi, at det vil være  

 rimeligt at imødekomme medlemmets forventning om overgang til  

 efterløn med selvstændig bibeskæftigelse med virkning fra  

 den 10. oktober 2000.
 Herudover har xxx noteret i forbindelse med direktoratets seneste  

 afgørelse, at der lægges vægt på, at xxx  

 først den 13. september 2001 har afhændet 70 garn.
l den forbindelse har vi anmodet Danmarks Fiskeriforening om at fremkomme  

 med en kommentar, og det foreligger oplyst i brev af 17. december 2001, at  

 garnene [De 70 afhændede garn.
Ankenævnets sekretariat] ikke  

 repræsenterede nogen handelsværdi, og at alene nogle af garnene  

 kunne anvendes til reparation af andre garn, således at det samlet  

 måtte vurderes, at de pågældende garn havde en meget lav  

 fiskedygtighed på grund af huller.
 Det er derfor ligeledes på dette punkt xxxs opfattelse, at de  

 pågældende garn i realiteten har været uden værdi fra  

 den 10. oktober 2000 og som sådan ikke kan anses for det  

 afgørende moment for, hvorvidt xxx kan overgå til  

 efterløn med virkning fra dette tidspunkt.
 I det omfang, Arbejdsdirektoratet derfor ikke kan imødekomme  

 ovennævnte synspunkter, skal vi anmode om, at sagen oversendes til  

 Arbejdsmarkedets Ankenævn.
Vi bidrager gerne med supplerende oplysninger, hvis der måtte  

 være behov herfor og skal oplyse, at vi har fremsendt kopi af dette  

 brev dels til Danmarks Fiskeriforening, dels til xxx til orientering." 4. Direktoratets bemærkninger til klagen Direktoratet udtalte den 27. december 2001:
 "Der er ikke kommet nye oplysninger, der giver direktoratet anledning til  

 at ændre afgørelsen.
 Direktoratet har følgende bemærkninger til medlemmets  

 klage.
 Det fremgår af arbejdsløshedsloven § 74 f, stk. 4, og  

 bekendtgørelse nr. 315 af 20. maj 1999 om selvstændig virksomhed  

 samtidig med efterløn § 15, stk. 1, at drift af selvstændig  

 bibeskæftigelse samtidig med efterløn forudsætter en  

 tilladelse fra direktoratet.
Direktoratet mener ikke, at medlemmet er berettiget til at modtage  

 efterløn før den 14. september 2001, idet medlemmet  

 først fra denne dato har sandsynliggjort, at arbejdstid og  

 indtægt varigt er nedsat til højst 400 timer og 53.251 kr. pr.  

 regnskabsår.
Direktoratet har lagt afgørende vægt  

 på, at medlemmet først den 13. september 2001 afhændede  

 størstedelen af sine garn.
 Direktoratet er ikke enig med a-kassen og Danmarks Fiskeriforening i, at  

 sagsbehandlingstiden i direktoratet og Arbejdsmarkedets Ankenævn kan  

 tages til indtægt for det "sene" overgangstidspunkt den 14. september  

 2001. Overgangstidspunktet er alene bestemt ud fra en konkret vurdering af,  

 hvornår betingelserne for at drive bibeskæftigelse samtidig med  

 efterløn er opfyldt.
Direktoratet skal i samme anledning bemærke, at medlemmet  

 først den 13. september 2001 afhændede størstedelen af  

 sine garn med henblik på at opnå tilladelse til at drive  

 selvstændig bibeskæftigelse samtidig med efterløn, selvom  

 ankenævnet allerede den 10. juli 2001 afsluttede den tidligere sag om  

 beskæftigelseskrav.
Der gik således mere end 4 måneder fra  

 det tidspunkt, hvor medlemmet modtog besked om, at han havde mulighed for at  

 gå på efterløn, til han afhændede garnene.
Medlemmets lave omsætning i 2001 ændrer ikke ved direktoratets  

 vurdering af, at medlemmet først fra den 14. september 2001 har  

 sandsynliggjort, at virksomheden er overgået fra hoved- til  

 bibeskæftigelse.
En lav omsætning er ikke i sig selv nok til at  

 en virksomhed anses for en bibeskæftigelse.
Direktoratet skal i den forbindelse henvise til Danmarks Fiskeriforenings  

 brev af 5. februar 2001 i den tidligere afgjorte sag (direktoratets j.nr.xx,  

 ankenævnets j.nr.yy), hvor fiskeriforeningen oplyser, at  

mulighederne for fiskeri omkring zzz  er reduceret kraftigt i de senere  

 år, hvorfor det ikke er usædvanligt, at skippere kun opnår  

 en lille omsætning tiltrods for en stor arbejdsindsats.
Brevet fra  

 Danmarks Fiskeriforening er vedlagt til ankenævnets orientering.
Det forhold, at de afhændede garn tilsyneladende er uden  

 handelsværdi og har en lav fiskedygtighed, giver ej heller direktoratet  

 anledning til at ændre sin afgørelse.
Direktoratet lægger  

 i den forbindelse vægt på medlemmets egne oplysninger i den  

 tidligere afgjorte sag om, at alle garn indtil for nyligt blev anvendt til  

 fiskeri, jf. medlemmets brev modtaget i a-kassen den 18. september 2000 og  

 medlemmets brev af 24. oktober 2000. Brevene er vedlagt til ankenævnets  

 orientering.
 Direktoratet skal endelig gøre opmærksom på, at  

 intentionerne bag efterlønsreglerne er, at selvstændig  

 virksomhed efter 400-timers ordningen kun må drives samtidig med  

 efterløn, hvis der er tale om en begrænset drift af  

 selvstændig virksomhed.
Ved overgang fra hovedbeskæftigelse til bibeskæftigelse  

 samtidig med efterløn skal der således ske en markant  

 begrænsning af virksomhedsudøvelsen.
Ifølge vejledningen  

 til ovennævnte bekendtgørelses § 15 kan denne begrænsning  

 f.eks. ske ved salg eller bortforpagtning af en del af virksomheden,  

 indskrænkninger i åbningstider eller driftsomlægning.
 Set i forhold til, at medlemmet forud for den 10. oktober 2000 blev anset  

 for at opfylde beskæftigelseskravet for selvstændige  

 erhvervsdrivende, finder direktoratet, at en 400-timers tilladelse må  

 være betinget af en markant reduktion af virksomheden som den så  

 ud op til den 10. oktober 2000. Direktoratet finder derfor, at der  

 først med afhændelsen af de 70 garn og indskrænkningen af  

 antallet af fisketure er sket den fornødne reduktion af  

 virksomheden.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen." 5. Nyt efter klagen Intet 6. Regler Arbejdsministeriets bekendtgørelse nr. 712 af 19. juli 2000 af  

 lov om arbejdsløshedsforsikring m.v.
Efterløn til medlemmer, der fylder 60 år den 1. juli 1999  

 eller senere § 74 f, stk. 4. Direktøren for  

 Arbejdsløshedsforsikringen kan tillade, at et medlem kan  

 videreføre eller påbegynde selvstændig virksomhed som  

 bibeskæftigelse i efterlønsperioden, hvis medlemmet  

 sandsynliggør, at arbejdstiden i virksomheden kan holdes under 400  

 timer pr. år.
Virksomhedens indtægt må ikke overstige  

 50.000 kr. pr. år.
Beløbet reguleres med  

 satsreguleringsprocenten, jf. lov om en satsreguleringsprocent.
Direktoratets bekendtgørelse nr. 315 af 20. maj 1999 om  

 selvstændig virksomhed samtidig med efterløn § 15. Direktøren for Arbejdsløshedsforsikringen kan  

 efter indstilling fra a- kassen tillade drift af selvstændig virksomhed  

 som bibeskæftigelse i perioden med efterløn, jf. § 74 f, stk. 4,  

 i loven.
 Stk. 2. Medlemmet skal sandsynliggøre, at den samlede  

 arbejdstid i virksomheden højst udgør 400 timer pr.  

 kalenderår.
Stk. 3. Virksomhedens indtægt må ikke overstige 50.000  

 kr. pr. regnskabsår.
Ved indtægt forstås virksomhedens  

 dækningsbidrag 1, det vil sige nettoomsætning fratrukket  

 vareforbrug.
 Stk. 5. Har virksomheden før været drevet i  

 større omfang end nævnt i stk. 2 og 3, herunder som  

 hovedbeskæftigelse, skal medlemmet sandsynliggøre, at  

 arbejdstiden varigt er nedsat til højst 400 timer, og at  

 indtægten varigt er nedsat til højst 50.000 kr. pr.  

 regnskabsår.
§ 16. I det kalenderår, hvor medlemmet går på  

 efterløn, nedsættes det antal timer, der må arbejdes i  

 virksomheden forholdsmæssigt for resten af året.
Går  

 medlemmet på efterløn i 2. kvartal, må arbejdet i  

 virksomheden højst udgøre 300 timer.
Går medlemmet  

 på efterløn i 3. kvartal, må arbejdet i virksomheden  

 højst udgøre 200 timer.
Går medlemmet på  

 efterløn i 4. kvartal, må arbejdet i virksomheden højst  

 udgøre 100 timer.
