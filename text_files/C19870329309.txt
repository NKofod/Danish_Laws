 Arbejdsformidlingskontorerne.
 I henhold til ovennævnte bestemmelse kan undervisningsministeren bestemme,  

 at der til uddannelsesaftaler med lærlinge og efg-elever, der allerede har  

 afsluttet en udannelse som nævnt i stk. 1 - d.v.s. en fagligt  

 kompetencegivende uddannelse - kan ydes tilskud, hvis uddannelsesaftalen  

 vedrører en uddannelse, der kan betragtes som en videreuddannelse i forhold  

 til den afsluttede uddannelse.
 Direktoratet for Erhvervsuddannelserne har truffet afgørelse om:
- at tjeneruddannelsen og kokkeuddannelsen i tilskudsmæssig henseende  

 gensidigt betragtes som videreuddannelse, - at levnedsmiddelassistentuddannelsen i tilskudsmæssig henseende  

 betragtes som videreuddannelse i forhold til en lærlinge- eller  

 efg-uddannelse inden for levnedsmiddelområdet.
Direktoratet har i den  

 forbindelse lagt til grund, at det normale adgangsgrundlag til  

 levnedsmiddelassistentuddannelsen er: afsluttet basisuddannelse eller  

 lærlingeuddannelse inden for levnedsmiddelområdet, samt at der ikke bør ske  

 tilskudsmæssig forskelsbehandling beroende på, om den afsluttede uddannelse  

 er en lærlinge- eller efg-uddannelse.
 Afgørelserne er truffet under forudsætning af, at de øvrige  

 tilskudsbetingelser er opfyldt, herunder bl.a. at eleven ikke har afsluttet  

 en studieforberedende ungdomsuddannelse, f.eks. studentereksamen, HH eller  

 HTX.
 P.D.V.
 E.B.
