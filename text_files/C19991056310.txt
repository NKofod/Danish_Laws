 Politiets behandling af ansøgninger om  

 opholdstilladelse fra udlændinge omfattet af Det Europæiske  

 Økonomiske samarbejdsområde, jf.  

 EF/EØF-bekendtgørelsen.
Ved  rundskrivelse af 27. september 1995  

 orienterede Rigspolitiet om overførslen af visse af politiets  

 ekspeditionsopgaver inden for udlændingelovens område til  

 statsamterne.
Som bilag til rundskrivelsen var vedlagt et tillæg til  

 Udlændingestyrelsens (tidligere Direktoratet for Udlændinge)  

 vejledning af 29. juni 1994 for politiet om behandlingen af  

 ansøgninger om visumforlængelser, opholds- og arbejdstilladelse,  

 EU-opholdsbevis m.v.
 Udlændingestyrelsen har - på baggrund af de  

 indhøstede erfaringer fra administrationen af de nye regler - anmodet  

 Rigspolitiet om at henlede politikredsenes opmærksomhed på  

 følgende forhold:
En udlænding, der retter henvendelse til politiet  

 med henblik på at ansøge om opholdsbevis/opholdstilladelse efter  

 EF/EØS-bekendtgørelsen, skal henvises til at rette henvendelse til det statsamt, hvori den  

 pågældende er bosiddende.
 Insisterer den pågældende på at indgive  

 ansøgningen til politiet, bør politiet ifølge god  

 forvaltningsskik tage imod ansøgningen og uden sagsbehandling straks  

 videresende den til det aktuelle statsamt med påtegning om, at  

 ansøgningen er videresendt uden sagsbehandling.
 Indgiver en EF/EØS-statsborger ansøgning  

 til politiet om opholdstilladelse efter udlændingelovens bestemmelser,  

 sendes ansøgningen af politiet til Udlændingestyrelsen med  

 påtegning om, at ansøgningen er modtaget, og at der er foretaget  

 en sædvanlig, indledende sagsbehandling.
Indgiver en EF/EØS-statsborger ansøgning til  

 politiet om opholdstilladelse, uden at det umiddelbart kan fastlægges,  

 om der ansøges efter EF/EØS-bekendtgørelsen eller efter  

 udlændingelovens bestemmelser, skal politiet tage imod  

 ansøgningen og foretage en afklarende afhøring af  

 ansøgeren for at afdække, efter hvilke bestemmelser der  

 ansøges.
Når dette er sket, sendes ansøgningen med  

 påtegning til den relevante myndighed  

 (statsamtet/Udlændingestyrelsen)  i overensstemmelse med de  

 retningslinjer, der er beskrevet ovenfor.
