 I henhold til § 7 i lov nr. 354 af 6. juni 1991 om biblioteksafgift  

 fastsættes følgende regler om nævnets virksomhed:
§ 1.  Biblioteksafgiftsnævnet er nedsat i henhold til  

 § 7 i lov nr. 354 af 6. juni 1991 om biblioteksafgift.
Nævnets opgave er at  

 træffe den endelige administrative afgørelse vedrørende klager over  

 afgørelser truffet af Statens Bibliotekstjeneste om fordelingen af den  

 almindelige biblioteksafgift, jf. lovens §§ 1 - 5.
 Stk. 2.  Nævnets adresse er Kulturministeriet, Nybrogade  

 2, 1203 København K.
§ 2.  Biblioteksafgiftsnævnet består af tre medlemmer.  

 Kulturministeren udpeger formanden, som skal have administrativ og juridisk  

 sagkundskab, og et medlem, som skal have biblioteksfaglig sagkundskab.
Et  

 medlem udpeges efter indstilling fra Dansk Forfatterforening som repræsentant  

 for de personer, der er berettigede til biblioteksafgift.
 Stk. 2.  For hvert medlem beskikkes en suppleant, som  

 deltager i sagernes behandling, når vedkommende medlem har forfald.
 Stk. 3.  Nævnets medlemmer beskikkes - tillige med tre  

 suppleanter - af ministeren for et tidsrum af 4 år ad gangen.
 Stk. 4.  Kulturministeriet stiller en sekretær til  

 rådighed for nævnet og afholder de udgifter, der er forbundet med nævnets  

 virksomhed.
 § 3.  Ingen af nævnets medlemmer kan deltage i  

 behandlingen af en sag, hvis vedkommende er inhabil efter reglerne i § 3 i  

 forvaltningsloven.
 Stk. 2.  Et medlem har pligt til at underrette nævnet om  

 forhold, som kunne medføre dets inhabilitet, ligesom ethvert af nævnets andre  

 medlemmer, der er bekendt med sådanne forhold, skal oplyse nævnet herom.
Stk. 3.  Nævnet afgør selv, om et medlem kan deltage i  

 behandlingen af en sag.
Vedkommende medlem må ikke selv deltage i  

 behandlingen og afgørelsen af spørgsmålet om dets inhabilitet.
I tilfælde af  

 stemmelighed er formandens stemme afgørende.
 Stk. 4.  Spørgsmålet om et medlem skal vige sit sæde bør  

 så vidt muligt rejses, inden nævnets behandling af selve sagen begynder.
 § 4.  Nævnets medlemmer har tavshedspligt efter  

 straffelovens regler om tavshedspligt for personer, der virker i offentlig  

 tjeneste eller hverv.
§ 5.  Reglerne i §§ 3 - 4 gælder også for nævnets  

 sekretær.
Hvis sekretæren ikke kan medvirke ved behandlingen af en sag,  

 stiller Kulturministeriet en anden sekretær til rådighed under behandlingen  

 af denne sag.
 § 6.  Formanden drager omsorg for, at klager behandles  

 hurtigst muligt, og bestemmer tid og sted for Biblioteksafgiftsnævnets møder.  

 Formanden tilrettelægger nævnets arbejde og leder forhandlingerne på nævnets  

 møder.
 Stk. 2.  Nævnet behandler sagerne mundtligt på et møde  

 eller skriftligt.
 Stk. 3.  Klagen forelægges for Statens  

 Bibliotekstjeneste, der tilbagesender klagen med en udtalelse og en  

 redegørelse for sagens faktiske og retlige omstændigheder.
 Stk. 4.  Klageren skal gøres bekendt med det i stk. 3  

 nævnte materiale og have lejlighed til inden for en nærmere fastsat frist at  

 afgive en skriftlig udtalelse.
 Stk. 5.  Nævnet eller formanden på dets vegne kan i  

 øvrigt indhente oplysninger, hvor det skønnes hensigtsmæssigt.
§ 7.  For at en afgørelse kan træffes, skal  

 Biblioteksafgiftsnævnet være fuldtalligt.
Hvert medlem har een stemme.  

 Afgørelsen, der skal være begrundet, træffes ved stemmeflerhed.
 Stk. 2.  Formanden drager omsorg for, at meddelelse om  

 afgørelsen gives til klageren samt til Statens Bibliotekstjeneste.
 Stk. 3.  Nævnets afgørelser kan ikke indbringes for  

 anden administrativ myndighed.
 § 8.  Afgørelser, der træffes af  

 Biblioteksafgiftsnævnet, indføres i en protokol, der underskrives af  

 formanden.
 Stk. 2.  Såfremt afgørelsen ikke er enstemmig, skal  

 stemmetallene angives tillige med en redegørelse for mindretallets  

 synspunkter.
 Stk. 3.  Udskrift af protokollen sendes til samtlige  

 nævnets medlemmer og suppleanter samt til Statens Bibliotekstjeneste.
 § 9.  I øvrigt gælder forvaltningslovens regler om den  

 offentlige forvaltnings behandling og afgørelse af sager.
 § 10.  Biblioteksafgiftsnævnets møder er ikke  

 offentlige.
 § 11.  Ændringer af forretningsordenen skal godkendes  

 af Kulturministeriet.
 § 12.  Denne forretningsorden træder i kraft den 14.  

 januar 1993 og har virkning fra den 1. januar 1993.
Kulturministeriet, den 13. januar 1993 P.M.V.
 E.B.
Lars M.
Banke fuldm.
