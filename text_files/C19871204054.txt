I anledning af at posterne som formand og kasserer beklædes af et  

 ægtepar fandtes valg af ægtepar som henholdsvis formand og kasserer i samme  

 menighedsråd ikke i overensstemmelse med bestemmelsen om at formanden ikke  

 kan være kasserer Kirkeministeriets skrivelse af 26. juni 1987 til hr.
Lasse Danborg, Lyshøj  

 Alle 3, 2500 Valby.
 I skrivelse af 10. oktober 1986 har De under henvisning til, at posterne  

 som henholdsvis formand og kasserer i Johannes Døbers sogns menighedsråd  

 beklædes af et ægtepar, forespurgt, om ikke den ene part må regnes for  

 inhabil på grund af ægteskab.
 I anledning heraf skal man efter stedfunden brevveksling med biskoppen  

 over Københavns stift, der har indhentet en udtalelse fra Johannes Døbers  

 sogns menighedsråd, meddele, at valg af et ægtepar til at bestride hvervene  

 som henholdsvis formand og kasserer i samme menighedsråd efter ministeriets  

 opfattelse er i strid med princippet i menighedsrådslovens § 8, stk. 2,  

 hvorefter formanden ikke kan vælges til kasserer.
