 Efter at folketinger den 11. marts 1983 havde meddelt sit samtykke dertil,  

 har Danmark i henhold til kgl. resolution af 7. april 1983 ratificeret den på  

 De forenede Nationers generalforsamling den 18. december 1979 i New York  

 vedtagne konvention om afskaffelse af alle former for diskrimination imod  

 kvinder.
 Konventionens ordlyd er som følger:
KONVENTION om afskaffelse af alle former for diskrimination imod kvinder De i denne konvention deltagende stater, som bemærker, at De forenede Nationers pagt bekræfter troen på  

 fundamentale menneskerettigheder, på det enkelte menneskes personlige  

 værdighed og værd og på mænds og kvinders lige rettigheder, som bemærker, at verdenserklæringen om menneskerettighederne  

 bekræfter princippet om utilstedeligheden af diskrimination og kundgør, at  

 alle mennesker er født frie og lige i værdighed og rettigheder, og at enhver  

 har krav på de rettigheder og friheder, som nævnes i erklæringen, uden  

 forskelsbehandling af nogen art, herunder forskelsbehandling på grund af køn, som bemærker, at de stater, der deltager i de internationale  

 menneskerettighedskonventioner, har pligt til at sikre mænd og kvinder lige  

 ret til at nyde alle økonomiske, sociale, kulturelle, borgerlige og politiske  

 rettigheder, som tager i betragtning de internationale konventioner, der under  

 De forenede Nationers og særorganisationernes auspicier er indgået til fremme  

 af lige rettigheder for mænd og kvinder, som endvidere bemærker de resolutioner, erklæringer og  

 anbefalinger, som er vedtaget af De forenede Nationer og særorganisationerne  

 til fremme af lige rettigheder for mænd og kvinder, som imidlertid er bekymrede over, at der trods disse forskellige  

 konventioner, erklæringer m.v. fortsat sker en omfattende diskrimination imod  

 kvinder.
som erindrer om, at diskrimination imod kvinder er i strid med  

 principperne om lige rettigheder og respekt for menneskets værdighed, hindrer  

 kvinder i på lige fod med mænd at deltage i deres lands politiske, sociale,  

 økonomiske og kulturelle liv, hæmmer fremgang i samfundets og familiens  

 velstand og vanskeliggør den fulde udvikling af kvinders evner og muligheder  

 i deres lands og menneskehedens tjeneste, som ser med bekymring på, at kvinder, hvor der hersker fattigdom,  

 har den ringeste adgang til føde, sundhed, uddannelse, oplæring,  

 beskæftigelsesmuligheder og andre fornødenheder, som er overbevist om, at oprettelsen af den nye økonomiske  

 verdensorden, byggende på lighed og retfærdighed, vil bidrage betydeligt til  

 at fremme ligestilling mellem mænd og kvinder, som understreger, at udryddelse af apartheid, alle former for  

 racisme, racediskrimination, kolonialisme, neokolonialisme, aggresion,  

 fremmed besættelse og herredømme og indblanding i staters indre anliggender  

 er af væsentlig betydning for den fulde nydelse af mænds og kvinders  

 rettigheder, som bekræfter, at styrkelsen af den internationale fred og  

 sikkerhed, international afspænding, gensidigt samarbejde mellem alle stater  

 uanset deres sociale og økonomiske systemer, almindelig og fuldstændig  

 nedrustning, især nuklear nedrustning under streng og effektiv international  

 kontrol, bekræftelse af principperne om retfærdighed, lighed og gensidige  

 fordele i forholdet mellem landene og virkeliggørelsen af retten for  

 folkeslag under fremmed- og koloniherredømme og fremmed besættelse til  

 selvbestemmelse og uafhængighed såvel som respekt for national suverænitet og  

 territorial integritet, vil fremme social fremgang og udvikling og dermed  

 bidrage til opnåelsen af fuld ligestilling mellem mænd og kvinder, som er overbevist om, at et lands fulde og hele udvikling, verdens  

 velfærd og fredens sag kræver den størst mulige deltagelse af kvinder på lige  

 fod med mænd på alle områder, som har for øje kvinders store, endnu ikke fuldt anerkendte bidrag  

 til familiens velfærd og samfundets udvikling, moderskabets samfundsmæssige  

 betydning og begge forældres rolle i familien og med hensyn til børnenes  

 opdragelse, og er opmærksomme på, at kvinders rolle i forplantningen ikke må  

 danne grundlag for diskrimination, men at børnenes opdragelse kræver, at  

 ansvaret deles mellem mænd og kvinder og samfundet som helhed.
som er opmærksomme på, at opnåelse af fuld ligestilling mellem  

 mænd og kvinder kræver en ændring af både mænds og kvinders traditionelle  

 rolle i samfundet og i familien, som er besluttet på, at virkeliggøre de principper, der er  

 nedfældet i erklæringen om afskaffelse af diskrimination imod kvinder, og med  

 dette formål for øje tage de nødvendige forholdsregler til afskaffelse af en  

 sådan diskrimination i alle dens former og udtryk, er blevet enige om følgende:
Artikel 1 I denne konvention betyder udtrykket »diskrimination imod  

 kvinder« enhver kønsbestemt sondring, udelukkelse eller indskrænkning,  

 hvis virkning eller formål er at svække eller tilsidesætte princippet om, at  

 kvinder på lige fod med mænd uanset ægteskabelig stilling skal have  

 anerkendt, kunne nyde eller udøve menneskerettigheder og grundlæggende  

 frihedsrettigheder på politiske, økonomiske, sociale, kulturelle, borgerlige  

 og alle andre områder.
Artikel 2 De deltagende stater fordømmer alle former for diskrimination imod  

 kvinder, er enige om med alle passende midler og ufortøvet at føre en  

 politik, der går ud på at afskaffe diskrimination imod kvinder, og påtager  

 sig med dette formål for øje Artikel 3 De deltagende stater skal på alle, og især på politiske, sociale,  

 økonomiske og kulturelle områder, tage passende skridt, herunder lovgivning,  

 for at sikre kvinders fulde udvikling og fremgang, således at de får  

 sikkerhed for at kunne udøve og nyde menneskerettigheder og fundamentale  

 frihedsrettigheder på grundlag af ligestilling med mænd.
Artikel 4 1. Vedtagelse af de deltagende stater af midlertidige  

 særforanstaltninger med sigte på at fremskynde faktisk ligestilling mellem  

 mænd og kvinder skal ikke betragtes som diskrimination efter definitionen i  

 denne konvention, men må på ingen måde have til følge, at der opretholdes  

 ulige eller særskilte normer, og de pågældende foranstaltninger skal ophæves,  

 når formålet med dem, lige muligheder og ligebehandling, er opnået.
 2. De deltagende staters vedtagelse af særlige  

 forholdsregler, herunder de i denne konvention indeholdte, der tager sigte på  

 at beskytte moderskab, skal ikke betragtes som diskriminerende.
Artikel 5 De deltagende stater skal tage alle passende forholdsregler:
Artikel 6 De deltagende stater skal tage alle passende forholdsregler, herunder  

 gennemføre lovgivning, med henblik på at hindre enhver form for handel med  

 kvinder og udnyttelse af kvinder ved prostitution.
Artikel 7 De deltagende stater skal tage alle passende forholdsregler til at  

 afskaffe diskrimination imod kvinder i landets politiske og offentlige liv,  

 især til at sikre kvinder retten til på lige fod med mænd:
Artikel 8 De deltagende stater skal tage alle passende forholdsregler til at sikre  

 kvinder mulighed for under samme betingelser som mænd og uden nogen  

 diskrimination at repræsentere deres regeringer på internationalt plan og  

 deltage i internationale organisationers arbejde.
Artikel 9 1. De deltagende stater skal tilstå kvinder ligeret  

 med mænd med hensyn til at erhverve, ændre eller bevare deres statsborgerret.  

 De skal især sikre, at hverken ægteskab med en udlænding eller ægtemandens  

 ændring af statsborgerskab under ægteskabet automatisk ændrer hustruens  

 statsborgerret, gør hende statsløs eller påtvinger hende ægtemandens  

 statsborgerret.
Artikel 10 De deltagende stater skal tage alle passende forholdsregler for at  

 afskaffe diskrimination imod kvinder på uddannelsesområdet for at sikre dem  

 ligeret med mænd og især for, på grundlag af ligestilling mellem mænd og  

 kvinder, at sikre:
Artikel 11 1. De deltagende stater skal tage alle passende  

 forholdsregler for at afskaffe diskrimination imod kvinder på arbejdsmarkedet  

 for, på grundlag af ligestilling mellem mænd og kvinder, at sikre de samme  

 rettigheder, især hvad angår:
 2. Med henblik på at forhindre diskrimination imod  

 kvinder på grund af ægteskab eller moderskab og for at beskytte deres  

 effektive ret til arbejde skal de deltagende stater træffe passende  

 foranstaltninger til:
 3. Beskyttelseslovgivning vedrørende spørgsmål, der er  

 omfattet af denne artikel, skal med mellemrum tages op til fornyet  

 overvejelse i lyset af videnskabelig og teknologisk viden og skal i  

 nødvendigt omfang revideres, ophæves eller udbygges.
Artikel 12 1. De deltagende stater skal træffe alle passende  

 foranstaltninger til at afskaffe diskrimination imod kvinder på  

 sundhedsområdet for, på grundlag af ligestilling mellem mænd og kvinder, at  

 sikre adgang til lægebehandling og sundhedspleje, herunder  

 familieplanlægning.
 2. Uanset bestemmelserne i foranstående stk. 1 skal de  

 deltagende stater sikre kvinder passende og om nødvendigt gratis bistand i  

 forbindelse med graviditet og nedkomst og i tiden efter fødslen såvel som  

 tilstrækkelig ernæring under graviditet og amning.
Artikel 13 De deltagende stater skal træffe alle passende foranstaltninger til at  

 afskaffe diskrimination imod kvinder på andre områder af det økonomiske og  

 sociale liv for, på grundlag af ligestilling mellem mænd og kvinder, at sikre  

 de samme rettigheder, især:
Artikel 14 1. De deltagende stater skal tage hensyn til  

 landbokvinders særlige problemer og den betydelige rolle, de spiller for  

 deres familiers økonomiske overleven, herunder deres arbejde i sektorer med  

 naturaløkonomi, og skal træffe alle passende foranstaltninger til at sikre,  

 at denne konventions bestemmelser finder anvendelse på kvinder i landområder.
 2. De deltagende stater skal træffe alle passende  

 foranstaltninger til at afskaffe diskrimination imod kvinder i landområder  

 med henblik på at sikre, at de, på grundlag af ligestilling mellem mænd og  

 kvinder, deltager i og opnår udbytte af udviklingen i landområder, og især  

 til at sikre disse kvinder retten til:
Artikel 15 1. De deltagende stater skal sikre, at kvinder og mænd  

 stilles lige for loven.
2. De deltagende stater skal i borgerlige retsforhold  

 tilstå kvinder samme retlige handleevne som mænd og samme muligheder for at  

 udøve denne.
De skal især give kvinder ligeret med hensyn til indgåelse af  

 aftaler og rådighed over ejendom, og de skal behandle dem lige på alle  

 processtadier ved domstolene.
 3. De deltagende stater er enige om, at alle  

 kontrakter og alle andre private dokumenter, hvis retsvirkning tager sigte på  

 at indskrænke kvinders retlige handleevne, skal anses for ugyldige.
 4. De deltagende stater skal tilstå mænd og kvinder de  

 samme rettigheder med hensyn til lovgivning om personers ret til at færdes  

 frit og til frit at vælge bopæl og domicil.
Artikel 16 1. De deltagende stater skal tage alle passende  

 forholdsregler til at afskaffe diskrimination imod kvinder i alle ægteskabs-  

 og familieforhold og skal, på grundlag af ligestilling mellem mænd og  

 kvinder, især sikre:
 2. Børns forlovelse eller ægteskab skal være uden  

 retsvirkning, og der skal tages ethvert fornødent skridt, herunder lovgives,  

 for at få fastsat en mindstealder for indgåelse af ægteskab og gøre  

 registrering af indgåelse af ægteskab i et officielt register obligatorisk.
Artikel 17 1. Til behandling af spørgsmålet om, hvilke fremskridt  

 der er nået med hensyn til gennemførelsen af denne konvention, nedsættes en  

 komite vedrørende afskaffelse af diskrimination imod kvinder (i det følgende  

 betegnet komiteen), som på det tidspunkt, konventionen træder i kraft, skal  

 bestå af 18, og efter at 35 af de deltagende stater har ratificeret eller  

 tiltrådt konventionen, af 23 eksperter af høj moralsk standard og med  

 sagkundskab på de områder, konventionen omfatter.
Eksperterne vælges af de  

 deltagende stater blandt deres egne statsborgere og virker i deres personlige  

 egenskab; der tages ved valget hensyn til en rimelig geografisk fordeling og  

 til repræsentation af såvel de forskellige kulturformer som de vigtigste  

 retssystemer.
2. Komiteens medlemmer vælges ved hemmelig afstemning  

 ud fra en liste over personer, der er opstillet af de deltagende stater.
Hver  

 deltagende stat kan opstille en person blandt sine egne statsborgere.
3. Det første valg finder sted seks måneder efter  

 denne konventions ikrafttrædelsesdato.
Mindst tre måneder før tidspunktet for  

 hvert valg anmoder De forenede Nationers generalsekretær skriftligt de  

 deltagende stater om inden to måneder at foreslå kandidater.  

 Generalsekretæren udarbejder en alfabetisk liste over samtlige således  

 foreslåede personer med angivelse af de deltagende stater, der har indstillet  

 dem, og fremsender den til de deltagende stater.
4. Valg af komiteens medlemmer finder sted på et af De  

 forenede nationers generalsekretær indkaldt møde med de deltagende stater i  

 De forenede Nationers hovedsæde.
På dette møde, hvor tilstedeværelse af to  

 tredjedele af de deltagende stater udgør et beslutningsdygtigt flertal,  

 indvælges de kandidater i komiteen, der opnår flest stemmer og et absolut  

 flertal af de stemmer, som de tilstedeværende og stemmeafgivende  

 repræsentanter for deltagerstaterne afgiver.
5. Komiteens medlemmer vælges for et tidsrum af fire  

 år.
Funktionstiden for ni af de medlemmer, der vælges ved det første valg,  

 udløber dog efter to års forløb; straks efter det første valg udpeges disse  

 ni medlemmer ved lodtrækning foretaget af komiteens formand.
 6. Valget af fem supplerende medlemmer af komiteen  

 afholdes i overensstemmelse med bestemmelserne i denne artikels stk. 2, 3 og  

 4, efter at den 35. stat har ratificeret eller tiltrådt konventionen.  

 Funktionstiden for to af de supplerende medlemmer, der vælges ved denne  

 lejlighed, udløber efter to års forløb, og disse to medlemmer udpeges ved  

 lodtrækning foretaget af komiteens formand.
 7. Ved tilfældigt opstået ledighed udpeger den  

 deltagerstat, hvis ekspert er ophørt at fungere som medlem af komiteen, med  

 forbehold af komiteens godkendelse en anden ekspert blandt sine statsborgere.
 8. Komiteens medlemmer modtager, med godkendelse af De  

 forenede Nationers generalforsamling, vederlag af De forenede Nationers  

 midler på sådanne vilkår og betingelser, som generalforsamlingen måtte  

 fastsætte under hensyntagen til betydningen af komiteens opgaver.
 9. De forenede Nationers generalsekretær stiller  

 personale og øvrige hjælpemidler til rådighed for komiteen i det omfang, det  

 er nødvendigt for, at komiteen effektivt kan udøve sine funktioner i henhold  

 til denne konvention.
Artikel 18 1. De deltagende stater forpligter sig til med henblik  

 på behandling i komiteen at aflægge beretning til De forenede Nationers  

 generalsekretær om de lovgivningsmæssige, retlige, administrative eller andre  

 foranstaltninger, de har truffet til gennemførelse af konventionens  

 bestemmelser, og om de fremskridt, der er gjort i denne henseende:
 2. I beretningerne kan angives forhold og  

 vanskeligheder, som har indflydelse på, i hvilken udstrækning forpligtelserne  

 i henhold til denne konvention opfyldes.
Artikel 19 1. Komiteen vedtager selv sin forretningsorden.
 2. Komiteen vælger sin formand m.v. for en to-årig  

 periode.
Artikel 20 1. Komiteen afholder normalt årlige møder af ikke over  

 to ugers varighed med henblik på at behandle de beretninger, der er afgivet i  

 overensstemmelse med artikel 18 i denne konvention.
 2. Komiteens møder afholdes normalt i De forenede  

 Nationers hovedsæde eller et andet passende sted efter komiteens bestemmelse.
Artikel 21 1. Komiteen aflægger gennem Det økonomiske og sociale  

 Råd årlige beretninger til De forenede Nationers generalforsamling om sin  

 virksomhed og kan fremsætte forslag og almindelige anbefalinger på grundlag  

 af den gennemgang, den har foretaget af beretninger og oplysninger fra de  

 deltagende stater.
Sådanne forslag og almindelige anbefalinger skal optages i  

 komiteens beretning tillige med eventuelle kommentarer fra de deltagende  

 stater.
 2. Generalsekretæren fremsender komiteens beretninger  

 til kvindekommissionen til underretning.
Artikel 22 Særorganisationerne er berettiget til at være repræsenteret under  

 behandlingen af spørgsmålet om gennemførelsen af bestemmelser i denne  

 konvention, som falder inden for deres sagsområde.
Komiteen kan opfordre  

 særorganisationerne til at aflægge beretning om konventionens gnnemførelse på  

 felter, som falder inden for deres sagsområder.
Artikel 23 Intet i denne konvention har indvirkning på nogen bestemmelse, som  

 bidrager mere til opnåelse af ligestilling mellem mænd og kvinder, og som er  

 indeholdt i Artikel 24 De deltagende stater påtager sig på nationalt plan at vedtage alle  

 nødvendige forholdsregler, der tilsigter den fulde virkeliggørelse af de  

 rettigheder, der anerkendes i denne konvention.
Artikel 25 1. Denne konvention står åben for undertegnelse af  

 alle stater.
 2. De forenede nationers generalsekretær er depositar  

 for denne konvention.
 3. Denne konvention skal ratificeres.  

 Ratifikationsinstrumenterne skal deponeres hos De forenede Nationers  

 generalsekretær.
4. Denne konvention står åben for tiltrædelse af alle  

 stater.
Tiltrædelse finder sted ved deponering af et tiltrædelsesinstrument  

 hos De forenede Nationers generalsekretær.
Artikel 26 1. Anmodning om revision af denne konvention kan når  

 som helst fremsættes af enhver deltagende stat ved skriftlig meddelelse til  

 De forenede Nationers generalsekretær.
 2. De forenede Nationers generalforsamling beslutter  

 herefter, om der skal træffes foranstaltninger i anledning af en sådan  

 anmodning og i givet fald hvilke.
Artikel 27 1. Denne konvention træder i kraft på den tredivte dag  

 efter datoen for deponeringen af det tyvende ratifikations- eller  

 tiltrædelsesinstrument hos De forenede Nationers generalsekretær.
 2. For enhver stat, der ratificerer eller tiltræder  

 denne konvention efter deponeringen af det tyvende ratifikations- eller  

 tiltrædelsesinstrument, træder konventionen i kraft på den tredivte dag efter  

 datoen for deponeringen af dens eget ratifikations- eller  

 tiltrædelsesinstrument.
Artikel 28 1. De forenede Nationers generalsekretær skal modtage  

 og til alle stater rundsende teksten til forbehold, der tages af stater ved  

 ratifikationen eller tiltrædelsen.
 2. Et forbehold, der er uforenligt med denne  

 konventions hensigt og formål, er ikke tilladeligt.
3. Forbehold kan til enhver tid tilbagekaldes ved  

 meddelelse herom til De forenede Nationers generalsekretær, som derpå skal  

 underrette alle stater herom.
En sådan meddelelse får virkning fra datoen for  

 dens modtagelse.
Artikel 29 1. Enhver tvist mellem to eller flere deltagende  

 stater vedrørende fortolkningen eller anvendelsen af denne konvention, som  

 ikke bilægges ved forhandling, skal på begæring af en af parterne overgives  

 til voldgift.
Hvis parterne ikke inden seks måneder fra datoen for begæringen  

 om voldgift kan blive enige om foranstaltning af voldgift, kan enhver af  

 disse parter henvise tvisten til Den internationale Domstol ved anmodning i  

 overensstemmelse med domstolens statutter.
 2. Enhver deltagende stat kan på tidspunktet for  

 undertegnelse eller ratifikation af denne konvention eller ved tiltrædelse  

 hertil erklære, at den ikke betragter sig bundet af denne artikels stk. 1. De  

 andre deltagende stater er ikke bundet af denne artikels stk. 1 i forhold til  

 nogen stat, som har taget et sådant forbehold.
 3. Enhver deltagende stat, som har taget forbehold i  

 overensstemmelse med denne artikels stk. 2, kan til enhver tid tilbagekalde  

 dette forbehold ved meddelelse herom til De forenede Nationers  

 generalsekretær.
Artikel 30 Denne konvention, hvis arabiske, engelske, franske, kinisiske, russiske og  

 spanske tekst er af samme gyldighed, skal deponeres hos De forenede Nationers  

 generalsekretær.
 TIL BEKRÆFTELSE HERAF har undertegnede, der er behørigt bemyndigede,  

 underskrevet denne konvention.
 Danmarks ratifikationsinstrument deponeredes den 21. april 1983 hos De  

 forenede Nationers generalsekretær.
 Konventionen trådte i henhold til artikel 27, stk. 1, i kraft den 3.  

 september 1981 og trådte for Danmarks vedkommende i henhold til artikel 27,  

 stk. 2, i kraft den 21. maj 1983.
 Foruden Danmark har følgende lande ratificeret eller tiltrådt  

 konventionen:
Barbados, Bhutan, Bulgarien, Canada, Cap Verde, Colombia, Congo, Cuba,  

 Dominica, Den dominikanske Republik, Ecuador, Egypten, Etiopien, Gabon,  

 Guatemale, Guinea, Guyana, Haiti, Honduras, Den hviderussiske socialistiske  

 Sovjetrepublik, Jugoslavien, Kina, Laos, Mexico, Mongoliet, Nicaragua, Norge,  

 Panama, Peru, Philippinerne, Polen, Portugal, Rumænien, Rwanda, El Salvador,  

 Sovjetunionen, Sri Lanka, St.
Lucia, St.
Vincent og Grenadinerne, Sverige,  

 Tjekkoslovakiet, Den tyske demokratiske Republik, Den ukrainske socialistiske  

 Sovjetrepublik, Ungarn, Uruguay, Vietnam og Østrig.
 Følgende lande har taget forbehold over for artikel 29, stk. 1 (vedrørende  

 bilæggelse af tvister):
 Bulgarien, Cuba, Egypten, Etiopien, Den hviderussiske socialistiske  

 Sovjetrepublik, Kina, Mongoliet, Polen, Rumænien, El Salvador, Sovjetunionen,  

 Tjekkoslovakiet, Den tyske demokratiske Republik, Den ukrainske socialistiske  

 Sovjetrepublik, Ungarn samt Vietnam.
 Egypten har endvidere taget visse forbehold over for artikel 9, stk. 2  

 (vedrørende børns statsborgerret) og over for artikel 16 (vedrørende  

 afskaffelse af diskrimination imod kvinder i alle ægteskabs- og  

 familieforhold).
 Østrig har taget forbehold med hensyn til anvendelsen af artikel 7 (b) for  

 så vidt angår de væbnede styrker, samt visse forbehold med hensyn til artikel  

 11 (vedrørende særlig beskyttelse af kvinder på arbejdsmarkedet).
