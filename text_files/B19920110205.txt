 I medfør af § 5, stk. 1, § 9, stk. 2 og 4 og § 21, stk. 2 og 3 i lov nr.  

 292 af 10. juni 1981 om visse havanlæg, fastsættes:
 Anvendelsesområde m.v.
 § 1.  Bekendtgørelsen finder anvendelse på flytbare  

 havanlæg, jf. § 1 i Energiministeriets bekendtgørelse nr. 711 af 16. november  

 1987 om sikkerhed m.v. på havanlæg.
 Stk. 2.  I denne bekendtgørelse forstås ved arbejdsleder  

 den, hvis arbejde udelukkende eller i det væsentlige består i, på  

 arbejdsgiverens vegne, at lede eller føre tilsyn med arbejdet på et flytbart  

 havanlæg eller en del heraf.
 Stk. 3.  Ved ansatte forstås alle på havanlægget, der  

 ikke er arbejdsleder, jf. stk. 2, eller chef for havanlægget.
 Stk. 4.  Ved arbejdsområde forstås arbejdslederområde,  

 uanset de ansattes eventuelle tilknytning til flere arbejdsgivere.
 § 2.  Det påhviler chefen for havanlægget at sikre, at  

 arbejdet for sikkerhed og sundhed organiseres i overensstemmelse med  

 bestemmelserne i denne bekendtgørelse.
 Stk. 2.  Arbejdet for sikkerhed og sundhed skal være  

 organiseret når havanlægget tages i brug, jf. § 18 i Energiministeriets  

 bekendtgørelse nr. 711 af 16. november 1987 om sikkerhed m.v. på havanlæg,  

 eller snarest derefter, dog senest 4 uger efter ibrugtagning.
 § 3.  For havanlæg, der forventes at opholde sig  

 mindre end 4 uger på dansk søterritorium eller kontinentalsokkelområde,  

 finder bestemmelserne i §§ 6 - 18 ikke anvendelse.
Organisering af sikkerheds- og sundhedsarbejdet § 4.  På havanlæg, hvor der udover chefen for  

 havanlægget og de, der har arbejdslederfunktion, er ansat 6 personer eller  

 derover, skal arbejdet for sikkerhed og sundhed organiseres på en  

 hensigtsmæssig måde gennem en sikkerhedsorganisation under medvirken af  

 repræsentanter for de ansatte og ledelsen.
Stk. 2.  Sikkerhedsorganisationen skal planlægge, lede  

 og koordinere sikkerheds- og sundhedsarbejdet.
Sikkerhedsorganisationen skal  

 registrere de arbejdsmiljømæssige problemer, rådgive og orientere om samt  

 føre kontrol med sikkerheds- og sundhedsarbejdet på anlægget.
 Stk. 3.  Sikkerhedsorganisationen skal løbende holdes  

 orienteret om eventuelle påbud fra tilsynsmyndigheden, den for anlægget  

 udarbejdede beredskabsplan samt anmeldelser til Energistyrelsen i medfør af §  

 44 i Energiministeriets bekendtgørelse nr. 711 af 16. november 1987 om  

 sikkerhed m.v. på havanlæg, vedrørende personskader, samt anmeldelser  

 vedrørende ikke ubetydelige skader på anlægget m.v. efter de til enhver tid  

 gældende regler herom, og skal inddrages i planlægningen vedrørende forhold  

 af betydning for de ansattes sikkerhed og sundhed.
 Stk. 4.  Tilsynsmyndigheden skal ved besøg på anlægget  

 jævnligt træde i forbindelse med medlemmerne af sikkerhedsorganisationen.
 § 5.  For havanlæg, hvor der ikke skal være  

 sikkerhedsorganisation efter reglerne i denne bekendtgørelse, skal arbejdet  

 med sikkerhed og sundhed udføres ved personlig kontakt mellem chefen for  

 havanlægget, eventuelle arbejdsledere og øvrige ansatte.
Sikkerhedsrepræsentanter, sikkerhedsgrupper og sikkerhedsudvalg § 6.  På havanlæg, hvor der er mellem 6 og 11 ansatte,  

 skal chefen for havanlægget anmode disse om iblandt sig at vælge en  

 sikkerhedsrepræsentant.
Stk. 2.  På havanlæg, hvor der er 12 ansatte eller  

 flere, skal chefen for havanlægget anmode disse om iblandt sig at vælge en  

 sikkerhedsrepræsentant for hvert arbejdsområde.
Er der i et arbejdsområde  

 mindre end 3 ansatte, kan de pågældende beslutte at vælge en  

 sikkerhedsrepræsentant i fællesskab med de ansatte i et andet område.
 Stk. 3.  Hvor der til holddrift er ansat flere  

 skiftehold, og disse skiftehold ikke er samtidigt til stede på havanlægget,  

 eller hvis det af anden grund ikke er hensigtsmæssigt at skifteholdene er  

 fælles om en sikkerhedsrepræsentant, finder reglerne i stk. 1 og stk. 2  

 anvendelse for hvert af disse skiftehold.
Stk. 4.  Sikkerhedsrepræsentanten skal vælges blandt de  

 anerkendt dygtige arbejdere og skal i mindst 1 år indenfor de sidste 2 år  

 have arbejdet på et havanlæg.
Såfremt ingen opfylder betingelserne, skal  

 sikkerhedsrepræsentanten vælges under hensyntagen til anciennitet på flytbare  

 havanlæg.
Hvis der er mere end 2 kandidater, foretages valget ved skriftlig  

 afstemning.
 Stk. 5.  Valget gælder for en periode af 2 år, eller  

 indtil sikkerhedsrepræsentantens arbejdsfunktion på arbejdsområdet ophører.
 Stk. 6.  Sikkerhedsrepræsentanten repræsenterer dem, der  

 har valgt ham, i spørgsmål om de ansattes sikkerhed og sundhed i arbejdet.
 Stk. 7.  Senest 8 dage efter valget af en  

 sikkerhedsrepræsentant skal chefen for havanlægget underrettes skriftligt om  

 valget.
 § 7.  På de i § 6, stk. 1 nævnte havanlæg udpeger  

 chefen for havanlægget en arbejdsleder, som sammen med  

 sikkerhedsrepræsentanten udgør havanlæggets sikkerhedsgruppe.
Stk. 2.  På de i § 6, stk. 2 nævnte havanlæg udpeger  

 chefen for havanlægget for hvert arbejdsområde en arbejdsleder, som sammen  

 med sikkerhedsrepræsentanten udgør arbejdsområdets sikkerhedsgruppe.
Er der i  

 henhold til § 6, stk. 2 valgt fælles sikkerhedsrepræsentant for flere  

 arbejdsområder, udpeger chefen for havanlægget en arbejdsleder for disse  

 arbejdsområder.
 Stk. 3.  Hvor der til holddrift er ansat flere  

 skiftehold, skal der udpeges en arbejdsleder for hver sikkerhedsrepræsentant,  

 jf. § 6, stk. 3.
§ 8.  Sikkerhedsgruppen, eller sikkerheds-grupperne på  

 havanlæg med flere end een gruppe, danner sammen med chefen for havanlægget  

 et sikkerhedsudvalg.
Chefen for havanlægget er formand for udvalget.
Stk. 2.  På havanlæg, hvor der er mere end 3  

 arbejdsområder, dannes et sikkerhedsudvalg dog ved, at  

 sikkerhedsrepræsentanterne imellem sig vælger 6 medlemmer, og de udpegede  

 arbejdsledere imellem sig vælger 6 medlemmer til udvalget.
Medlemmerne skal  

 vælges under hensyntagen til, at der på havanlægget er ansat flere  

 skiftehold, således at det til stadighed sikres, at der er et fungerende  

 sikkerhedsudvalg ombord.
 Stk. 3.  Såfremt udvalget er enige herom, kan andre end  

 medlemmerne af udvalget deltage i møderne.
 Stk. 4.  Hvis flere havanlæg drives af samme  

 entreprenør, skal denne sikre, at de enkelte udvalgs arbejde for sikkerhed og  

 sundhed på disse havanlæg koordineres og planlægges på en hensigtsmæssig  

 måde.
 § 9.  Chefen for havanlægget skal sørge for, at de  

 ansatte, entreprenøren samt operatøren af havanlægget er gjort bekendt med,  

 hvem der er medlem af sikkerhedsgrupper og sikkerhedsudvalg.
Opgaver, pligter og rettigheder § 10.  Sikkerhedsgruppen skal virke for et godt  

 samarbejde på havanlægget om sikkerheds- og sundhedsmæssige spørgsmål og  

 herunder arbejde for at løse arbejdsområdets sikkerheds- og  

 sundhedsproblemer.
Hvis arbejdsleder eller sikkerhedsrepræsentant ikke  

 samtidig er til stede i arbejdsområdet, varetager den tilstedeværende  

 gruppens opgaver og pligter.
Foranstaltninger, der varetages i den andens  

 fravær, skal hurtigst muligt meddeles denne.
Stk. 2.  Sikkerhedsgruppen skal påse, at  

 arbejdsforholdene sikkerheds- og sundhedsmæssigt er fuldt forsvarlige, og at  

 arbejdet, arbejdsprocesser og arbejdsmetoder er tilrettelagt og bliver udført  

 fuldt forsvarligt.
Gruppen skal herunder påse, at stoffer og materialer kun  

 anvendes ved arbejdsprocesser og metoder, der effektivt sikrer de  

 beskæftigede mod ulykker og sygdomme.
Den skal ligeledes påse, at der gives  

 effektiv instruktion, og at maskiner, redskaber og andre tekniske  

 hjælpemidler m.v. er indrettet og anvendes på en sikkerheds- og  

 sundhedsmæssigt fuldt forsvarlig måde.
Stk. 3.  Sikkerhedsgruppen skal påvirke den enkelte til  

 en adfærd, der fremmer egen og andres sikkerhed og sundhed.
Gruppen skal  

 herunder orientere de ansatte om de bestemmelser, der er fastsat til at  

 fremme sikkerhed og sundhed.
 Stk. 4.  Sikkerhedsgruppen skal deltage i planlægningen  

 af arbejdsområdets sikkerheds- og sundhedsarbejde.
 Stk. 5.  Sikkerhedsgruppen skal deltage i undersøgelse  

 af ulykker, forgiftninger, sundhedsskader samt tilløb hertil og underrette  

 arbejdsgiveren eller dennes repræsentant om resultatet af undersøgelsen.
 Stk. 6.  Sikkerhedsgruppen skal virke som kontaktled  

 mellem de ansatte og sikkerhedsudvalget og holde udvalget underrettet om  

 sikkerheds- og sundhedsmæssige problemer og forelægge eventuelle forslag til  

 forbedringer for udvalget.
 § 11.  Sikkerhedsgruppen skal imødegå risici i  

 forbindelse med de i § 10 nævnte sikkerheds- og sundhedsmæssige spørgsmål.  

 Hvis risikoen ikke kan imødegås på stedet, skal gruppen indberette forholdet  

 til havanlæggets chef.
Stk. 2.  Hvor der ikke er tid til at underrette  

 havanlæggets chef, og gruppen skønner, at der er en overhængende, betydelig  

 fare for de ansattes sikkerhed og sundhed, som den ikke selv kan afværge, kan  

 gruppen påbyde den på stedet ansvarlige at standse arbejdet eller  

 arbejdsprocessen i det omfang, det er nødvendigt for at afværge faren.
Den på  

 stedet ansvarlige skal efterkomme påbuddet, medmindre dette vil medføre  

 større fare for de ansattes sikkerhed og sundhed.
 Stk. 3.  Sikkerhedsgruppen skal omgående melde  

 standsningen til havanlæggets chef og afgive forklaring om, hvorfor den var  

 nødvendig.
 § 12.  Sikkerhedsrepræsentanterne er beskyttet mod  

 afskedigelse og anden forringelse af deres forhold på samme måde som  

 tillidsmænd inden for vedkommende eller tilsvarende faglige område.
 Stk. 2.  Uoverensstemmelse om beskyttelse efter stk. 1,  

 herunder spørgsmål om, hvilke regler der finder anvendelse, og om brud på  

 eller fortolkning af reglerne, afgøres ved fagretlig behandling, jf. § 22 i  

 Lov om Arbejdsretten.
§ 13.  Såfremt ledelsens repræsentant i  

 sikkerhedsgruppen afskediges efter udløbet af en eventuel prøvetid, og det af  

 en af parterne gøres gældende, at afskedigelsen er begrundet i hans virke i  

 sikkerhedsorganisationen, kan hans ansættelsesforhold i opsigelsesperioden  

 ikke afbrydes, før spørgsmålet har været undergivet organisationsmæssig  

 forhandling efter reglerne indenfor det pågældende overenskomstområde eller  

 behandlet i overensstemmelse med funktionærlovens regler om forhandling og  

 mægling.
Forhandlingen og mæglingen skal fremmes mest muligt.
 § 14.  Medlemmerne af sikkerhedsgrupperne og  

 sikkerhedsudvalget på havanlægget skal have den efter forholdene fornødne tid  

 til rådighed til at varetage deres pligter i sikkerheds- og sundhedsarbejdet.
 Stk. 2.  Medlemmerne af sikkerhedsgrupperne og  

 sikkerhedsudvalget på havanlægget skal have lejlighed til at erhverve sig den  

 fornødne viden om og uddannelse i sikkerheds- og sundhedsmæssige forhold.  

 Energistyrelsen fastsætter nærmere regler for uddannelsen.
 Stk. 3.  Udgifterne ved hverv, der varetages af  

 sikkerhedsrepræsentanter, samt udgifter ved disses uddannelse betales af de  

 pågældendes arbejdsgiver.
§ 15.  Sikkerhedsudvalget skal planlægge, lede og  

 koordinere sikkerheds- og sundhedsarbejdet.
Udvalget skal registrere  

 sikkerheds- og sundhedsmæssige problemer på havanlægget og skal rådgive ved  

 løsning af arbejdsmiljømæssige spørgsmål.
 Stk. 2.  Sikkerhedsudvalget skal kontrollere sikkerheds-  

 og sundhedsarbejdet på havanlægget og skal sørge for, at sikkerhedsgrupperne  

 orienteres og vejledes om arbejdet.
 Stk. 3.  Sikkerhedsudvalget skal sørge for, at årsagerne  

 til ulykkestilfælde, forgiftninger og sundhedsskader samt tilløb hertil  

 undersøges, og skal søge gennemført foranstaltninger, der forhindrer  

 gentagelser.
Stk. 4.  Udvalget skal holde sig orienteret om de  

 bestemmelser for sikkerhed og sundhed, der er fastsat for at beskytte de  

 ansatte.
Udvalget skal medvirke ved opstilling af principper for nødvendig  

 oplæring og påse, at der føres en stadig kontrol med overholdelse af  

 sikkerhedsforskrifter.
 Stk. 5.  Udvalget skal foranledige en samordning af  

 arbejdet for sikkerhed og sundhed med andre arbejdsgivere, når der udføres  

 arbejde på samme arbejdssted.
Stk. 6.  Sikkerhedsudvalget skal sørge for, at der  

 udarbejdes en plan for sikkerhedsorganisationens opbygning med oplysning om,  

 hvem der er medlemmer af udvalget.
Udvalget skal endvidere sørge for, at de  

 ansatte på havanlægget bliver gjort bekendt hermed.
§ 16.  Sikkerhedsudvalget rådgiver arbejdsgiveren ved  

 løsning af arbejdsmiljømæssige spørgsmål.
Udvalget skal herunder deltage i  

 planlægningen.
Stk. 2.  Når sikkerhedsudvalget rådgiver arbejdsgiveren,  

 og denne ikke følger rådet, skal dette, såfremt een fra udvalget ønsker det,  

 begrundes i et efterfølgende møde, som afholdes så vidt muligt inden det  

 pågældende arbejde udføres, dog inden 5 uger.
Det samme gælder, når udvalget  

 giver flere indstillinger om samme sag.
Daglig leder § 17.  Sikkerhedsudvalget sørger for, at der bliver  

 udpeget en daglig leder af sikkerhedsarbejdet, som kan handle på udvalgets  

 vegne.
Er der ikke ansat en sikkerhedsleder specielt til dette arbejde, skal  

 chefen for havanlægget efter drøftelse med sikkerhedsudvalget blandt  

 udvalgets medlemmer udpege en leder.
Stk. 2.  Den daglige leder skal holde sikkerhedsudvalget  

 orienteret om sikkerheds- og sundhedsarbejdet og inddrage udvalget i løsning  

 af problemer, der opstår mellem møderne.
Entreprenøren af havanlægget skal  

 meddele Energistyrelsen, hvem der er daglig leder af sikkerhedsarbejdet.
Møder § 18.  Sikkerhedsudvalget skal holde ordinært møde  

 mindst 6 gange om året.
Udvalget skal holde ekstraordinære møder, når der  

 indtræffer alvorlige ulykker, alvorlige forgiftninger eller andre  

 sundhedsskader eller alvorlige hændelser, der kunne have medført ulykker  

 eller sundhedsskader, samt når der iøvrigt er behov herfor.
Ekstraordinære  

 møder afholdes, hvis formanden skønner det nødvendigt, eller mindst 2  

 udvalgsmedlemmer fremsætter begæring herom.
 Stk. 2.  Der skal udarbejdes referat af møderne.  

 Referatet skal udleveres til udvalgets medlemmer, gøres tilgængeligt for  

 samtlige ansatte samt fremsendes til operatøren af havanlægget.  

 Energistyrelsen skal efter anmodning gøres bekendt med referaterne.
Stk. 3.  Sikkerhedsudvalget skal have lejlighed til  

 mindst 2 gange årligt at holde møde med samtlige sikkerhedsgrupper.
Der skal  

 udarbejdes referat af møderne.
Stk. 4.  Der skal indkaldes til ordinære møder i god  

 tid.
Medlemmerne skal gøres bekendt med dagsordenen senest 10 dage før mødet.  

 Endvidere skal dagsordenen ved opslag på havanlægget senest 10 dage før mødet  

 være tilgængelig for øvrige ansatte på havanlægget.
 Stk. 5.  I sikkerhedsudvalgets møder deltager, foruden  

 de egentlige medlemmer, lederen af det daglige sikkerhedsarbejde.
 Stk. 6.  På havanlæg, hvortil der i medfør af § 3 i  

 Energistyrelsens bekendtgørelse nr. 1 af 2. januar 1990 om sundhedskyndigt  

 personale på havanlæg, er knyttet en offshore medic, deltager denne i  

 sikkerhedsudvalgets møder.
Samarbejde mellem flere arbejdsgivere på samme arbejdssted § 19.  På havanlæg, hvor to eller flere arbejdsgivere  

 lader arbejde udføre, skal disse samt alle, der er ansat på havanlægget,  

 samarbejde om at skabe sikre og sunde arbejdsforhold.
 § 20.  På havanlæg, hvor to eller flere arbejdsgivere  

 hver for sig lader arbejde udføre, skal chefen for havanlægget afgrænse og  

 koordinere de foranstaltninger til fremme af de beskæftigedes sikkerhed og  

 sundhed, der skal udføres af de enkelte arbejdsgivere på havanlægget.
 Stk. 2.  Inden arbejdet sættes i gang, skal chefen for  

 havanlægget sørge for, at der med de enkelte arbejdsgivere træffes aftale om,  

 hvem det påhviler at tilvejebringe og vedligeholde  

 sikkerhedsforanstaltningerne på havanlægget.
 Stk. 3.  Medens arbejdet er i gang, skal chefen for  

 havanlægget koordinere de foranstaltninger til fremme af sikkerhed og sundhed  

 på havanlægget, der skal udføres af arbejdsgiverne.
 Stk. 4.  Chefen for havanlægget kan overdrage sine  

 forpligtelser efter stk. 1 - 3 til en koordinator.
 § 21.  Den enkelte arbejdsgiver på havanlægget skal  

 sørge for, at de foranstaltninger for havanlægget, som er aftalt med chefen  

 for havanlægget, jf. § 20, stk. 2, tilvejebringes og vedligeholdes, samt føre  

 effektivt tilsyn hermed.
 § 22.  Chefen for havanlægget skal koordinere  

 virksomhedernes sikkerheds- og sundhedsarbejde, jf. § 20 stk. 3, ved  

 sikkerhedsmøder samt ved personlig kontakt på havanlægget.
 Stk. 2.  I møderne deltager chefen for havanlægget,  

 arbejdsgiverne eller disses repræsentanter samt sikkerhedsgrupperne på  

 havanlægget.
Ækvivalens § 23.  Energistyrelsen kan tillade fravigelser fra  

 bekendtgørelsens enkelte bestemmelser, såfremt det findes godtgjort, at  

 arbejdet for sikkerhed og sundhed på havanlægget er organiseret på en  

 hensigtsmæssig måde, herunder at bestemmelserne i §§ 46 - 49 i  

 Energiministeriets bekendtgørelse nr. 711 af 16. november 1987 om sikkerhed  

 m.v. på havanlæg er opfyldt.
Straffebestemmelse § 24.  Med bøde eller hæfte straffes den, der Stk. 2.  For overtrædelser, der begås af aktieselskaber,  

 anpartselskaber, andelsselskaber eller lignende, kan der pålægges selskabet  

 som sådant bødeansvar.
Ikrafttræden og ophævelse af tidligere gældende regler § 25.  Bekendtgørelsen træder i kraft den 1. marts  

 1993.
 Stk. 2.  Samtidig hermed ophæves § 4B, nr. 9 i  

 Energiministeriets bekendtgørelse nr. 592 af 30. december 1981 om hidtil  

 gældende regler om sikkerhedsmæssige forhold på havanlæg, som med visse  

 ændringer forbliver i kraft efter lov om visse havanlægs ikrafttræden.
