I medfør af § 5, stk. 4, i lov nr. 370 af 7. juni 1989, konkurrencelov, fastsættes:
 § 1.  Aftaler og vedtagelser, herunder også stiltiende  

 aftaler og samordnet praksis, hvorved der udøves eller vil kunne udøves  

 dominerende indflydelse på et markedsområde, anmeldes til Konkurrencerådets  

 sekretariat inden 14 dage efter, at den pågældende aftale eller vedtagelse er  

 truffet.
 Stk. 2.  Ændringer i forhold, hvorom anmeldelse er sket,  

 anmeldes ligeledes til Konkurrencerådets sekretariat inden 14 dage.
 § 2.  Skriftlige aftaler samt evt. bilag hertil  

 fremsendes af en af aftaleparterne.
 Stk. 2.  Vedtagelser, bestemmelser mv. fremsendes af den  

 pågældende virksomhed eller organisation ved udskrift af protokollat eller  

 lignende dokumentation med beskrivelse af vedtagelsens/bestemmelsens indhold  

 samt angivelse af den dato, hvor den pågældende vedtagelse eller bestemmelse  

 mv. blev truffet.
 Stk. 3.  For så vidt angår stiltiende aftaler og  

 samordnet praksis, fremsendes en beskrivelse af den stiltiende aftale eller  

 samordnede praksis af en af aftaleparterne med angivelse af datoen for,  

 hvornår praktiseringen heraf er påbegyndt.
 § 3.  Eventuel begæring om, at oplysninger i det  

 anmeldte ikke må udleveres eller gøres offentligt tilgængelige, og/eller  

 begæring om, at sådanne oplysninger ikke må afgives over for rådets  

 medlemmer, påføres fremsendelsen og behandles af rådet, hhv. rådets formand,  

 i henhold til konkurrencelovens § 10.
 § 4.  Hvor der foreligger tvivl om, hvorvidt en  

 aftale, vedtagelse mv. er omfattet af konkurrencelovens § 5, stk. 1  

 (dominerende indflydelse), rettes skriftlig henvendelse herom til  

 Konkurrencerådets sekretariat.
 § 5.  Som dokumentation for anmeldelsens tidspunkt  

 bekræfter sekretariatet inden for 1 uge skriftligt modtagelsen over for  

 afsenderen.
 § 6.  Anmeldelsen indebærer ikke nogen godkendelse af  

 aftalen, vedtagelsen mv., der til enhver tid kan gøres til genstand for  

 vurdering i henhold til konkurrencelovens øvrige bestemmelser.
 § 7.  Bekendtgørelsen træder i kraft den 15. februar  

 1990.
