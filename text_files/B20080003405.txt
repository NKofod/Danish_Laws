Bekendtgørelse om ændring af bekendtgørelse om ferie (Elektronisk indberetning til FerieKonto m.v.) § 1 I bekendtgørelse nr. 1285 af 14. december 2004 om ferie, som ændret ved bekendtgørelse nr. 1283 af 8. december 2006 og ved bekendtgørelse nr. 1140 af 1. oktober 2007, foretages følgende ændringer:
 1. I § 15, stk. 1, udgår: »særlige«.
 2. § 15, stk. 2, affattes således:
»Stk. 2. Arbejdsgiveren skal samtidig med indbetalingen for hver lønmodtager indberette CPR-nr., antal af optjente feriedage, det indbetalte beløb og dato for eventuel fratræden.
Arbejdsgiveren skal også oplyse om nye lønmodtagere i indberetningen.
Indberetningen skal ske via www.arbejdsgivernet.dk eller via et lønservicebureau, medmindre andet er aftalt med FerieKonto.« 3. I § 15 udgår stk. 3.
 4. I § 17, stk. 1, udgår: »særlige«.
 5. I § 17, stk. 2, indsættes efter 1. pkt. som nyt punktum:
»Indberetningen skal ske via www.arbejdsgiver.net eller via et lønservicebureau, medmindre andet er aftalt med FerieKonto.« 6. I § 24, stk. 1, ændres »En lønmodtager er helt eller delvist afskåret fra at holde ferie, hvis lønmodtageren har en af følgende feriehindringer:« til: »Særlige forhold efter lovens § 38 er:« 7. I § 24, stk. 1, nr. 4, udgår: »ikke«, og efter »som« indsættes »ikke«.
 8. I § 24, stk. 5, udgår: »i ferieåret«.
§ 2 Bekendtgørelsen træder i kraft den 1. februar 2008.
