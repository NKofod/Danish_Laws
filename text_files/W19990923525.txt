 Bladet blev pålagt at offentliggøre et resumé af  

 kendelsen.
Kendelse fra Pressenævnet i sag nr.  

 13/1999 En mand har klaget til Pressenævnet over en  

 lederartikel bragt i Fisk & Fri nummer 10, 1998, idet han mener, at god  

 presseskik er tilsidesat.
Han har endvidere klaget over, at bladet har afvist  

 at bringe et genmæle.
 I lederen hed det:
"Kære læser Danmarks Sportsfiskerforbund er kommet på  

 Internettet   så teknologisk set er man med helt fremme.
Men desværre afslører DSF's hjemmesider  

 forbundets meget alvorlige identitetskrise! Den 29. november spørger [navn] [e-mail adresse]  

 bl.a. hvorfor DSF's medlemstal er statisk, hvortil forbundsformanden  

 svarer:
- Kære [fornavn].
Du mener, at forbundet skal  

 markedsføres på en mere aggressiv måde, det forstår  

 jeg på den måde, at forbundet skal være på forkant  

 med udviklingen og fremkomme med nye visioner og holdninger i stedet for at  

 profilere sig på alle fortidens resultater.
Ikke for endnu engang at kritisere forbundet, men hvis  

 ovenstående ikke for alvor afslører forbundets  

 identitets-krise, hvad gør så Måske er det ikke så underligt, at danske  

 lystfiskere flygter fra et forbund, der opgiver at være på  

 forkant med udviklingen og fremkomme med nye visioner!" Klageren har anført, at han blev fejlagtigt citeret  

 i lederen.
Citatet stammer fra et indlæg, som klageren havde skrevet,  

 og som blev bragt på Danmarks Sportsfiskerforbunds debatside på  

 internettet den 29. oktober 1998. Indlægget var en kommentar til et  

 indlæg den 16. oktober 1998 af forbundets formand, hvori denne  

 opfordrede medlemmerne til at fremkomme med kommentarer til baggrunden for  

 det uændrede antal medlemmer af forbundet.
 Klageren har anført, at hans indlæg den 29.  

 oktober 1998 begyndte således:
"Kære  Jørgen Tillykke med jeres nye Websider.
De er flotte.
Du rejser 2 problemer i dit indlæg her på  

 siden- Hvorfor er medlemstallet statisk? Har alle lystfiskere, også dem der ikke er medlem,  

 gavn af forbundets arbejde? Det er her jeg vil blande mig.
Jeg mener helt  

 klart at alle lystfiskere har gavn af forbundets og de lokale klubbers  

 arbejde." Senere i indlægget hed det:
"Hvorfor folk ikke bliver medlemmer, på trods af  

 disse åbenlyse aktiviteter, ved man formentlig alt for lidt om og det  

 kan vel egentlig kun afdækkes ved en tilbundsgående  

 undersøgelse." Klageren har anmodet bladet om at bringe følgende  

 genmæle:
"I det seneste nummer af Fisk & Fri er jeg blevet  

 citeret i bladets leder på side 3, hvor der står, at jeg på  

 Danmarks Sportsfiskerforbunds debatside på Internet spørger,  

 hvorfor forbundets medlemstal er statisk.
Jeg skal derfor anmode om at  

 få dette brev optaget i Deres blad på en tilsvarende  

 fremtrædende plads, som en berigtigelse af Deres leder.
Det er ikke korrekt, at jeg spørger om, hvorfor  

 medlemstallet er statisk.
Mit indlæg på debatsiden er  

 således en kommentar til forbundsformandens første indlæg  

 på siden og det er ham, der stiller spørgsmålet om,  

 hvorfor medlemstallet er statisk.
Mit indlæg på debatsiden er  

 alene mine tanker om hvorfor medlemstallet er statisk og mine tanker om, hvad  

 jeg mener forbundet bør gøre ved det.
Jeg har således  

 ikke stillet noget spørgsmål på debatsiden.
De har derfor  

 brugt mit navn i et udfald på lederside mod Danmarks  

 Sportsfiskerforbund ved en fejlagtig beskrivelse af, hvad mit indlæg i  

 virkeligheden indeholder.
Jeg skal derfor anmode om, at mit indlæg på  

 Danmarks Sportsfiskerforbunds hjemmeside gengives i sin helhed:" Herefter følger hele klagerens indlæg  

 på den anførte hjemmeside.
 Klageren har i forbindelse med klagen til  

 Pressenævnet gjort gældende, at det forkerte citat fra klagerens  

 indlæg er i strid med god presseskik.
 Klageren har til støtte for anmodningen om  

 genmæle anført, at der blev bragt ukorrekte oplysninger.
 Klageren har anmodet om, at bladet pålægges at  

 bringe hans genmæle eller   hvis dette er for omfattende   da det, han  

 har anført i genmælets 1. afsnit, 1. punktum og hele 2.  

 afsnit.
 Klageren har endelig klaget over, at bladet ikke har  

 besvaret hans anmodning om genmæle.
 Bladet har i sit marts nummer, der skulle være  

 udkommet den 1. marts 1999, men som først udkom den 8. marts 1999,  

 bragt klagerens indlæg på sportsfiskerforbundets hjemmeside.  

 Indlægget blev bragt under overskriften "Læserbrev:  

 Lystfiskerholdninger".
 Indledningen til indlægget lød:
"[Navn], Roskilde, er utilfreds med den måde, som  

 FISK & FRI citerede ham på for et par numre siden.
Det drejede sig  

 om diskussionen om Danmarks sportsfiskerforbund og om lystfiskerholdninger.  

 har bedt om, at blive citeret i fuld udstrækning, og det  

 gør vi gerne, og vi begynder med hans to spørgsmål:
Hvorfor er medlemstallet (i DSF) statisk? Har alle lystfiskere, også dem, der ikke er medlem,  

 gavn af forbundets arbejde? Jeg mener helt klart, at alle lystfiskere har gavn af  

 forbundets og de lokale klubbers arbejde ." Til klagen har bladet alene afgivet den udtalelse, at  

 bladet ville bringe klagerens internet-indlæg i sin helhed.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Preben Sørensen.
 Pressenævnet udtaler:
 Pressenævnet bemærker, at det uddrag af  

 klagerens indlæg, som blev bragt på bladets lederside, ikke er  

 dækkende for indlæggets indhold.
 Da det fremgår, at dette uddrag alene tjener som  

 indledning til en udtalelse fra forbundsformanden, finder Pressenævnet,  

 at bladet ikke har tilsidesat god presseskik ved kun at bringe en del af  

 klagerens indlæg.
 Pressenævnet finder, at det uddrag fra klagerens  

 indlæg, der blev bragt i lederartiklen, ikke har en sådan forkert  

 og skadevoldende karakter, at klageren er berettiget til at få bragt et  

 genmæle i den anledning.
Hvad angår gengivelsen i marts 1999 nummeret af  

 klagerens indlæg iblandet redaktionelle kommentarer, bemærker  

 Pressenævnet, at et medie som led i den redaktionelle proces kan  

 vælge at medtage eller at afvise læserbreve.
Såfremt  

 læserbreve medtages, skal det ske i en form, således at  

 skribentens synspunkter ikke ændres.
Ved gengivelsen i marts nummeret  

 fremgår det ikke, hvilke dele af indlægget der kom fra klageren,  

 og hvilke dele redaktionen var ansvarlig for.
En sådan gengivelse er  

 derfor ikke i overensstemmelse med god presseskik.
 Efter medieansvarslovens § 39, stk. 1, skal genmælet  

 offentliggøres uden unødig forsinkelse, og efter lovens § 40,  

 skal et eventuelt afslag på anmodning om genmæle meddeles snarest  

 muligt med oplysning om klageadgangen til Pressenævnet.
 Da bladet ikke har besvaret klagerens anmodning om  

 genmæle, og da klagerens indlæg først blev offentliggjort  

 i bladets marts udgave, finder Pressenævnet, at bladet har  

 overtrådt medieansvarslovens § 39, og nævnet udtaler sin kritik  

 heraf.
 I medfør af medieansvarslovens § 49  

 pålægges det herefter den ansvarshavende redaktør af Fisk  

 & Fri at offentliggøre følgende:
 "Kendelse fra Pressenævnet:
 Fisk & Fri bragte i nummer 10, 1998 en leder, der i  

 indledningen citerede en mand for på Dansk Sportsfiskerforbunds  

 hjemmeside at spørge, hvorfor DSF's medlemstal er statisk.
Manden har klaget herover, idet han anser god presseskik  

 for tilsidesat.
Han har endvidere klaget over, at bladet har afvist at bringe  

 et genmæle.
I bladets marts 1999 udgave bragte bladet under  

 overskriften "Læserbreve: Lystfiskerholdninger" et   næsten  

 fuldstændigt   uddrag af samme indlæg på internettet.
Det  

 fremgik imidlertid stadig ikke, at der var tale om en besvarelse af et  

 spørgsmål, som formanden tidligere havde stillet.
Endvidere  

 havde bladet indsat redaktionelle bemærkninger som indledning til  

 læserbrevet.
 Pressenævnet har udtalt, at det uddrag af klagerens  

 indlæg, som blev bragt på bladets lederside, ikke er  

 dækkende for indlæggets indhold.
 Da det fremgår, at dette uddrag alene tjener som  

 indledning til en udtalelse fra forbundsformanden, finder Pressenævnet,  

 at bladet ikke har tilsidesat god presseskik ved kun at bringe en del af  

 klagerens indlæg.
 Pressenævnet finder, at det uddrag af klagerens  

 indlæg, der blev bragt i lederartiklen, ikke har en sådan forkert  

 og skadevoldende karakter, at klageren er berettiget til at få bragt et  

 genmæle i den anledning.
Hvad angår gengivelsen i marts 1999 nummeret af  

 klagerens indlæg, bemærker Pressenævnet, at et medie som  

 led i den redaktionelle proces kan vælge at medtage eller at afvise  

 læserbreve.
Såfremt læserbreve medtages, skal det ske i en  

 form, således at skribentens synspunkter ikke ændres.
Ved  

 gengivelsen i marts nummeret fremgik det ikke, hvilke dele af indlægget  

 der kom fra klageren, og hvilke dele redaktionen var ansvarlig for.
En  

 sådan gengivelse er derfor ikke i overensstemmelse med god  

 presseskik.
 Efter medieansvarslovens § 39, stk. 1, skal genmælet  

 offentliggøres uden unødig forsinkelse, og efter lovens § 40,  

 skal et eventuelt afslag på anmodning om genmæle meddeles snarest  

 muligt med oplysning om klageadgangen til Pressenævnet.
 Da bladet ikke har besvaret klagerens anmodning om  

 genmæle, og da klagerens indlæg først blev offentliggjort  

 i bladets marts udgave, finder Pressenævnet, at bladet har  

 overtrådt medieansvarslovens § 39, og nævnet udtaler sin kritik  

 heraf.
 København, den 17. marts 1999.
Axel Kierkegaard, Finn Rowold, Tage Clausen og Preben  

 Sørensen." Afsagt den 17. marts 1999.
