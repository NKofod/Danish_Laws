Boligstøttemodtager klager over kommunens tilbagebetalingskrav for for  

 meget udbetalt støtte, idet ansøgningen er udfyldt af en sagsbehandler ved  

 kommunen, og oplysningspligten i øvrigt er overholdt.
Kommunen fastholder  

 kravet under henvisning til, at modtageren burde have været klar over, at  

 pensionsbidraget skulle medregnes i indtægten.
 Amtsankenævnet ændrer afgørelsen under henvisning til, at ansøgningen  

 blev udfyldt af en sagsbehandler ved kommunen, og at det ikke findes  

 godtgjort, at modtageren burde have indset fejlen.
 1) Ved brev af 21. september 1987 har De klaget over kommunes krav om  

 tilbagebetaling af for meget udbetalt boligsikring for året 1985 med kr.  

 3.204,00.
 Sagen har på grundlag af vedlagte redegørelse været behandlet i  

 amtsankenævnets møde den 21. juli 1988.
 Nævnet traf følgende A F G Ø R E L S E:
 Nævnet ændrede kommunes afgørelse.
 Nævnet fandt, at kommune ikke har haft grundlag for at kræve det for meget  

 udbetalte boligsikringsbeløb tilbagebetalt hos Dem, jfr. lovens § 41.
Nævnet har lagt vægt på, at opgørelsen af aktuel indkomst pr. 1.6.1984  

 blev udfyldt af en medarbejder ved kommunens boligstøtteafdeling, som burde  

 have været opmærksom på, at en arbejdsgivers pensionsbidrag skal medregnes  

 ved opgørelsen af husstandsindkomsten.
Den for meget udbetalte boligsikring  

 skyldes således en sagsbehandlingsfejl og ikke, at De har tilsidesat Deres  

 oplysningspligt.
Nævnet fandt det endvidere ikke godtgjort, at De burde have indset, at der  

 forelå en fejl, idet dette ville kræve kendskab til de særlige regler om  

 beregning af socialindkomst og boligsikring.
Nævnet fandt derfor, at De ej  

 heller i øvrigt kan antages at have modtaget den for meget udbetalte  

 boligsikring mod bedre vidende.
 Om muligheden for at klage, se vedlagte klagevejledning.
 2) Notits.
Med venlig hilsen R E D E G Ø R E L S E Ved brev af 21. september 1987 N.N. har klaget over kommunes krav om  

 tilbagebetaling af for meget udbetalt boligsikring for året 1985 med kr.  

 3.204 kr.
 Kommunes afgørelse blev meddelt klager ved skrivelse af 26. august 1987.
 Kommune har den 16. oktober 1987 videresendt klagen til amtsankenævnet med  

 kopi af sagsakter.
 FAKTISKE OPLYSNINGER:
Klager har i 1985 modtaget boligsikring på grundlag af en forventet  

 indkomst på 115.000 kr.
Den endelige indkomst udgjorde 129.000 kr.  

 Differencen skyldtes, at arbejdsgiverens pensionsbidrag på 15.669 kr. ikke  

 havde været medtaget ved beregningen.
Klager henvendte sig til kommunen den 15. maj 1984 med ansøgning om  

 boligsikring fra 1. juni 1984 p.g.a. samlivsophævelse.
Klager oplyste, at hun  

 havde en lønindtægt på 126.000 kr. årligt.
Der blev udfyldt en opgørelse af aktuel indkomst til brug ved beregning af  

 sociale ydelser.
Opgørelsen blev udfyldt af kommunens sagsbehandler og  

 underskrevet af sagsbehandleren og klager.
I rubrikken »pensionsbidrag« var alene anført ATP-bidrag på  

 1.166 kr.
Arbejdsgiverens pensionsbidrag blev således ikke medregnet.
 Der skete således en forkert beregning af boligsikring allerede fra 1.  

 juni 1984. Der ses ikke at være fremsendt tilbagebetalingskrav for 1984,  

 formentlig fordi overskridelsen for dette år ikke har været så stor, at der  

 er opstået et tilbagebetalingskrav.
 Den nævnte beregning fortsatte efter 1. januar 1985, og klager har således  

 modtaget 3.204 kr. for meget i boligsikring for hele året 1985. Kommune har  

 krævet dette beløb tilbagebetalt.
 Ud over det manglende pensionsbidrag har der ikke været uoverensstemmelse  

 mellem de oplysninger, klager har afgivet til kommunen og de faktiske  

 forhold.
 BEGRUNDELSEN FOR KLAGEN:
 N.N. finder det urimeligt, at hun skal tilbagebetale hele boligstøtten fra  

 1985. Hun anfører, at hun har henvendt sig på kommunen med alle sine  

 lønsedler, og at det ikke kan være rimeligt, at kommunen fremsætter et  

 tilbagebetalingskrav, fordi der er sket en sagsbehandlingsfejl.
Klager har telefonisk over for amtsankenævnets sekretariat oplyst, at hun  

 ikke var bekendt med, at arbejdsgiverens pensionsbidrag skulle medregnes.
Hun  

 mener, at sagsbehandleren burde have været klar over dette.
Klager oplyser,  

 at hun direkte blev spurgt, om hun var medlem af en pensionskasse, hvilket  

 hun bekræftede.
 KOMMUNES REDEGØRELSE:
 »Vedrørende klage over regning på for meget udbetalt boligsikring i  

 1985 på i alt kr. 3.204.
 Ansøgers klage lyder:
Utilfredshed med boligstøttekontorets oplysninger omkring indkomster til  

 brug ved beregning af boligstøtten.
Især oplysning om, at  

 arbejdsgiveradministreret pensionsbidrag skal tillægges indtægten ved  

 beregning af boligstøtte, og at boligstøttekontoret ikke har informeret om  

 dette.
 Begrebet arbejdsgiveradministreret pensionsbidrag består af:
ATP-bidrag, lønmodtagerens egen andel, arbejdsgiverens andel Såfremt der i ansættelsesaftalen indgår pensionsbidrag med samme forhold  

 som oven for, da skal de 3/3 tillægges a-indkomsten.
 Som det vil fremgå af medsendte aktuelle indkomstopgørelse af 1.6.1984  

 udfærdiget den 15.5.84, da er der anført et beløb i rubrik 12, kr. 1.166  

 (ATP-delen).
 Proceduren i udfyldelse af en aktuel indkomstopgørelse er, at man  

 forespørger ansøgeren, om der i ansættelsesforholdet indgår en aftale om  

 pensionsbidragsordning, og man vejleder i den forbindelse også om  

 ATP-bidraget.
 Rubrik 12 vil aldrig være blevet udfyldt, førend ansøgeren er orienteret  

 om, hvad tallet indebærer.
Derfor er det for boligstøttekontoret en »gåde«, hvorfor  

 ansøgeren ikke endnu engang forespørger om disse forhold, inden der skrives  

 under.
Man skriver vel ikke under på noget, førend man har sat sig ind i,  

 hvad man skriver under på!! Undertegnede vil overhovedet ikke kommentere de omstrøede anklager, som  

 ansøger skriver i sin klage, da undertegnedes opfattelse af denne sag er et  

 udtryk for, at ansøgeren ikke har forstået sagens sammenhæng, og nu bliver  

 vred på kommunen, ubegrundet.
Til sidst må det påpeges, at ansøgeren efter at have modtaget den nye  

 bevillingsskrivelse pr. 1.7.84 (gældende for 1.6.84 og fremefter), ikke  

 yderligere har rettet henvendelse til boligstøttekontoret.
Ej heller efter,  

 at der er sendt en ny bevillingsskrivelse ud pr. 1. januar 1985.
Forvaltningens opfattelse er, jfr. ovennævnte, den, at det fremsatte  

 regningskrav fastholdes, da boligstøttekontoret mener at have opfyldt SIN  

 oplysningspligt.' RETSGRUNDLAG:
 Ifølge lov om individuel boligstøtte § 7 er husstandsindkomsten  

 husstandens samlede socialindkomst med visse afvigelser.
I socialindkomsten medregnes visse indtægter, som ikke indgår i den  

 skattepligtige almindelige indkomst.
Ifølge lov om socialindkomst § 2, nr. 3  

 medregnes således beløb, der af en arbejdsgiver indbetales til en  

 pensionsordning, som er oprettet som led i et ansættelsesforhold, og som er  

 omfattet af pensionsbeskatningsloven afsnit I, herunder beløb, der af en  

 arbejdstagers tidligere arbejdsgiver indbetales til en pensionsordning med  

 løbende udbetalinger.
 Ifølge socialindkomstlovens § 2, stk. 1, nr. 5, medregnes endvidere beløb,  

 der af arbejdsgiveren indbetales til arbejdsmarkedets tillægspension i.h.t.  

 loven herom.
 Ifølge boligstøttelovens § 38, stk. 3, skal ansøgeren oplyse  

 kommunalbestyrelsen om alle forhold, der kan medføre nedsættelse eller  

 bortfald af boligstøtten.
