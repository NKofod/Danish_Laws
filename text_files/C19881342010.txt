 Veterinærdirektoratet er blevet forespurgt, om der ved udsendelsen af  

 Veterinærdirektoratets instruks af 16. september 1987 om udøvelse af  

 kødkontrol, der trådte i kraft den 1. oktober 1987, er sket en skærpelse af  

 bedømmelsen af nødslagtede dyr med friske benbrud, og der er i forbindelse  

 hermed henvist til instruksens pkt. 4.4 Nødslagtede dyr, hvoraf bl.a.  

 fremgår, at forinden eventuel godkendelse skal der i alle tilfælde foretages  

 bakteriologisk undersøgelse.
 Veterinærdirektoratet skal i denne anledning oplyse, at det ikke har været  

 hensigten at foretage en skærpelse af de tidligere bedømmelsesregler i  

 forbindelse med nødslagtning i henhold til hvilke, det var muligt at undlade  

 bakteriologisk undersøgelse, såfremt det drejer sig om ganske friske benbrud.
 Af den nye instruks bilag I, nr. 2.13.a.i) fremgår, at brud opstået inden  

 for 4-6 timer før slagtningen betragtes som friske brud, i hvilken  

 forbindelse der ikke skal foretages bakteriologiske undersøgelse, medmindre  

 der også er tale om andre væsentlige forhold af betydning for bedømmelsen.
 Under henvisning hertil skal meddeles, at alle dyr med friske benbrud,  

 herunder også nødslagtede dyr, bedømmes i henhold til instruksens bilag I,  

 nr. 2.13.a.i).
 P.V.V.
