Indledning § 1.  I medfør af § 2 i lov nr. 228 af 19. maj 1971 om  

 statens byggevirksomhed mv. fastsættes i dette cirkulære nærmere  

 retningslinier for den økonomiske og regnskabsmæssige behandling af statens  

 byggesager samt for Byggestyrelsens bistand til styrelser uden særlig  

 byggeadministration.
Formålet med disse retningslinier er, i overensstemmelse  

 med lovens § 1, at sikre, at statsligt byggeri sker på den for staten  

 økonomisk mest fordelagtige måde under hensyn til den påtænkte anvendelse og  

 fremtidige drift.
Dette søges opnået bl.a. ved en nøje planlagt økonomisk  

 styring, og ved, at der foretages en hensigtsmæssig regnskabsmæssig  

 behandling af statens byggesager.
 Stk. 2.  Cirkulæret er udarbejdet af Byggestyrelsen  

 efter forhandling med Budgetdepartementet, Statens Regnskabsdirektorat,  

 Rigsrevisionen og Koordinationsudvalget vedrørende Statsbyggeri.
 Stk. 3.  Cirkulæret omfatter statsligt nybyggeri og  

 tilbygning, ombygning og hovedistandsættelse af statens bygninger, og de af  

 staten lejede ejendomme og lokaler.
 Stk. 4.  Ved statsligt byggeri forstås i dette cirkulære  

 byggeri, som har en statslig myndighed som bygherre, og som derfor  

 finansieres fuldt ud over finansloven.
 Stk. 5.  For statsstøttet byggeri, som skal anvendes af  

 statsstøttede institutioner sker der ingen ændringer i den hidtidige praksis,  

 hvor gennemførelse af sådant byggeri følger reglerne for statsligt byggeri.  

 Byggesagsbehandlingen for sådant byggeri vil dog kunne ændres efter aftale  

 med Byggestyrelsen.
Stk. 6.  Cirkulæret gælder både for styrelser, under  

 hvilke der i henhold til lovens § 4, stk. 1, findes særlige  

 byggeadministrationer samt for styrelser uden særlig byggeadministration.
Dog  

 gælder bestemmelserne i kapitel 3, § 7, stk. 1, og kapitel 6, samt § 11,  

 stk. 2 , ikke for styrelser med særlig byggeadministration.
 § 2.  En nærmere vejledning i byggesagsadministration  

 er givet i Bygherrevejledning 1983, udgivet af Byggestyrelsen i september  

 1983. Om byggesagsadministrative spørgsmål må i det hele henvises til  

 bygherrevejledningen specielt også for så vidt angår de projektbetegnelser  

 mv., som er anvendt i nærværende cirkulære.
Stk. 2.  Såvel styrelser med særlig byggeadministration  

 som styrelser uden særlig byggeadministration har ansvaret for at  

 tilvejebringe fornøden bevilling til byggeriets gennemførelse.
Om  

 bevillingsmæssige spørgsmål, herunder i hvilket omfang udgifter til  

 planlægning og projektering kan afholdes som driftsudgift, henvises til  

 Finansministeriets budgetvejledning.
Styrelser med særlig byggeadministration § 3.  Under visse styrelser er der i henhold til  

 lovens § 4, stk. 1, oprettet særlige byggeadministrationer.
Det drejer sig om  

 Undervisningsministeriets Byggedirektorat, Forsvarets Bygningstjeneste,  

 Københavns Lufthavnsvæsen, Post- & Telegrafvæsenets Anlægs- og  

 Forsyningstjeneste og Danske Statsbaners Bygningstjeneste samt  

 Boligministeriets Ejendomsdirektorat.
Stk. 2.  Styrelser med særlig byggeadministration skal  

 selv forestå gennemførelse af et byggeri.
De særlige byggeadministrationer  

 yder også i en vis udstrækning bistand til styrelser, som ikke har særlig  

 byggeadministration.
I sådanne tilfælde skal der træffes nærmere aftale med  

 Byggestyrelsen om, hvilket materiale, der skal forelægges for Byggestyrelsen,  

 og i hvilket omfang og på hvilken måde Byggestyrelsen i øvrigt skal inddrages  

 i sagen.
Styrelser uden særlig byggeadministration § 4.  Efter lovens § 4, stk. 2, skal styrelser uden  

 særlig byggeadministration søge Boligministeriets bistand med det  

 forberedende arbejde i forbindelse med de enkelte byggeopgaver.
Styrelsen  

 skal derfor rette henvendelse til Byggestyrelsen, så snart et lokalebehov,  

 der ikke omfattes af § 7, er blevet aktuelt, for at få aftalt formen for  

 Byggestyrelsens bistand under sagens forberedelse.
Stk. 2.  Styrelser uden særlig byggeadministration  

 forestår dog selv administrationen af mindre byggerier, dvs. sager, hvor den  

 samlede udgift (ekskl. moms og grundkøbesum og grundkøbsomkostninger) anslås  

 til mindre end 2 mill. kr.
Disse sager kan, hvis styrelsen ønsker det,  

 forelægges for Byggestyrelsen.
Derimod skal Byggestyrelsen i alle tilfælde  

 bistå med tilrettelæggelsen af større byggerier, dvs. sager, hvor den samlede  

 udgift uanset opdeling i afsnit, i finanslovens prisniveau anslås til 2 mill.  

 kr. eller derover.
Stk. 3.  Byggestyrelsens bistand efter stk. 2 kan f.eks.  

 bestå i belysning af mulighederne for at dække behovet ved flytning til anden  

 statsbygning, leje af lokaler, køb af en bestående ejendom, ombygning af en  

 statsbygning eller nybyggeri.
Endvidere tilrettelæggelse af rådgivning ved  

 udarbejdelse og bedømmelse af programoplæg og byggeprogram, valg af tekniske  

 rådgivere, overvejelse om eventuel bistand fra en af de særlige  

 byggeadministrationer eller fra en bygherrekonsulent og vurdering af, om  

 byggeopgaven skal løses ved normal projektering eller eventuelt kan løses ved  

 køb af typebygning eller ved udbydelse i totalentreprise.
§ 5.  Udover den bistand, som er omtalt i § 4, stk. 3,  

 består Byggestyrelsens bistand i en teknisk og økonomisk behandling af sagen.  

 Byggestyrelsen er med til at vurdere, hvilket materiale, det vil være  

 nødvendigt at udarbejde, dvs. om der skal udarbejdes programoplæg,  

 byggeprogram, dispositionsforslag og projektforslag eller om noget af dette  

 materiale kan undværes eller udformes mere summarisk.
Hvis der i de  

 indledende faser nedsættes en styringsgruppe, eller lignende, f.eks. en  

 arbejdsgruppe til udarbejdelse af byggeprogram, skal det drøftes med  

 Byggestyrelsen, hvem der bør indtræde som medlemmer af en sådan gruppe,  

 herunder om Byggestyrelsen bør indtræde.
Stk. 2.  Det videre projektarbejde må først påbegyndes,  

 når Byggestyrelsens bemærkninger til projektforslaget foreligger, og når  

 bevillingen er tiltrådt af finansudvalget, hvor dette er nødvendigt.
Hvis  

 sagen efter afholdt licitation påny skal forelægges de bevilgende  

 myndigheder, skal licitationsresultatet forinden forelægges Byggestyrelsen.
 Stk. 3.  I projektforslaget skal der være taget stilling  

 til bebyggelsens hovedtræk og udformning og til alle de forhold med hensyn  

 til kvalitetsniveau og udstyr mv., som har væsentlig betydning for den  

 endelige pris.
§ 6.  Hvis styrelsen agter at erhverve typebygninger  

 eller at udbyde et byggearbejde i totalentreprise, skal det så tidligt som  

 muligt aftales med Byggestyrelsen, på hvilket grundlag udbud skal ske, og  

 dette materiale skal forelægges Byggestyrelsen til udtalelse, inden udbud  

 finder sted.
Endvidere skal de modtagne tilbud forelægges Byggestyrelsen til  

 udtalelse, inden tilbud accepteres.
Lokaler for centrale statskontorer i  

 hovedstadsområdet § 7.  Såfremt en styrelse, jf.
Boligministeriets  

 cirkulære af 9. juni 1972, får behov for kontorlokaler i hovedstadsområdet,  

 skal styrelsen rette henvendelse til Boligministeriets Ejendomsdirektorat,  

 der har til opgave at stille kontorlokaler til rådighed for ministerier,  

 styrelser og andre centrale statskontorer i hovedstadsområdet.
Indgåelse af  

 lejemål uden for hovedstadsområdet bør ske i samråd med  

 Statsskattedirektoratet eller eventuelt en af de særlige  

 byggeadministrationer.
Ved hovedstadsområdet forstås i denne forbindelse  

 Københavns og Frederiksberg kommuner og Københavns, Frederiksborg og Roskilde  

 amtskommuner.
 Stk. 2.  Hvad angår leje af kontorlokaler i  

 hovedstadsområdet til forretningsdrivende statsvirksomheder (§  

 2-virksomheder) og til institutioner, som er underlagt styrelser med egen  

 ejendoms- og lokaleadministration vil Boligministeriets Ejendomsdirektorat  

 undertiden kunne bistå med lejemålets indgåelse og eventuelt også ved  

 levering af teknisk inventar, vagt og rengøring.
Indsendelse af budget- og  

 regnskabsoplysninger mv. til Rigsrevisionen § 8.  I tilknytning til dette cirkulære er udsendt en  

 byggesagsrapport vedrørende statslige byggearbejder med tilhørende  

 vejledning.
Byggesagsrapporten består af et hovedskemasæt med bilag 1 og 2,  

 en licitationsoversigt og en regnskabsoversigt med et eller flere bilag samt  

 en honoraroversigt.
Stk. 2.  Ved indsendelse af budget- og  

 regnskabsoplysninger mv. er styrelserne pligtig til at benytte  

 byggesagsrapportens skemaer.
Dette gælder dog ikke for styrelser, som  

 anvender EDB.
I sådanne tilfælde kan der i stedet indsendes EDB-udskrifter  

 under forudsætning af, at udskrifternes systematik og indhold svarer til  

 byggesagsrapportens skemaer.
 Stk. 3.  Såvel styrelser med særlig byggeadministration  

 som styrelser uden særlig byggeadministration skal til Rigsrevisionen  

 indsende følgende materiale:
 (De angivne beløbsgrænser er ekskl. moms og eventuel grundkøbesum og  

 grundkøbsomkostninger).
A.
Byggeudgift under 1/2 mill. kr .
 Efter byggesagens afslutning . Regnskabsoversigten og  

 honoraroversigten, såfremt der har været afholdt udgifter til teknisk  

 rådgivning og bistand.
B.
Byggeudgift mellem 1/2 og 2 mill. kr .
 Efter byggesagens afslutning . Licitationsoversigten og  

 regnskabsoversigten med eventuelle bilag samt honoraroversigten.
C.
Byggeudgift på 2 mill. kr. og derover . - Efter udarbejdelse  

 af projektforslag . Byggesagsrapportens hovedskema side 1-3 med bilag.  

 Endvidere indsendes regnskabsoversigten med bilag, såfremt der er anvist  

 beløb til udbetaling. - Efter licitation og inden byggearbejdet  

 iværksættes . Licitationsoversigten og regnskabsoversigten med bilag. -  

Under byggeriets udførelse . Byggesagsrapportens regnskabsoversigt med  

 bilag indsendes hvert halve år.
Samtidig indsendes en redegørelse for de  

 forskydninger, der er indtruffet siden forrige regnskabsoversigt for så vidt  

 angår kolonne 87 og 88 i bilaget til regnskabsoversigten. - Efter  

 byggesagens afslutning . Regnskabsoversigten med bilag og  

 honoraroversigten.
Ved byggesager på 2 mill. kr. og derover skal endvidere til Rigsrevisionen  

 indsendes følgende materiale, efterhånden som det foreligger: - Indgåede  

 teknikeraftaler. - Såfremt der er nedsat en styringsgruppe eller lignende  

 eller byggeriet ledes af et byggeudvalg, indsendes mødereferater løbende. -  

 Fællesbetingelser og eventuelt særlige betingelser (dvs. udbudsbetingelser  

 men ekskl. tegninger og særbeskrivelser og lignende) samt tidsplan for  

 byggeriet. - Fortegnelse over indkomne tilbud samt genpart af de antagne  

 tilbud med tilbudslister, anerkendte forbehold mv.
Endvidere indsendes  

 oplysning om den anvendte udbudsform, herunder ved bunden licitation  

 oplysning om hvor mange tilbud, der er søgt indhentet samt teknikernes  

 indstillinger vedrørende antagelsen af tilbud og nærmere begrundelse, såfremt  

 billigste tilbud ikke er antaget. - Genparter af indgåede entreprise- og  

 leverancekontrakter samt kopi af eventuel sikkerhedsstillelse. - Under  

 arbejdets gang skal aftalesedler mv. vedhæftes regnskabsbilagene og indsendes  

 sammen med disse.
 Om anvendelse og udfyldelse af byggesagsrapportens skemaer i øvrigt  

 henvises til afsnit 2 og 4 i vejledningen.
Indsendelse af byggesagsrapporten mv. til  

 Byggestyrelsen § 9.  For styrelser uden særlig byggeadministration  

 gælder, at byggesagsrapporten skal indsendes til Byggestyrelsen, enten til  

 udtalelse eller til orientering, jf. nedenfor, når den samlede udgift -  

 ekskl. moms og eventuel grundkøbesum samt grundkøbsomkostninger - overstiger  

 2 mill. kr.
 Stk. 2.  Med mindre andet er aftalt, jf. § 5, stk. 1, og  

 § 6, skal styrelser uden særlig byggeadministration indsende  

 byggesagsrapporten til Byggestyrelsen på følgende tidspunkter:
 - Efter udarbejdelse af byggeprogram .
 Byggesagsrapportens hovedskema side 1-3 med eventuelle bilag indsendes til  

 Byggestyrelsen til udtalelse.
 - Efter udarbejdelse af projektforslag .
 Byggesagsrapportens hovedskema side 1-3 med bilag 1 eventuelt også bilag 2  

 indsendes til Byggestyrelsen til udtalelse.
 - Efter licitation .
 Byggesagsrapportens hovedskema side 1-3 med bilag 1 eventuelt også bilag 2  

 samt licitationsoversigten indsendes til orientering .
 - Efter byggesagens afslutning .
 Byggesagsrapportens hovedskema side 1-3, regnskabsoversigten med bilag og  

 honoraroversigten indsendes til orientering.
 Om anvendelse og udfyldelse af byggesagsrapportens skemaer samt om hvilket  

 materiale i øvrigt, der skal indsendes til Byggestyrelsen henvises til  

 vejledningen.
 Stk. 3.  Rapporten fra det byggetekniske eftersyn 5 år  

 efter byggeriets ibrugtagelse sendes til Byggestyrelsen.
 § 10.  Styrelser uden særlig byggeadministration skal  

 forelægge aftaler om teknisk rådgivning og bistand vedrørende byggearbejder  

 for Byggestyrelsen til godkendelse, hvis den samlede byggeudgift er på 2  

 mill. kr. eller derover (tidligere 11/2 mill. kr.).
Stk. 2.  Sådanne aftaler skal forelægges Byggestyrelsen  

 inden rådgivningen påbegyndes og inden aftalen indgås, dvs. at der til  

 Byggestyrelsen skal indsendes et udkast, udarbejdet efter oplæg fra eller  

 efter forhandling med den pågældende rådgiver.
Byggestyrelsens eventuelle  

 bemærkninger til aftaleudkastet skal herefter indarbejdes i udkastet, som  

 derefter skal underskrives af såvel rådgiveren som den pågældende styrelse.  

 Den endelige, underskrevne aftale indsendes i kopi til Byggestyrelsens  

 orientering.
Ikrafttræden § 11.  Dette cirkulære træder i kraft den 1. januar  

 1987. Hvad angår bestemmelserne i § 8, stk. 3, om indsendelse af  

 regnskabsoversigten mv. kan der med Rigsrevisionen træffes særlig aftale  

 herom for så vidt angår igangværende statsbyggerier, hvor byggearbejdet er af  

 større omfang og påbegyndt ved cirkulærets udsendelse.
 Stk. 2.  Særligt for styrelser uden særlig  

 byggeadministration gælder, at hvor projektforslag er bestilt af bygherren,  

 behandles udkast til aftaler om teknisk rådgivning og bistand af  

 Byggestyrelsen uden hensyn til den forhøjede udgiftsgrænse i § 10, stk. 1.
Stk. 3.  Samtidig hermed ophæves Boligministeriets  

 cirkulære nr. 124 af 24. juni 1974 om kontrol- og regnskabsmæssige  

 bestemmelser vedrørende statslige byggearbejder mv.
Cirkulæret gælder dog  

 fortsat for igangværende statsbyggerier, hvorom der, jf. stk. 1, er truffet  

 særlig aftale med Rigsrevisionen.
 Stk. 4.  Den i nærværende cirkulære omhandlede  

 byggesagsrapport vedrørende statslige byggearbejder samt vejledningen dertil  

 kan rekvireres ved henvendelse til Byggestyrelsens betjentstue, Stormgade 10,  

 1470 København K, telefon (01) 92 61 00.
