 I henhold til § 2, stk. 3 og 4, og § 35 a i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 fastsættes:
Uddannelsens struktur § 1.  Den juridiske uddannelse er en  

 kandidatuddannelse på 5 år, der består af en grunduddannelse på 3 år og en  

 overbygningsuddannelse på 2 år.
 Stk. 2.  Grunduddannelsen er fælles for de studerende.  

 De studerende skal desuden gennemføre en overbygningsuddannelse, der består  

 af valgfri kurser, jf. dog § 4, stk. 2, og een eller flere skriftlige  

 afhandlinger.
§ 2.  Den nævnte uddannelseslængde angiver det antal  

 årsværk, der skal lægges til grund for planlægningen af uddannelsen.
Et  

 årsværk er en fuldtidsstuderendes arbejde i et år.
Uddannelsens indhold § 3.  Grunduddannelsens 1. år omfatter følgende fag:
 1. Dele af formueret.
 2. Dele af offentlig ret.
 3. Familie- og arveret.
 4. Indføring i forholdet mellem ret og samfund.
 Stk. 2.  Grunduddannelsens 2.-3. år omfatter følgende  

 fag:
 1. Formueret med international privatret, selskabsret  

 og civil tvangsfuldbyrdelse.
 2. Offentlig ret, folke- og EF-ret og dele af  

 civilproces.
 3. Strafferet og straffeproces.
 4. Retshistorie, almindelig retslære og retssociologi.
§ 4.  Som overbygningsuddannelse sammensætter den  

 studerende et studieprogram, der omfatter 12 studieenheder.
En studieenhed  

 svarer til 1/6 årsværk.
 Stk. 2.  Et kursus i skatteret og et kursus i økonomi  

 (eventuelt med elementær regnskabslære eller budgetteori) skal hver udgøre en  

 studieenhed.
Stk. 3.  De øvrige 10 studieenheder består af valgfri  

 kurser og een eller flere skriftlige afhandlinger, som tilsammen dækker et  

 ikke for snævert afgrænset emneområde.
Kurser og skriftlige afhandlinger  

 svarende til 6 studieenheder kan angå ikke-juridiske emner af nærliggende  

 betydning for juridiske kandidaters virke.
 § 5.  2 eller 3 studieenheder efter universitetets  

 bestemmelse består af 1 selvstændig skriftlig afhandling.
 Stk. 2.  Efter den studerendes valg kan yderligere  

 indtil 6 studieenheder bestå af selvstændige skriftlige afhandlinger, som  

 hver skal omfatte mindst 3 studieenheder.
 Stk. 3.  Afhandlingen(erne) efter stk. 1 og 2, kan angå  

 såvel juridiske emner som ikke-juridiske emner af nærliggende betydning for  

 juridiske kandidaters virke, jf. dog § 4, stk. 3.
 Stk. 4.  De nærmere regler om skriftlige afhandlinger,  

 herunder om godkendelse af emner, fastsættes i studieordningen, jf. § 16.
Bedømmelse § 6.  De studerendes kvalifikationer dokumenteres ved  

 prøver, herunder bedømmelse af skriftlige afhandlinger.
 § 7.  Prøverne er enten interne eller  

eksterne.
 Interne prøver bedømmes af eksaminator(erne) eller eksaminator(erne) og  

 een eller flere censorer, der er beskikket af rektor, blandt lærerne ved  

 universitetet.
 Eksterne prøver bedømmes af eksaminator(erne) og een eller flere  

 censorer, der er beskikket af Undervisningsministeriet, Direktoratet for de  

 Videregående Uddannelser (ministerielt beskikkede censorer).
Stk. 2.  Mindst 1/3 af uddannelsen skal dokumenteres ved  

 eksterne prøver.
Disse skal dække uddannelsens væsentlige områder, herunder  

 den skriftlige afhandling efter § 5, stk. 1.
 § 8.  Prøverne i de fag, der er nævnt i henholdsvis §  

 3, stk. 2, nr. 1 og 2, kan omfatte spørgsmål fra de fag, som er nævnt i  

 henholdsvis § 3, stk. 1, nr. 1 og 2. Een af prøverne i hvert af de fag, der  

 er nævnt i § 3, stk. 2, nr. 1 og 2, kan omfatte spørgsmål fra det andet fag.
§ 9.  Prøveformen skal sikre, at der foretages en  

 individuel bedømmelse af den studerende.
Det kan dog bestemmes i  

 studieordningen, at een prøve kan aflægges som gruppeprøve med fælles  

 bedømmelse, hvis en gruppe af studerende ønsker det.
Bedømmelsen sker da ved  

 bestået/ikke bestået.
Stk. 2.  Ved bedømmelsen gives karakter efter 13-skalaen  

 i overensstemmelse med bekendtgørelsen om karaktergivning ved de højere  

 uddannelsesinstitutioner.
Universitetet kan bestemme, at bedømmelsen  

 bestået/ikke bestået skal anvendes ved prøven i det fag, der er nævnt i § 3,  

 stk. 1, nr. 4.
§ 10.  Prøverne i de fag, der er nævnt i § 3, stk. 1,  

 skal aflægges i samme eksamenstermin.
Fagene på grunduddannelsens 1. år skal  

 være bestået, inden den studerende indstiller sig til prøve i fagene på  

 grunduddannelsens 2.-3. år.
 Stk. 2.  Prøverne i de fag, der er nævnt i § 3, stk. 2,  

 nr. 1 og 2, skal aflægges i samme eksamenstermin.
 Stk. 3.  Alle grunduddannelsens fag skal være bestået,  

 jf. § 12, stk. 2, inden den studerende indstiller sig til prøver på  

 overbygningsuddannelsen.
 Stk. 4.  Universitetet kan dispensere fra stk. 1, sidste  

 pkt. og stk. 3, hvis det findes begrundet i usædvanlige forhold.
§ 11.  En studerende kan højst 3 gange indstille sig  

 til den samme prøve.
Universitetet kan tillade indstilling en fjerde gang,  

 når det findes begrundet i usædvanlige forhold.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
 Stk. 3.  Fag og studieenheder, der er bestået med en  

 karakter på 6 eller derover, kan ikke tages om.
Stk. 4.  Uanset bestemmelsen i stk. 3 omfatter  

 genindstilling til prøve i de fag, der er nævnt i henholdsvis § 3, stk. 1,  

 nr. 1-3, og stk. 2, nr. 1 og 2, alle fagene, hvis den studerende har fået  

 karakteren 0 eller 3 i noget fag.
Har den studerende opnået karakteren 5 i  

 noget fag, omfatter genindstilling(er) til prøve kun dette eller disse fag.  

 Omfatter en genindstilling flere fag, skal prøverne i disse aflægges i samme  

 eksamenstermin.
 § 12.  Karakteren i de enkelte fag og studieenheder  

 fastsættes på grundlag af een eller flere prøver efter nærmere regler i  

 studieordningen.
 Stk. 2.  Den studerende skal i den eller de prøver, der  

 danner grundlag for karakteren i et fag, opnå mindst 3 for at bestå faget.  

 For at bestå de fag, der er nævnt i § 3, stk. 1, nr. 1-3, skal den studerende  

 opnå mindst 6 i hvert af fagene.
§ 13.  Det endelige eksamensresultat beregnes som et  

 gennemsnit af de karakterer, der er opnået i samtlige fag og studieenheder,  

 herunder bedømmelsen af den eller de skriftlige afhandlinger.
Ved beregningen  

 tillægges karaktererne vægt efter følgende regler:
 1. Karakteren i hvert af de fag, der er nævnt i § 3,  

 stk. 1, nr. 1 og 2, vægtes 1 1/2.
 2. Karaktererne i de fag, der er nævnt i § 3, stk. 1,  

 nr. 3 og 4, vægtes henholdsvis 1 og 1/2, jf. dog § 9, stk. 2, 2. pkt.
 3. Karakteren i hvert af de fag, der er nævnt i § 3,  

 stk. 2, nr. 1 og 2, vægtes 4 1/2.
 4. Karaktererne i de fag, der er nævnt i § 3, stk. 2,  

 nr. 3 og 4, vægtes henholdsvis 2 og 1 1/2.
 5. På overbygningsuddannelsen har hver studieenhed  

 vægten 1.
 Stk. 2.  For at bestå den juridiske kandidatuddannelse  

 kræves en gennemsnitskvotient på 6,0.
Andre bestemmelser § 14.  Den, der har gennemført den juridiske  

 kandidatuddannelse, har ret til at betegne sig candidatus/candidata juris  

 (cand.jur.).
 § 15.  Universitetet udsteder bevis for gennemført  

 uddannelse med angivelse af den betegnelse, uddannelsen giver ret til.
 Stk. 2.  Studerende, der forlader uddannelsen uden at  

 have gennemført den juridiske kandidatuddannelse, har ret til at få  

 attestation for beståede prøver.
 § 16.  Universitetet fastsætter inden for  

 bekendtgørelsens rammer nærmere regler om uddannelsen i en studieordning, jf.  

 styrelseslovens § 14. Studieordningen sendes til Undervisningsministeriet,  

 Direktoratet for de Videregående Uddannelser, til orientering.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 universitetet til at dispensere fra de regler i studieordningen, der alene er  

 fastsat af universitetet.
 Stk. 4.  Studieordningen og væsentlige ændringer heraf  

 træder i kraft ved et semesters begyndelse.
 § 17.  Universitetet kan tilbyde afrundede  

 uddannelsesdele af indtil 2 års varighed, som kan indgå i eller supplere  

 andre uddannelser ved de videregående uddannelsesinstitutioner.
§ 18.  Beståede uddannelseselementer af den juridiske  

 kandidatuddannelse ved det ene universitet ækvivalerer tilsvarende  

 uddannelseselementer ved det andet universitet.
Den foretagne bedømmelse  

 overføres.
 Stk. 2.  Universitetet kan i hvert enkelt tilfælde eller  

 ved almindelige bestemmelser godkende, at gennemførte uddannelseselementer  

 fra en dansk eller udenlandsk videregående uddannelsesinstitution træder i  

 stedet for uddannelseselementer, der er omfattet af denne bekendtgørelse.
 Stk. 3.  Ved godkendelse efter stk. 2 anses  

 uddannelseselementet for gennemført, hvis det er bestået enten efter  

 bestemmelserne om den pågældende uddannelse eller efter denne bekendtgørelse.  

 Bedømmelsen overføres som »bestået«, medmindre den træder i stedet  

 for en karakter og er givet efter samme bestemmelser, som karakterer givet  

 ved den juridiske kandidatuddannelse.
 § 19.  Universiteterne fastsætter efter forhandling  

 med de øvrige berørte uddannelsesinstitutioner fælles bestemmelser om, i  

 hvilket omfang beståede elementer af erhvervsøkono mi/erhvervsretsuddannelsen  

 træder i stedet for uddannelseselementer i den juridiske kandidatuddannelse  

 og om indholdet af eventuelle specielle uddannelsesforløb, hvis gennemførelse  

 er nødvendig for, at de erhvervsøkonomi/erhvervsretsuddannede kan erhverve  

 den juridiske kandidatuddannelse.
§ 20.  Undervisningsministeriet, Direktoratet for de  

 Videregående Uddannelser, kan tillade fravigelse af bekendtgørelsen som led i  

 forsøg.
Samtidig fastsættes forsøgets varighed og rapporteringsformen.
 Stk. 2.  Direktoratet kan dispensere fra  

 bekendtgørelsen, når det findes begrundet i usædvanlige forhold.
 Stk. 3.  Direktoratet kan tillade universitetet at  

 dispensere fra bekendtgørelsen inden for nærmere angivne rammer.
§ 21.  Klager over universitetets afgørelser i henhold  

 til denne bekendtgørelse indgives til det pågældende universitet.
Hvis en  

 klage ikke tages til følge, og klageren fastholder klagen, videresender  

 universitetet klagen, - bilagt en udtalelse - til Direktoratet for de  

 Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 22.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 23.  Bekendtgørelsen træder i kraft den 1. september  

 1987.
 Stk. 2.  Bekendtgørelse nr. 438 af 23. juli 1973 om  

 juridisk kandidateksamen ophæves.
 Stk. 3.  Universitetet fastsætter overgangsregler for  

 studerende, der har begyndt uddannelsen inden 1. september 1987 og som ønsker  

 at færdiggøre uddannelsen helt eller delvis efter de hidtidige regler.  

 Universitetet afgør, hvornår der sidste gang afholdes prøver efter  

 bekendtgørelse nr. 438 af 23. juli 1973.
