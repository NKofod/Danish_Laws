Betænkning afgivet af Beskæftigelsesudvalget den 20. marts 2013 Betænkning over Forslag til folketingsbeslutning om ændring af au pair-ordningen [af Jørgen Arbo-Bæhr (EL) m.fl]:
1. Ændringsforslag Enhedslistens medlemmer af udvalget har stillet 1 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 2. november 2012 og var til 1. behandling den 7. februar 2013. Beslutningsforslaget blev efter 1. behandling henvist til behandling i beskæftigelsesudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 1 spørgsmål til beskæftigelsesministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL) indstiller beslutningsforslaget til forkastelse.
Flertallet vil stemme imod det stillede ændringsforslag.
 Et mindretal i udvalget (EL) indstiller beslutningsforslaget til vedtagelse med det stillede ændringsforslag.
 Enhedslistens medlemmer af udvalget mener, at det er på høje tid at rette op på au pair-personers forhold under deres ophold i Danmark.
Baggrunden for beslutningsforslaget er et samråd den 22. februar 2012, jf.
BEU alm. del  samrådsspørgsmål X-Ø, folketingsåret 2011-12, hvor beskæftigelsesministeren lovede at kigge på au pair-ordningen.
Beskæftigelsesministeren har igangsat en undersøgelse, som skal være færdig i forsommeren 2013. Herefter vil EL tage sagen op igen.
Netop det forhold, at au pair-ordningen de seneste 10-15 år helt har skiftet karakter fra at være vesteuropæisk udveksling til at være en brik i det globale arbejdsmarked, indebærer, at au pair-ordningen er omgærdet med myter og forældede forventninger.
De europæiske regler, der blev udformet i 1969, og som Danmark tiltrådte i 1971, gælder fortsat stort set uforandrede.
Der er de seneste år gennemført flere undersøgelser, der belyser konsekvenserne af den nugældende au pair-ordning.
Ingen af undersøgelserne kan siges at levere en fuldstændig afdækning af au pair-ordningens funktion, dvs. konsekvenserne både i au pair-personernes hjemlande og i Danmark og perspektiverne for den enkelte au pair, men retningen er ret entydig: Au pair-jobbet er et arbejde.
Au pair-personernes vilkår er ensidigt fastlagt af regeringen og i sidste ende af Folketinget, hvilket er helt ulig alle andre grupper af ansatte i Danmark.
Det er således op til regeringen og Folketinget at gennemføre de forbedringer af vilkårene, som en tilpasning til virkeligheden i år 2013 vil kræve.
Det er det, som dette beslutningsforslag giver nogle bud på.
EL vil sikre mennesker, som arbejder som au pair i Danmark, bedre muligheder for at kræve deres ret.
De står i en situation, hvor de ikke har mulighed for at beklage sig, hvis de ikke bliver behandlet i overensstemmelse med lovgivningen.
Hvis de klager, kan værtsfamilien opsige kontrakten, og au pair-personen bliver sendt tilbage til sit hjemland.
Desuden indeholder beslutningsforslaget en lønregulering  man kan også reelt kalde det en mere retfærdig form for lommepenge.
EL tror, at værtsfamilierne gerne vil betale lidt mere for at få en au pair.
EL ved ikke, om det kun er rige mennesker, der har en au pair, men noget tyder på det, når man ser på, hvor værtsfamilierne bor.
De fleste af dem bor i Gentofte, Rudersdal, Hørsholm og Lyngby-Taarbæk kommuner.
EL vil tillade sig at sige, at det er typiske velhaverkommuner.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til teksten Af et mindretal (EL):
 1) I den indledende tekst ændres datoen »1. marts 2013« til: »15. april 2013«.
[Udskydelse af tidsfristen] Bemærkninger Til nr. 1 Ændringsforslaget indebærer, at fristen for at fremsætte forslag til ændringer af reglerne vedrørende au pair-ordningen udskydes til den 15. april 2013. Udskydelsen skyldes det sene tidspunkt for 1. behandling af beslutningsforslaget.
Ane Halsboe-Jørgensen (S) Bjarne Laustsen (S) Jens Joel (S) Jan Johansen (S) Leif Lahn Jensen (S) Lennart Damsbo-Andersen (S) fmd.
Pernille Rosenkrantz-Theil (S) Nadeem Farooq (RV) Andreas Steenberg (RV) Sanne Rubinke (SF) Jesper Petersen (SF) Ole Sohn (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jacob Jensen (V) Peter Juel Jensen (V) Inger Støjberg (V) Ulla Tørnæs (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 20 Bilagsnr.
