Landsskatteretskendelse af 12. maj 2003 vedr.  

 Gældseftergivelse af lån fra fond  interesseforbundne parter A ApS klager for indkomståret 1999 over, at de stedlige  

 skattemyndigheder har anset tilskud fra B Fond for skattepligtigt tilskud.
Det fremgår af sagen, at A ApS  

    

  

 blev stiftet den 1. juni 1996 under navnet C ApS.
Formålet med selskabet  

 var at eje anparter/aktier i andre selskaber samt handel, service og  

 produktion  

 og dermed forbundne aktiviteter.
D var eneanpartshaver.
E A/S blev stiftet i 1984, og F A/S ejede på daværende tidspunkt  

 51 % af aktierne, i 1988 overtog F A/S E A/S helt, og D og hans hustru blev  

 samtidig hermed daglige ledere.
En betydelig del af aktiviteten i E A/S var  

 at  

 udvikle produkter til B-koncernen.
B Fonden  

    

  

 blev stiftet i  

 1985, og formålet med fonden var efter bestyrelsens frie skøn at yde støtte  

 til  

 stifternes efterkommere.
Bestyrelsen i Fonden har siden 1994 bestået af G, H,  

 I  

 og K.
D er efterkommer af stifterne og er fætter til G og I.
B Fonden var  

 ejer  

 af F A/S.
I 1995/1996 besluttede B-koncernen, at F A/S skulle sælge E A/S,  

 men det viste sig at være umuligt at finde købere til selskabet, idet  

 koncernen  

 ikke ønskede at garantere, at de ville aftage de samme mængder af varer fra  

 dette.
Efter forhandlinger mellem D og koncernen blev resultatet, at  

 selskabet  

 overtog E A/S med en kapital på nom. 2.000.000 kr. for 1.000.000 kr. jf.  

 aktieoverdragelsesaftale af 20. maj 1996, på trods af at D mente, at værdien  

 af  

 aktierne reelt var 0 kr.
Forud for erhvervelsen af aktierne blev der  

 indhentet  

 en forhåndsgodkendelse hos skatteforvaltningen, som lagde til grund, at de  

 familiemæssige forhold ikke havde betydning for handlen.
Selskabet lånte herefter den 7. juni 1996 1.000.000 kr. af  

 Fonden til brug for købet.
Lånet var afdragsfrit i 3 år, hvorefter det skulle  

 afvikles over 10 år med 100.000 kr. årligt.
De årlige afdrag skulle erlægges  

 den  

 1. marts, første gang den 1. marts 2000, og beløbet  

    

  

 skulle forrentes med 7 % p.a. med første  

 rentebetaling den 1. marts 1997. Der blev betalt renter på lånet i 1997 men  

 ikke i 1998, idet selskabet fik henstand med rentebetalingen af Fonden.
Det  

 fremgår af selskabets regnskab for indkomståret 1999, at lånet til Fonden  

 blev  

 opført til 0 kr. pr. 31. december 1999.
Ultimo 1999 besluttede Fonden at gå aktivt ind i styringen af E  

 A/S for at sikre værdierne.
På baggrund heraf blev der indgået en  

 aktionæroverenskomst  

 den 25. december 1999, i henhold til hvilken fonden overtog 50 % af  

 aktiekapitalen nom. 1. mio. kr. aktier i E A/S for 1 mio. kr.
Vederlaget blev  

 erlagt ved, at Fonden kvitterede gældsbrevet/fordringen på selskabet af samme  

 størrelse.
Efterfølgende blev E A/S forgæves søgt solgt, og det gik konkurs  

 den 4. maj 2000 med et underskud på 3.000.000 kr.
Der blev ikke afleveret  

 regnskab for 1999, men det er oplyst, at der var en negativ indkomst på  

 mindst  

 1.000.000 kr.
Selskabet nedskrev i forbindelse med konkursen kapitalandele og  

 tilgodehavende i E A/S til 0 kr. og fortsatte herefter med erhvervsmæssige  

 aktiviteter bestående af produktion og salg af styringskomponenter.
I  

 indkomståret 1999 havde selskabet et skattepligtigt resultat på  6.260  

 kr. og  

 en opgjort egenkapital pr. 31/12-99 på 206.406 kr. efter nedskrivning af  

 gælden  

 med 1 mio. kr., og i indkomståret 2000, er der oplyst et skattepligtigt  

 overskud på 295.014 og en egenkapital på 315.679. kr.
De stedlige myndigheder har forhøjet selskabets skattepligtige  

 indkomst med 1.000.000 kr., idet de har anset gældseftergivelsen af lånet på  

 1.000.000 for at være et skattepligtigt tilskud jf. statsskattelovens § 4.  

 Som  

 begrundelse herfor har de bl.a. anført, at Fonden har købt aktierne i E A/S  

 for  

 1.000.000 kr. på trods af, at disse reelt  

    

  

 var uden værdi.
E A/S havde i indkomståret 1999 en negativ indkomst på  

 godt 1.000.000 kr.
Der er tale om interesseforbundne parter, idet det må  

 anses  

 for usandsynligt, at en uafhængig part ville have betalt for aktier, som var  

 værdiløse.
Selskabets repræsentant har principalt nedlagt påstand om, at  

 selskabet ikke har modtaget et skattepligtigt tilskud fra Fonden, hvorfor  

 selskabets indkomst skal nedsættes til det selvangivne.
Subsidiært har hun  

 nedlagt påstand om, at selskabet har modtaget en akkord/gældseftergivelse fra  

 Fonden med den skattemæssige konsekvens, at det fremførbare skattemæssige  

 underskud bortfalder/reduceres.
Som begrundelse for den principale påstand har hun bl.a. anført,  

 at der er tale om uafhængige parter, hvorfor det aftalte skal lægges til  

 grund.  

 Fonden er ikke interesseforbunden med selskabet, og eneanpartshaveren er  

 blevet  

 ikke beriget med handlen, idet han ikke havde stillet sikkerhed for  

 selskabets  

 gæld til fonden.
Eneanpartshaveren hverken har eller har haft nogen  

 indflydelse  

 på Fondens handlemåde.
Når der endvidere henses til såvel Fondens som  

 eneanpartshaverens forventninger om et salg af E A/S til fremmede, må den  

 aftalte overdragelsessum lægges til grund som handelsværdien af aktierne på  

 overdragelsestidspunktet.  

 Fonden har ikke på nogen måde ved aktiekøbet foretaget nogen form for  

 uddeling  

 eller begunstigelse af selskabet.
Som begrundelse for den subsidiære påstand har hun bl.a. anført,  

 at Fonden fået indfriet sit tilgodehavende hos selskabet helt eller delvist.  

 Størrelsen af gældseftergivelsen vil i denne situation udgøre et beløb  

 svarende  

 til forskellen mellem en skønnet værdi af de overdragne aktier og fordringens  

 nominelle størrelse.
Eftersom selskabet ultimo 1999 stort set ikke havde  

 anden  

 gæld end gæld til Fonden vil der i skattemæssig henseende være tale om en  

 samlet ordning med den konsekvens, at fremførbart underskud fra indkomstårene  

 1996-1999 inkl. reduceres eller bortfalder jf. ligningslovens § 15.
 Landsskatteretten skal  

 udtale:
Det må lægges til grund, at der er tale om en aftale mellem  

 interesseforbundne parter.
Der er herved bl.a. henset til, at  

 hovedaktionæren,  

 som efterkommer af B Fondens stiftere, er omfattet af § 3, stk. 3 i fundats  

 for  

 B Fonden.
Der kan derfor foretages en prøvelse af den skatteretlige  

 kvalifikation af ydelserne i aftalen.
 Det anses ikke for sandsynliggjort, at gælden på 1.000.000 kr.  

 er indfriet ved salget af nom. 1.000.000 kr. aktier i E A/S den 25. december  

 1999. Der er herved bl.a. henset til det oplyste om E A/S negative  

 indkomst på  

 overdragelsestidspunktet og den efterfølgende konkurs den 4. maj 2000. Det må  

 derfor lægges til grund, at værdien af nom. 1.000.000 kr. aktier på  

 overdragelsestidspunktet andrager 0 kr., og den i aftalen fastsatte købesum  

 1.000.000 kr. må derfor reelt anses som en eftergivelse af gælden på  

 1.000.000  

 kr.
Det fremgår af kursgevinstlovens § 24 stk. 1, at gevinst på  

 gæld, som følge af en samlet ordning mellem debitors og kreditor om bortfald  

 eller nedsættelse af debitors gæld, ikke  

    

  

 skal medregnes ved opgørelsen af den skattepligtige indkomst.
Dette  

 gælder dog ikke, såfremt gælden nedskrives til et lavere beløb end  

 fordringens  

 værdi for kreditor på tidspunktet for gældseftergivelsen jf.  

 kursgevinstlovens  

 § 24, stk. 1, 2. pkt.
Efter årsregnskabet pr. 31/12-99, reguleret for nedskrivningen,  

 opgørelse over aktivernes og gældens samlede størrelse, var B Fonden kreditor  

 for næsten 100 % af selskabets gæld, og aftalen kan derfor anses som en  

 samlet  

 ordning.
Fondens fordring mod selskabet på gældseftergivelsestidspunktet kan  

 på  

 dette grundlag skønsmæssigt ansættes til kurs 20 svarende til 200.000 kr.
Ved  

 gældseftergivelsen på 1 million kr. er gælden nedsat til 0 kr.
Gælden er  

 herved  

    

  

 nedbragt med 200.000 kr. under  

 den anslåede kursværdi for Fonden.
Beløbet på 200.000 kr. skal medregnes til  

 selskabets skattepligtige indkomst jf. kursgevinstlovens § 24, stk. 1, 2  

 pkt.
Landsskatteretten bemærker videre, at det fremgår af  

 ligningslovens § 15, stk. 2 og 3, at en samlet ordning som hovedregel  

 medfører  

 begrænsning af underskud med det beløb, hvormed gælden nedsættes.
Den del af  

 en  

 gældsnedsættelse, der indgår i en skyldners skattepligtige indkomst, medfører  

 ikke underskudsbegrænsning.
 På baggrund heraf finder Landsskatteretten, at den påklagede  

 ansættelse nedsættes til 200.000 kr. jf. kursgevinstlovens § 24, stk. 1, 2.  

 pkt., og at der sker en underskudsbegrænsning for et beløb på 800.000 kr.,  

 jf.  

 ligningslovens § 15, stk. 2 og 3.
