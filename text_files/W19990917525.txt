God presseskik var overtrådt.
Nævnet udtalte sin alvorlige  

 kritik, og bladet blev pålagt at offentliggøre et resumé  

 af kendelsen.
Kendelse fra Pressenævnet i sag nr.  

 43/1998 Dansk Socialrådgiverforening ved advokat Steen L.  

 Frederiksen har på vegne af en navngiven socialrådgiver klaget  

 til Pressenævnet over et læserbrev bragt den 13. april 1998 i  

 Ekstra Bladets brevkasse "System § Danmark" samt over  

 brevkasseredaktør  Sonia  Dahlgaards svar, idet klageren finder, at  

 god presseskik er tilsidesat.
 Læserbrevet og svaret blev bragt under overskriften  

 "DANMARK HAR IKKE VUGGESTUE-TVANG" og havde bl.a. følgende  

 indhold:
"Jeg har et spørgsmål om pasning af mit barn.  

 Min sag startede, fordi jeg søgte førtidspension på grund  

 af bækkenløsning og skæv ryg.
Jeg fik afslag og blev  

 så kaldt til møde i Hvidovre Kommune.
Her fik jeg at vide, at  

 når min barselsorlov udløber, så skal mit barn i  

 vuggestue.
Ellers vil kassen blive smækket i.
Jeg er på  

 kontanthjælp, og mit barn er fire måneder.
Jeg kan slet ikke forstå det, for min samlever og  

 far til vores barn vil så gerne passe den lille om dagen.
Han arbejder  

 i Forsvaret og kan lægge sin arbejdstid om aftenen.
Men det vil  

 kommunens sagsbehandler, [navn], ikke høre på.
Hun fastholder,  

 at vores barn skal i vuggestue   ellers står jeg ikke "til  

 rådighed" for arbejdsmarkedet.
Har man nu ikke længere ret til selv at sørge  

 for pasning af sit barn? Randi  J.
Bymyren, Hvidovre SVAR: Ikke engang i det tidligere Sovjetregime var der  

 vuggestuetvang.
Jeg kan forsikre dig om, at det er der heller ikke i Danmark.  

 Du og din kæreste oplyser, at I ikke har kunnet få noget på  

 skrift ud af denne sagsbehandler, som i øvrigt kun tager telefon en  

 halv time hver dag.
Jeg kan godt forstå, hvis hun ikke vil sætte  

 sine ulovligheder og skræmmeforsøg på skrift.
Send blot  

 mit svar videre til Hvidovres borgmester og bed hende vurdere, om der er  

 grundlag for en tjenstlig påtale.
Glæd dig over, at du har en sød og ansvarlig  

 far til jeres barn.
Som kontanthjælpsmodtager skal du   efter endt  

 barselsorlov   stå til rådighed for arbejdsmarkedet og  

 være aktivt jobsøgende.
Du skal også påtage dig et  

 aktiveringstilbud, og det er der ingen problemer med, da I selv har styr  

 på børnepasningen.
Sonia" Klageren har anført, at hun i februar i år  

 over for læserbrevsskribenten har orienteret om betingelserne for at  

 få kontanthjælp, men at hun ikke konkret har fået forelagt  

 familiens planer om, at manden skulle omlægge sin arbejdstid, og at hun  

 som følge heraf overhovedet ikke har haft lejlighed til konkret at  

 vurdere, hvorvidt rådighedsforpligtelsen ved en sådan ordning  

 ville være opfyldt.
 Klageren har videre anført, at hun ikke er blevet  

 kontaktet af bladet med henblik på oplysninger eller bemærkninger  

 til sagen.
 Klageren har yderligere anført, at der er telefon  

 træffetid i en halv time mellem 8.30 og 9.00, men at der er mulighed  

 for at blive stillet igennem telefonisk hele dagen, og at  

 afdelingssekretæren i øvrigt ikke har modtaget besked fra  Sonia  

  Dahlgaard den 6. eller 7. april 1998.
 Klageren har herudover anført, at  

 brevkasseredaktørens svar bygger på et ensidigt indhentet og  

 forkert faktisk grundlag, at redaktøren inden sit svar burde have  

 kontrolleret, om de oplysninger, der forelå, var korrekte, og at der  

 påhviler brevkasseredaktøren samme pligt til kontrol af  

 oplysningerne, som hvis der havde været tale om en sædvanlig  

 artikel, idet indlægget vedrører en navngiven person.
 Klageren har endelig anført, at en  

 undersøgelse af oplysningerne er særlig indikeret i et  

 tilfælde, hvor redaktøren på baggrund af de foreliggende  

 oplysninger konkluderede, at en navngiven  offentligt ansat havde  

 handlet ulovligt.
Bladet har i en udtalelse om sagen anført, at det  

 er korrekt, at bladets brevkasseredaktør  Sonia  Dahlgaard ikke har  

 talt med klageren.
Af produktionstekniske årsager afleveres brevkassen  

 til redaktionel færdiggørelse adskillige dage, inden den  

 fremkommer i avisen.  Sonia  Dahlgaard havde imidlertid gjort en del  

 forsøg mandag den 6. april og tirsdag den 7. april 1998 på at  

 komme i forbindelse med (klageren)   herunder bad hun omstillingen i Hvidovre  

 om, at (klageren) skulle ringe tilbage til  Sonia  Dahlgaard.
Bladet har i  

 den forbindelse henvist til, at klageren kun har telefonisk træffetid  

 mellem kl. 9 og 9.30. Brevkasseredaktøren vurderede herefter, at  

 historien burde skrives, trods kommunens tavshed, og det er bladets  

 opfattelse, at afgrænsningen af bladets adgang til at nævne  

 sagsbehandleren ved navn ikke kan overlades til en socialrådgiver i  

 Hvidovre Kommune.
 Bladet har videre anført, at der efter  

 brevkasseredaktørens opfattelse hersker en meget dårlig  

 forvaltningsskik i Hvidovre, hvor folk hverken får aktindsigt eller  

 skriftlige afgørelser, således som de har krav på.
 Bladet har endelig anført, at bladet naturligvis  

 har for vane at lade angrebne forvaltningsmedarbejdere svare på kritik,  

 men hensynet til denne selvfølgelige regel kan ikke i alle  

 tifælde vægtes tungere end hensynet til at varetage  

 krænkede borgeres interesser i spalterne.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Preben Sørensen.
 Pressenævnet udtaler:
Læserbrevet, hvori klagerens navn var anført,  

 og brevkasseredaktørens svar indeholdt meget alvorlige beskyldninger  

 mod klageren om embedsforsømmelse og magtmisbrug.
Disse beskyldninger  

 burde have været efterprøvet i særlig grad, f.eks. ved at  

 de blev forelagt for klageren forud for offentliggørelsen.
Det er Pressenævnets opfattelse, at bladet ikke har  

 udfoldet tilstrækkelige bestræbelser på at forelægge  

 beskyldningerne for klageren.
Baggrunden herfor er beskyldningernes grovhed,  

 at klageren blev nævnt ved navn, og at emnet ikke havde en sådan  

 aktualitet, at omtale ikke kunne vente til næste udgave af  

 brevkassen.
 Det er endvidere Pressenævnets opfattelse, at  

 varetagelse af læserbrevsskribentens interesse ikke  

 nødvendiggjorde, at klagerens navn blev nævnt.
 Pressenævnet udtaler derfor sin alvorlige kritik af  

 Ekstra Bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Ekstra Bladet at offentliggøre følgende:
 "Kendelse fra Pressenævnet.
Ekstra Bladet bragte den 13. april 1998 i brevkassen  

 "System § Danmark" et læserbrev og svar herpå under overskriften  

 DANMARK HAR IKKE VUGGESTUE-TVANG.
I læserbrevet og svaret omtaltes  

 sagsbehandler i Hvidovre Kommune, [navn], der blev beskyldt for at foretage  

 ulovligheder, og brevskriveren blev opfordret til at indberette  

 sagsbehandleren til kommunens borgmester.
 [Klageren] har klaget til Pressenævnet, idet hun  

 finder, at god presseskik er tilsidesat i forbindelse med læserbrevet  

 og svaret.
 Ekstra Bladet har anført, at bladet på de to  

 dage, bladet havde til rådighed, ikke kunne komme i kontakt med  

 klageren.
Pressenævnet har i anledning af klagen udtalt, at  

 læserbrevet, hvori klagerens navn var anført, og  

 brevkasseredaktørens svar indeholdt meget alvorlige beskyldninger mod  

 klageren om embedsforsømmelse og magtmisbrug.
Disse beskyldninger  

 burde have været efterprøvet i særlig grad, f.eks. ved at  

 de blev forelagt for klageren forud for offentliggørelsen.
Det er Pressenævnets opfattelse, at bladet ikke har  

 udfoldet tilstrækkelige bestræbelser på at forelægge  

 beskyldningerne for klageren.
Baggrunden herfor er beskyldningernes grovhed,  

 at klageren blev nævnt ved navn, og at emnet ikke havde en sådan  

 aktualitet, at omtale ikke kunne vente til næste udgave af  

 brevkassen.
 Det er endvidere Pressenævnets opfattelse, at  

 varetagelse af læserbrevsskribentens interesse ikke  

 nødvendiggjorde, at klagerens navn blev nævnt.
 Pressenævnet udtaler derfor sin alvorlige kritik af  

 Ekstra Bladet.
 København, den 27. maj 1998.
Per Sørensen, Aage Lundgaard, Tage Clausen og  

 Preben Sørensen." Afsagt den 27. maj 1998.
