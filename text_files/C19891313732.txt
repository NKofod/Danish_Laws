Forslag til sammensætning af sortsblandinger af vinterbyg, der ønskes  

 godkendt for sæsonen 1989/90, bedes meddelt Statsfrøkontrollen senest 1. maj  

 1989. Liste over godkendte blandinger for 1989/90 forventes at kunne udsendes  

 i juni.
Bestemmelserne vedrørende proceduren for produktion af  

 sortsblandinger forventes ændret pr. 1. juli 1989.
 Betingelserne for godkendelse af blandinger og for produktion af partier  

 er følgende:
1. GODKENDELSE AF SORTSBLANDINGER Hvert år i februar-marts indbyder Statsfrøkontrollen sædekornsfirmaerne  

 til at indsende forslag til sortsblandinger af vinterbyg, der ønskes  

 fremstillet i den følgende sæson (Statsfrøkontrollens sæson går fra 1. juli  

 til 30. juni). Forslagene bliver forelagt for sortsblandingsudvalget, og  

 meddelelse om godkendte blandinger vil blive udsendt til alle  

 sædekornsfirmaer i juni.
Sammen med den årlige indhentning af forslag vil der blive udsendt en  

 oversigt over vinterbygsorter optaget på den officielle danske sortsliste.  

 Oversigten, der giver oplysning om sorternes dyrkningsforhold,  

 modningstidspunkt og vinterfasthed, udarbejdes af forstander Jutta Rasmussen,  

 Statens Forsøgsstation ved Tystofte.
Listen for den kommende sæson 1989/90 er  

 vedlagt denne meddelelse som bilag 1.
Hvis Deres firma har ønsker om at få godkendt sortsblandinger af vinterbyg  

 til salg i sæsonen 1989/90, bedes bilag 2 udfyldt og tilbagesendt  

 Statsfrøkontrollen.
Besvarelserne skal for at kunne tages i betragtning være  

 Statsfrøkontrollen i hænde  senest den 1. maj 1989.
2. KRAV TIL SAMMENSÆTNING AF BLANDINGER FOR SÆSONEN  

 1989/90 1. Kun sorter, der er optaget i den officielle danske  

 sortsliste, kan indgå i blandingerne.
Dog kan sorter, der er betinget  

 godkendt til optagelse på dansk sortsliste, også accepteres.
 2. En blanding skal indeholde mindst 3 sorter.
 3. Ved sammensætningen skal der tages hensyn til  

 sorternes vinterfasthed.
 4. Sorterne i en blanding skal være ensartede med  

 hensyn til modningstidspunkt.
 5. De enkelte sorter skal vægtmæssigt udgøre samme  

 procentdel af blandingen.
3. PROCEDURE FOR PRODUKTION AF PARTIER AF  

 SORTSBLANDINGER Hidtil har følgende procedure for produktion af sortsblandingspartier  

 været gældende:
Partier af rene sorter, der skulle indgå i sortsblandinger, skulle, inden  

 blandingen fandt sted, være prøvetaget, mærket og forseglet af  

 Statsfrøkontrollen prøvetager.
Prøve af det enkelte parti skulle indsendes  

 til Statsfrøkontrollen til undersøgelse for samtlige kvalitetsnormer.  

 Blandingen til sortsblandingspartier skulle overvåges af Statsfrøkontrollens  

 prøvetager, der skulle prøvetage, mærke og forsegle blandingspartiet.
En  

 prøve af blandingspartiet skulle indsendes til Statsfrøkontrollen, hvor  

 prøver indgik som et led i stikprøvekontrollen vedrørende analyse i  

 kontrolmarken for blandingsforholdet mellem de indgåede sorter.
 Denne procedure har ikke i alle henseender været hensigtsmæssig, idet en  

 køber af et sortsblandingsparti ikke har kunnet få oplyst analyseresultaterne  

 på selve partiet, men kun på de partier, der indgik i blandingspartiet.  

 Endvidere har det for sortsblandingspartier af vårbyg været gældende, at de  

 rene sorter først måtte indgå i blandingspartier efter, at  

 Statsfrøkontrollens analyseresultater forelå.
For at produktion af sortsblandinger fremover vil kunne ske på en for alle  

 parter mere hensigtsmæssig måde, har Statsfrøkontrollen foreslået en ændring  

 af systemet.
Forslaget har været drøftet i Frøkontrolkommissionens  

 Kontaktudvalg for Sædekorn, som anbefalede ændringerne.
På betingelse af  

 Landbrugsministeriets godkendelse kan  det forventes, at bestemmelserne  

 vedrørende proceduren for produktion af sortsblandinger pr. 1. juli 1989  

 ændres som følger:
Partierne at rene sorter, som skal indgå i sortsblandinger, skal fortsat  

 prøvetages, mærkes og forsegles af Statsfrøkontrollens prøvetager, inden  

 blandingen finder sted.
Prøve af det enkelte parti skal imidlertid kun  

 undersøges for sortsægthed og sortsrenhed i kontrolmarken.
Blanding af de  

 rene sorter til sortsblandingsparti kan ske umiddelbart efter, at  

 oprensningen af partierne af de rene sorter er afsluttet.
Blandingspartiet  

 skal prøvetages, mærkes og forsegles af Statsfrøkontrollens prøvetager.
En  

 prøve af blandingspartiet indsendes til undersøgelse for samtlige  

 kvalitetsnormer.
Partier af sortsblandinger kan udleveres, inden  

 analyseresultatet foreligger, såfremt producentfirmaet er tilmeldt  

 Erstatningsordningen for Sædekorn.
 Flere detaljer vedrørende den nye procedure for produktion af partier af  

 sortsblandinger vil blive meddelt inden høst.
