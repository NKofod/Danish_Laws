Nr BRL 7 Beretning over Forslag til lov om ophævelse af lov om butikstid (Af Svend  

 Erik Hovmand (V), Pernille Sams (KF) og Pia Kjærsgaard (FP))   

 Nr L 7 1994-95, 1. samling Afgivet af Erhvervsudvalget Afgivet: 19950531 Udvalget har behandlet lovforslaget i nogle møder og har herunder stillet  

 spørgsmål til erhvervsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Aarrebo Pedersen Aps, Danmarks Frisørmesterforening, Danmarks Frugthandlere, Danmarks Guldsmedeforening, Danmarks Restaurant- og Cafeteriaforening, Danmarks Sportshandler-Forening, Danmarks Tapet- og Farvehandler Forening, Dansk Blomsterhandlerforening, Dansk Frisør- og Kosmetiker Forbund, Dansk Handel & Service, Dansk Isenkram Forening, Hirtshals Kommune, HK-Handel, Hotel-, Restaurant- og Fritidserhvervenes Arbejdsgiverforening, Håndværksrådet, Korporationen af Restauratører i København og Omegn, Københavns Vin- og Tobakshandlerforening, Købmændenes Informationstjeneste, Landsforeningen for ejere af udlejningsejendomme, Pedersen, Poul H., materialist, Scheel-Larsen Køkken & Have og Storkøbenhavns Samvirkende Handelsforeninger.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) ønsker ved denne beretning klart  

 at understrege, at mindretallet uanset vedtagelsen af regeringens lovforslag  

 L 236, forslag til lov om butikstid m.v., fortsat ønsker lukkelovens totale  

 afskaffelse.
 Det er efter mindretallets opfattelse ikke samfundets opgave at bestemme,  

 hvilke butikker der må have åbent, hvad de må handle med og hvornår.
Mindretallet er modstander af konkurrenceforvridende og bureaukratiske  

 reguleringer.
Mindretallet er modstander af, at politiet skal kontrollere det  

 frie erhverv i mindste detalje, og er frem for alt modstander af det  

 formyndersamfund, som en regulering af dette område er udtryk for.
 Et andet mindretal (Socialdemokratiets, Det Radikale Venstres og  

 Centrum-Demokraternes medlemmer af udvalget) finder, at der med vedtagelsen  

 af L 236, forslag til lov om butikstid m.v., er opnået en væsentlig  

 liberalisering.
 Under behandlingen af L 236 tilkendegav erhvervsministeren, at en  

 butiksstrukturkommission vil blive nedsat for at vurdere den sandsynlige  

 udvikling i butiksstrukturen.
 Samtidig har miljø- og energiministeren tilkendegivet, at han vil nedsætte  

 et udvalg, der skal se på store butikscentres placering eventuelt ved brug af  

 landsplandirektiv.
 Før rapporteringen fra disse udvalg foreligger, ser mindretallet ingen  

 anledning til at revidere den netop vedtagne lov.
 P.u.v.
