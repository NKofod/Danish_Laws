Bekendtgørelse om forbud mod afholdelse  

 af markeder m.v. for klovbærende dyr og om indsamling af  

 klovbærende dyr1) I medfør af § 9, § 12, § 22, § 42 og § 43, stk. 2 og 3, i lov nr.  

 351 af 2. juni 1999 om sygdomme og infektioner hos dyr, fastsættes:
 § 1. I denne bekendtgørelse forstås  

 ved:
 1)	Samlested: Ethvert sted hvor avls-, brugs-, eller slagtedyr fra  

 forskellige besætninger samles med henblik på at udgøre en  

 eller flere sendinger af husdyr bestemt til handel.
 2)	Samhandel: Handel mellem lande, der er medlemmer af den  

 Europæiske Union eller Norge.
 § 2. Fødevaredirektoratet kan forbyde  

 afholdelse af markeder, dyrskuer, auktioner eller enhver anden samling af dyr  

 i områder der er pålagt restriktioner som følge af udbrud  

 af smitsomme husdyrsygdomme.
Stk. 2. Det er tilladt, inden for Danmarks grænser,  

 at transportere får og geder.
Det er tilladt ved samhandel at  

 transportere får eller geder såfremt betingelserne i § 3 eller §  

 4 er opfyldt, jf. dog § 5.
 Stk. 3. Det er tilladt at transportere kvæg og  

 svin, jf. dog § 5.
 § 3. Det er tilladt ved samhandel at transportere  

 får eller geder til levebrug, direkte fra en ejendom til en anden  

 ejendom eller via ét godkendt samlested beliggende i Danmark direkte  

 til en anden ejendom, på følgende vilkår:
 1)	At der ved afsendelse til en anden medlemsstat af den  

 Europæiske Union sker anmeldelse til den fødevareregion, hvor  

 afsendelsesstedet er beliggende, så betids, at regionen kan anmelde  

 transporten til den centrale veterinærmyndighed i modtagerlandet samt  

 den centrale veterinærmyndighed i eventuelle transitlande senest 24  

 timer før afsendelsen finder sted.
2)	At der foreligger tilladelse til transporten fra den  

 fødevareregion, hvor afsenderejendommen er beliggende.
Det er en  

 betingelse for tilladelsen, at dyrene har været holdt på  

 afsenderejendommen i mindst 30 dage eller hvis dyrene er yngre, siden  

 fødslen, og at der ikke er indsat klovbærende dyr på  

 ejendommen i en periode på mindst 21 dage før afsendelsen skal  

 finde sted.
Såfremt der på afsenderejendommen er indsat  

 klovbærende dyr, indført fra et tredjeland, forlænges  

 perioden til 30 dage, medmindre ejeren kan bevise at dyrene har været  

 isoleret fra alle andre dyr på bedriften.
3)	At der højest forløber en periode på 6 dage fra  

 dyrene forlader afsendelsesejendommen til de ankommer til modtagelsesstedet.  

 Såfremt dyrene passerer en godkendt mellemstation, jf. § 7,  

 forlænges perioden dog med det tidsrum dyrene opholder sig på  

 mellemstationen.
I tilfælde af søtransport forlænges  

 perioden med sørejsens varighed.
 4)	At dyrene under transporten ikke kommer i kontakt med dyr, der  

 hidrører fra en ejendom i et område, der er pålagt  

 restriktioner som følge af udbrud af mund- og klovesyge.
 5)	At transportmidlet underkastes den i § 8 nævnte  

 rengøring og desinfektion.
 Stk. 2. Dyr, omfattet af stk. 1 skal være ledsaget  

 af et af Fødevaredirektoratet godkendt sundhedscertifikat.  

 Sundhedscertifikatet skal bære ordlyden: »Dyr i overensstemmelse med Kommissionens beslutning  

 2001/327/EF«.
 § 4. Det er tilladt ved samhandel til en anden  

 medlemsstat i den Europæisk Union at transportere får eller geder  

 direkte til slagtning eller via ét godkendt samlested i Danmark  

 og/eller ét godkendt samlested i en eventuel transitmedlemsstat  

 direkte til slagtning, på følgende vilkår:
 1)	At der ved afsendelse til en anden medlemsstat af den  

 Europæiske Union sker anmeldelse til den fødevareregion, hvor  

 afsendelsesstedet er beliggende, så betids, at regionen kan anmelde  

 transporten til den centrale veterinærmyndighed i modtagerlandet samt  

 den centrale veterinærmyndighed i eventuelle transitlande senest 24  

 timer før for transportens afgang.
 2)	At der højest forløber en periode på 6 dage fra  

 dyrene forlader afsendelsesejendommen til de ankommer til modtagelsesstedet.  

 I tilfælde af søtransport forlænges perioden med  

 sørejsens varighed.
 3)	At dyrene under transporten ikke kommer i kontakt med dyr, der  

 hidrører fra en ejendom i et område, hvor der er restriktioner  

 som følge af udbrud af mund- og klovesyge.
 4)	At transportmidlet underkastes den i § 8 omhandlede  

 behandling.
 Stk. 2. Dyr, omfattet af stk. 1 skal være ledsaget  

 af et af Fødevaredirektoratet godkendt sundhedscertifikat.  

 Sundhedscertifikatet skal bære ordlyden: »Dyr i overensstemmelse med Kommissionens beslutning  

 2001/327/EF«.
 § 5. Det er ikke tilladt ved transport af  

 klovbærende dyr til andre medlemsstater af den Europæiske Union  

 at benytte godkendte mellemstationer, jf. dog §§ 6 og 7.
 § 6. Det er tilladt at benytte godkendte  

 mellemstation ved transport af avls- eller brugssvin, avls- eller  

 brugskvæg til andre medlemsstater af den Europæiske Union  

 på følgende vilkår:
 1)	At afsenderen inden afsendelse til en anden medlemsstat af den  

 Europæiske Union, påser at der sker anmeldelse til  

 afsenderregionen om, hvilke mellemstationer der benyttes ved transporten.  

 Anmeldelsen skal ske så betids, at regionen kan videregive  

 oplysningerne til den centrale veterinærmyndighed i modtagerlandet,  

 samt til de centrale veterinærmyndigheder i eventuelle  

 transitmedlemsstater, senest 24 timer før afsendelse.
 2)	At ruteplanen suppleres med en erklæring fra afsenderen om, at  

 der er truffet foranstaltninger til at sikre, at mellemstationerne samtidigt  

 kun modtager dyr af samme art og med samme sundhedstilstand.  

 Erklæringen skal indeholde bevis herfor.
 Stk. 2. Det er tilladt at benytte godkendte  

 mellemstationer ved transport af slagtekvæg eller slagtesvin i  

 forbindelse med eksport til tredjelande på følgende  

 vilkår:
 1)	At dyrene er ledsaget et godkendt sundhedscertifikat for dyr til  

 slagtning.
 2)	At afsenderen påser, at der sker anmeldelse til  

 afsenderregionen om, hvilke mellemstationer der benyttes ved transporten.  

 Anmeldelsen skal ske så betids, at afsenderegionen har mulighed for at  

 informere til de centrale veterinærmyndigheder i  

 transitlandemedlemsstaterne senest 24 timer før, afsendelsen finder  

 sted.
 § 7. Det er tilladt at benytte godkendt  

 mellemstationer ved transport af avlsfår eller  geder til andre  

 medlemsstater af den Europæiske Union på følgende  

 vilkår:
 1)	At afsenderen inden afsendelse til en anden medlemsstat af den  

 Europæiske Union påser, at der sker anmeldelse til  

 afsenderregionen om, hvilke mellemstationer der benyttes ved transporten.  

 Anmeldelsen skal ske så betids, at regionen kan videregive  

 oplysningerne til den centrale veterinærmyndighed i modtagerlandet,  

 samt til de centrale veterinærmyndigheder i eventuelle  

 transitmedlemsstater, senest 24 timer før afsendelse.
 2)	At ruteplanen suppleres med en erklæring fra afsenderen om, at  

 der er truffet foranstaltninger til at sikre, at mellemstationerne samtidigt  

 kun modtager dyr af samme art og med samme sundhedstilstand.  

 Erklæringen skal indeholde bevis herfor.
 § 8. Transportmidler, der anvendes til de i §§ 3-7  

 omhandlede transporter, skal før fornyet transport være rengjort  

 og desinficeret, jf. bekendtgørelse om rengøring og  

 desinfektion af transportmidler m.v. til klovbærende dyr samt om  

 afhentning af klovbærende dyr.
 § 9. Overtrædelse af §§ 2   8 straffes med  

 bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 10. Bekendtgørelsen træder i kraft  

 den 8. september 2001.
 Stk. 2. Samtidig ophæves bekendtgørelse nr.  

 346 af 16. maj 2001 om forbud mod afholdelse af markeder m.v. for  

 klovbærende dyr og om indsamling af klovbærende dyr.
Fødevaredirektoratet, den 30. august  

 2001 P.D.V.John Larsen /Tina Lund Jensen 1)   

  Bekendtgørelsen indeholder bestemmelser, der gennemfører dele  

 af Kommissionens beslutning nr. 2001/327/EF af 24. april 2001 om  

 flytningsrestriktioner for dyrearter, der er modtagelige for mund- og  

 klovesyge, og om ophævelse af beslutning 2001/263/EF, EF-Tidende 2001 L  

 115 s. 12. Beslutning nr. 2001/327/EF er senest ændret ved  

 Kommissionens beslutning nr. 2001/488/EF af 28. juni 2001 om femte  

 ændring af beslutning 2001/327/EF, EF-Tidende 2001 L 176 s. 75.
