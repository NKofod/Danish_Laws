 Arbejdsmiljølovgivningen stiller krav om, at arbejdet skal planlægges og  

 tilrettelægges forsvarligt, og grundlaget herfor er, at der foretages en  

 vurdering af sikkerheds- og sundhedsforholdene på arbejdspladsen  

 (arbejdspladsvurdering).
 Denne At-meddelelse vejleder om, hvorledes en arbejdspladsvurdering kan  

 foretages, og i bilag til At-meddelelsen findes checklister til brug herfor.
Arbejdspladsvurderingen Planlægningen og tilrettelæggelsen af arbejdet kræver, at der foretages en  

 samlet vurdering af de arbejdsmiljømæssige forhold på arbejdspladsen i  

 forbindelse med arbejdets udførelse.
 Arbejdspladsvurderingen er grundlaget for, at arbejdet i alle led kan  

 planlægges og tilrettelægges forsvarligt.
Vurderingens omfang og indhold Omfanget af og indholdet i vurderingen vil afhænge af arbejdets art og  

 virksomhedens størrelse samt de tekniske hjælpemidler, stoffer og materialer,  

 arbejdsmetoder og -processer m.v., som anvendes i virksomheden, især om de  

 frembyder farer og risici for sikkerhed og sundhed.
 Hvis arbejdet i virksomhden eller afdelingen er af ensartet karakter, kan  

 arbejdspladsvurderingen ske generelt for virksomheden eller afdelingen.
Vurderingen for en bestemt type af arbejde kan ligeledes foretages  

 generelt.
Eksempelvis kan nævnes samme slags håndværksarbejde i forbindelse  

 med udearbejde og bygge- og anlægsarbejde, hvor det arbejde der udføres, og  

 de forhold arbejdet udføres under, er af ensartet karakter.
 I andre tilfælde vil det være nødvendigt at foretage en vurdering af hvert  

 enkelt arbejde, arbejdsproces eller -metode m.v., for at sikre at arbejdet  

 kan udføres forsvarligt.
 For at sikre at alle forhold vurderes, bør der anvendes forskellige  

 metoder, fx:
- interviews med medarbejderne - spørgeskemaer om arbejdsmiljøforhold - teknisk gennemgang og vurdering af målinger - liste over arbejdsskader, sygefravær og personaleudskiftning m.v.
Skriftlighed Vurderingen skal være skriftlig, hvor den har særlig betydning for  

 sikkerhed og sundhed under arbejdet.
 Arbejdstilsynet vil normalt anse vurderingen for at være af særlig  

 betydning og derfor kræve skriftlighed i følgende tilfælde:
- virksomheder, som har BST-pligt - virksomheder, der skal godkendes af Arbejdstilsynet efter kapitel 6 i  

 bekendtgørelse om arbejdets udførelse - hvor der på grund af arbejdets karakter er givet særlige regler, eller  

 hvor der stilles krav om en særlig arbejdspladsvurdering, fx arbejde med  

 biologiske agenser og kræftfremkaldende stoffer.
 Omfanget af skriftligheden vil være afhængig af karakter og omfang af de  

 konstaterede arbejdsmiljørisici, virksomhedens størrelse og organisering m.v.
 Den skriftlige arbjdspladsvurdering skal forefindes på virksomheden, og  

 hvis der sker ændringer i arbejdsgang, arbejdsprocesser og -metoder, skal  

 arbejdspladsvurderingen revideres, når det har særlig betydning for sikkerhed  

 og sundhed under arbejdet.
 Mindre virksomheder kan normalt undlade at foretage en skriftlig  

 arbejdspladsvurdering, hvis der alene er tale om uvæsentlige farer og risici.  

 Ved mindre virksomheder forstås i denne forbindelse virksomheder som ikke har  

 pligt til at oprette sikkerhedsorganisation, og hvor samarbejdet om sikkerhed  

 og sundhed finder sted ved personlig kontakt mellem arbejdsgiveren og de  

 ansatte.
Sagkyndig bistand Hvis virksomheden ikke selv har den fornødne viden til at foretage  

 arbejdspladsvurderingen, skal der indhentes bistand fra særligt sagkyndige,  

 fx bedriftssundhedstjenesten.
Sikkerhedsorganisationen og de ansatte Sikkerhedsorganisationen skal deltage i planlægningen og gennemførelsen af  

 arbejdspladsvurderingen, og høres inden eventuel henvendelse til særligt  

 sagkyndige.
 I virksomheder, hvor der ikke skal oprettes sikkerhedsorganisation, skal  

 de ansatte på tilsvarende måde deltage i planlægningen og gennemførelsen af  

 arbejdspladsvurderingen, og høres inden eventuel henvendelse til særligt  

 sagkyndige.
Den praktiske gennemførelse I bilaget til At-meddelelsen er optaget checklister, der kan anvendes ved  

 gennemførelse af arbejdspladsvurderingen.
 Checklisterne kan rekvireres særskilt i A4 format ved henvendelse til  

 Arbejdstilsynets lokale kredse. (Se adresseliste på bagsiden).
A-checkliste Checklisten anvendes til en generel kortlægning og registrering af de  

 farer og påvirkninger, der umiddelbart kan konstateres ved en gennemgang i  

 virksomheden eller afdelingen.
 I checklisten er opregnet de typisk forekommende forhold, der  

 erfaringsmæssigt kan give anledning til påvirkninger og farer under arbejdet.
Det er vigtigt, at alle mulige farer og påvirkninger kortlægges og  

 registreres.
Hertil benyttes kolonne 1 i checklisten.
Derefter foretages en  

 vurdering af, om der er behov for nærmere undersøgelser og/eller yderligere  

 foranstaltninger til sikring eller forbedring af arbejdsmiljøet.
 Hvis det vurderes, at der er behov for at træffe yderligere  

 foranstaltninger og eventuelt nærmere undersøgelser for at fastslå, hvilke  

 foranstaltninger der skal vælges, noteres dette i kolonne 2.
 I tilfælde, hvor der er konstateret behov for forebyggende  

 foranstaltninger eller undersøgelser, anvendes B-checklister.
B-checklister B-checklisterne dækker følgende forhold:
B 1 - Fysiske forhold B 2 - Ergonomiske forhold B 3 - Psykiske forhold B 4 - Kemiske forhold B 5 - Biologiske forhold B 6 - Ulykkesfarer Beskrivelse af de konstaterede forhold I B-checklistens kolonne 3 foretages en nærmere beskrivelse af de  

 konstaterede arbejdsmiljømæssige forhold.
 Det der især bør undersøges og beskrives er:
- hvilke farer og påvirkninger der er konstateret - hvilke risici de medfører - omfanget af de pågældende risici, herunder hvorledes de giver sig  

 udslag, - i forbindelse med hvilke arbejdsforhold, -metoder, -processer, samt  

 hvem og hvor mange ansatte, der udsættes herfor m.v.
 Alle forhold af betydning for arbejdsmiljøet tages i betragtning, herunder  

 teknik, tilrettelæggelse af arbejdet, sociale faktorer m.v.
 I den forbindelse skal man især være opmærksom på, om der ved udformningen  

 af arbejdspladsen, valg af arbejdsudstyr og hjælpemidler og arbejds- og  

 produktionsmetoder er sikret en tilpasning af arbejdet til mennesket, særligt  

 med henblik på at begrænse monotont arbejde og arbejde i en bestemt rytme.
 Desuden skal man være opmærksom på mulige påvirkninger, farer og risici i  

 forbindelse med:
- reparation og vedligeholdelse - rengøring - driftsforstyrrelser og mulige nødsituationer m.v.
Vurdering af de konstaterede forhold De konstaterede forhold undersøges og vurderes med henblik på at fastlægge  

 årsagerne hertil, og resultatet heraf noteres i kolonne 4. Både de  

 påvirkninger og farer, som direkte forårsager risici, og eventuelle  

 medvirkende årsager må søges klarlagt.
 Man skal således være opmærksom på, at der ofte er tale om flere og  

 samvirkende årsager til arbejdsmiljømæssige risici og belastninger.
Valg af foranstaltninger På baggrund af den foretagne vurdering af årsagerne til påvirkninger,  

 farer og risici vælges den eller de foranstaltninger, der er mest  

 hensigtsmæssige, og dette noteres i kolonne 5.
 Valget af løsninger og foranstaltninger skal ske under hensyntagen til  

 følgende forebyggelsesprincipper:
Løsninger og foranstaltninger skal rettes mod kilden til problemet Løsninger og foranstaltninger skal rettes mod kilden til problemet, og ved  

 valget af foranstaltninger skal der tages hensyn til princippet om at bekæmpe  

 påvirkninger, farer og risici så tæt ved kilden som muligt.
Fjernelse af den direkte fare eller risiko Det overvejes, om en påvirkning, fare eller risiko helt kan undgås ved at  

 fjerne den direkte årsag hertil.
Der gennemføres således en vurdering af, om  

 for eksempel et bestemt stof, arbejdsmetode m.v. helt kan fjernes eller  

 undlades.
Udskiftning af det der er farligt, med noget der er mindre farligt Det der er farligt, eller har egenskaber der kan være farlige, erstattes  

 med noget der er ufarligt eller mindre farligt.
Sikre kollektiv beskyttelse frem for individuel beskyttelse De foranstaltninger der træffes skal i videst muligt omfang sigte mod at  

 beskytte alle ansatte eller at sikre, at alle ansatte kan opholde sig i  

 arbejdsområet, for eksempel ved etablering af ventilation frem for  

 åndedrætsværn.
Teknisk udvikling og ny arbejdsmiljøviden Ved vurderingen og i forbindelse med valg af foranstaltninger skal der  

 tages hensyn til, om den tekniske udvikling har muliggjort andre og mere  

 hensigtsmæssige arbejdsmetoder og -processer, tekniske hjælpemidler, stoffer  

 og materialer m.v. eller løsninger og foranstaltninger.
Desuden skal det  

 sikres, at ny viden om arbejdsmiljøet anvendes i forbindelse med  

 arbejdspladsvurderingen og revisionen heraf.
Instruktion Som et led i de forebyggende foranstaltninger skal der gives  

 hensigtsmæssig instruktion til arbejdstagerne.
Instruktionen skal blandt  

 andet sikre, at arbejdstagerne er klar over eventuelle påvirkninger, farer og  

 risici ved arbejdet, herunder anvendelse af eventuelle sikkerheds- og  

 sundhedsforanstaltninger m.v.
Regelmæssige tilsyn I kolonne 6 noteres behovet for regelmæssige tilsyn med arbejdet og  

 arbejdsforholdene med henblik på at konstatere, om forholdene har ændret sig,  

 så arbejdspladsvurderingen skal revideres.
 Tilsynet skal også omfatte en kontrol med, om de valgte foranstaltninger  

 virker og anvendes efter hensigten.
 Hvor ofte dette er nødvendigt vil navnligt afhænge af:
- arbejdets art - karakter og omfang af påvirkninger, farer og risici - hvor ofte der sker ændringer i arbejdet, arbejdsprocesser og -metoder  

 m.v.
 Der skal endvidere tages hensyn til ny viden om arbejdsmiljø, for eksempel  

 ny viden om et stofs skadelige egenskaber.
 For at sikre en konstant overvågning af arbejdsmiljøforholdene er det  

 vigtigt, at der fastsættes hensigtsmæssige procedurer for regelmæssig kontrol  

 af forholdene, herunder eventuel revision af arbejdspladsvurderingen.
Erik Andersen Checkliste A Checkliste B1 Arbejdstilsynets adresser Kreds København og Frederiksberg Kommuner Svanevej 12 2400 København NV Telefon: 31 81 55 55 Telefax: 35 82 35 15 Kreds Københavns amt Fabriksparken 33 2600 Glostrup Telefon: 42 45 08 66 Telefax: 42 45 03 87 Kreds Frederiksborg amt Roskildevej 10 B, 1 3400 Hillerød Telefon: 42 26 03 08 Telefax: 48 24 08 25 Kreds Roskilde og Bornholms amter Holbækvej 106 B 4000 Roskilde Telefon: 42 35 02 36 Telefax: 46 32 23 36 Bornholms afdeling Almindingsvej 10 3700 Rønne Telefon: 56 95 25 79 Telefax: 56 95 09 50 Kreds Vestsjællands amt Kastanievej 10 4200 Slagelse Telefon: 53 53 12 07 Telefax: 58 50 12 77 Kreds Storstrøms amt Viborgvej 4 4800 Nykøbing Falster Telefon: 54 88 01 00 Telefax: 54 88 01 99 Kreds Fyns amt Dannebrogsgade 1 5000 Odense C Telefon: 66 11 84 36 Telefax: 65 91 94 24 Kreds Sønderjyllands amt Peberlyk 3 Postboks 219 6200 Aabenraa Telefon: 74 62 64 00 Telefax: 74 62 82 85 Kreds Ribe amt Nørregade 22 Postboks 304 6701 Esbjerg Telefon: 75 12 99 33 Telefax: 75 12 62 63 Kreds Vejle amt Hjulmagervej 8 Postboks 39 7100 Vejle Telefon: 75 85 97 77 Telefax: 75 85 70 99 Kreds Ringkøbing amt Overgade 21 Postboks 9 7400 Herning Telefon: 97 22 23 44 Telefax: 97 22 47 26 Kreds Århus amt Klamsagervej 27-29 8230 Åbyhøj Telefon: 86 25 11 66 Telefax: 86 25 31 72 Kreds Viborg amt Søndergade 16 A Postboks 71 7800 Skive Telefon: 97 52 62 22 Telefax: 97 52 62 50 Kreds Nordjyllands amt Hobrovej 461 Postboks 7130 9200 Aalborg SV Telefon: 98 18 47 00 Telefax: 98 18 01 10 Kreds Grønland Postboks 202 3900 Nuuk Telefon: 009 299 2 15 92 Telefax: 009 299 2 53 92 Arbejdsmiljøinstituttet Lersø Parkalle 105 2100 København Ø Telefon: 39 29 97 11 Telefax: 39 27 01 07 Direktoratet for Arbejdstilsynet Landskronagade 33 2100 København Ø Telefon: 31 18 00 88 Telefax: 31 18 35 60 --------------------------------------------------------------------- Baggrund:
 - Bekendtgørelse nr. 1182 af 18. december 1992 om arbejdets udførelse.
- Bekendtgørelse nr. 1181 af 18. december 1992 om virksomhedernes  

 sikkerheds- og sundhedsarbejde - At-anvisning nr. 4.0.0.1 om vurdering af sikkerheds- og  

 sundhedsforholdene (arbejdspladsvurdering).
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
