Nr LSF 9 Forslag til Lov om ændring af lov om social bistand (Adskillelse af  

 reglerne om privat og kommunalt formidlet dagpleje samt fastsættelse af  

 særskilte bestemmelser om klubtilbud m.v.) Fremsat af socialministeren (Karen Jespersen) den 12. oktober 1994 Vedtaget ved tredjebehandling den 9. december 1994 Lov nr. 1123 af 21/12/1994 § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 450 af 1. juni 1994, foretages følgende  

 ændringer:
 1. I § 10, stk. 3, 3. pkt., udgår »64,», og efter  

 »69,» indsættes: »73 a,».
 2. I § 49, stk. 2, ændres »dagpleje, jf. § 64, stk. 3,  

 eller daginstitution, jf. § 73« til: »dagtilbud, jf. § 73, og  

 klubtilbud, jf. § 73 d«.
 3. Overskriften til afsnit VI affattes således:
 » Dagpasning og døgnpleje ».
 4. Overskriften til kapitel 14 affattes således:
 »Privat dagpasning«.
 5. I § 63, stk. 1, 1. pkt., ændres »dagpleje«  

 til: »dagpasning«.
 6. I § 63, stk. 1, ophæves 2. pkt., og i stedet  

 indsættes:
»Der kan ikke gives tilladelse til at have mere end 5 børn i privat  

 dagpasning.
Varetages den private dagpasning af flere personer, kan  

 kommunalbestyrelsen give tilladelse til, at der kan modtages op til 10  

 børn.« 7. I § 63, stk. 2, ændres »Dagplejehjem og  

 lignende« til: »Private daginstitutioner«.
8. I § 63, stk. 3, ændres »hjemmene« til:  

 »den private dagpasning og private daginstitutioner.« 9. § 64 og § 64 a ophæves.
 10. Overskriften til kapitel 16 affattes således:
 »Dagtilbud til børn«.
 11. I § 69 , stk. 1, ændres »på  

 daginstitutioner for børn og unge, herunder socialpædagogiske  

 fritidsforanstaltninger« til: »i dagtilbud til børn«.
 12. I § 69, stk. 2, ændres »er sammen med dagpleje  

 efter § 64 og« til: »og kommunal dagpleje er sammen med«.
 13. I § 69 indsættes som stk. 4 og 5:
»Stk. 4. Kommunalbestyrelsen kan formidle anbringelse af børn i  

 dagpleje i private hjem og andre lokaler i børnenes hjemlige miljø, der forud  

 er godkendt af kommunalbestyrelsen til dette formål.
Der kan i den enkelte  

 dagpleje modtages op til 5 børn.
Varetages dagplejen af flere personer, kan  

 kommunalbestyrelsen bestemme, at der i dagplejen kan modtages op til 10 børn.
Stk. 5. Kommunalbestyrelsen kan beslutte, at dagplejerens egne  

 børn under 3 år kan indgå i det antal børn, dagplejeren modtager betaling  

 for.
Kommunalbestyrelsens afgørelse herom kan ikke indbringes for anden  

 administrativ myndighed.« 14. Efter § 69 b indsættes:
»§ 69 c.
Kommunalbestyrelsen har det overordnede ansvar for  

 den kommunale dagpleje og fastsætter mål og rammer for dagplejens virksomhed.
Stk. 2. Ved den kommunale dagpleje for børn oprettes en  

 forældrebestyrelse med et flertal af valgte forældre, såfremt mere end  

 halvdelen af forældrene til børn optaget i den kommunale dagpleje anmoder  

 herom.
I bestyrelsen indgår 2 repræsentanter valgt af og blandt medarbejderne  

 i dagplejen.
Kommunalbestyrelsen kan beslutte, at medarbejderrepræsentanterne  

 skal have stemmeret.
 Stk. 3. Forældrebestyrelsen fastsætter overordnede principper for  

 dagplejens virksomhed og for anvendelsen af en budgetramme for dagplejen  

 inden for de af kommunalbestyrelsen fastsatte mål og rammer.
 Stk. 4. Dagplejelederen har den administrative og pædagogiske  

 ledelse af dagplejen og er ansvarlig for dagplejens virksomhed over for  

 forældrebestyrelsen og kommunalbestyrelsen.
 Stk. 5. Kommunalbestyrelsen kan helt eller delvis delegere  

 beslutningskompetence vedrørende dagpleje til forældrebestyrelsen bortset fra  

 de beføjelser, der følger af bestemmelserne i denne lovs §§ 69, 71, 72 og 73  

 om godkendelse af dagplejehjem, tilsyn, beslutning om optagelse, tildeling af  

 fripladser og forældrebetaling samt de beføjelser, der følger af den  

 kommunale bevillings- og arbejdsgiverkompetence.
Stk. 6. Ved etablering af en forældrebestyrelse efter stk. 2  

 fastsætter kommunalbestyrelsen efter indhentet udtalelse fra  

 forældrebestyrelsen en vedtægt for styrelsen af den kommunale dagpleje.« 15. I § 71, stk. 1, ændres »den daglige drift af  

 daginstitutioner« til: »forholdene i dagtilbudene«.
 16. I § 72, stk. 1, 1. pkt., og i stk. 2, ændres  

 »en daginstitution« til: »et dagtilbud«.
 17. § 73 affattes således:
 »§ 73 . Børnenes forældre betaler for opholdet med et beløb,  

 der svarer til 30 pct. af udgifterne ved ophold i dagtilbudet, bortset fra  

 ejendomsudgifter, herunder husleje og vedligeholdelse, jf. dog stk. 4.
 Stk. 2. Kommunalbestyrelsen afgør, om betalingen skal beregnes på  

 grundlag af udgifterne ved driften af den enkelte daginstitution eller på  

 grundlag af de gennemsnitlige udgifter ved driften af daginstitutioner af  

 samme type i kommunen, dog beregnes betalingen for ophold i ordninger efter §  

 70 på grundlag af udgifterne ved driften af den enkelte ordning.
 Stk. 3. For den kommunale dagpleje beregnes betalingen på grundlag  

 af de gennemsnitlige udgifter ved opholdet i den kommunale dagpleje.
Stk. 4. Socialministeren fastsætter nærmere regler om betalingen  

 efter stk. 1 og kan herunder bestemme, at der skal ske nedsættelse eller  

 bortfald af betalingen under hensyn til forældrenes økonomiske forhold og  

 børnenes særlige behov for ophold i dagtilbud.
Der kan endvidere fastsættes  

 en lavere betaling for særlige grupper af dagtilbud.
 Stk. 5. Særlige indtægter for dagtilbudene anvendes til  

 nedsættelse af forældrenes betaling.
Stk. 6. Betalingen fastsættes for et regnskabsår ad gangen på  

 grundlag af dagtilbudenes budgetter.« 18. Efter § 73 indsættes:
»Klubtilbud og andre socialpædagogiske fritidstilbud til større  

 børn og unge § 73 a.
Kommunalbestyrelsen skal sørge for, at der er de  

 nødvendige klubtilbud og andre socialpædagogiske fritidstilbud til større  

 børn og unge, jf. dog § 95 a.
 Stk. 2. Tilbudene skal i samarbejde med de større børn og unge  

 skabe aktiviteter og samværsformer, der fremmer den enkeltes alsidige  

 udvikling og selvstændighed samt evne til at indgå i et forpligtende  

 fællesskab.
 Stk. 3. Tilbudene indgår som led i kommunens generelle  

 fritidstilbud til børn og unge og skal efter kommunalbestyrelsens beslutning  

 også kunne rette sin virksomhed mod børn og unge med behov for støtte.
 Stk. 4. Kommunalbestyrelsen fastsætter mål og rammer for  

 tilbudenes virksomhed som en integreret del af kommunens samlede  

 fritidsmæssige, forebyggende og støttende indsats over for børn og unge.
 Stk. 5. Kommunalbestyrelsen fastsætter retningslinjer, der sikrer  

 børn og unge indflydelse på indholdet i det enkelte tilbud.  

 Kommunalbestyrelsen kan beslutte, at § 69 a finder anvendelse for visse  

 tilbud.
§ 73 b.
Klubber og andre socialpædagogiske fritidstilbud kan  

 oprettes og drives af en eller flere kommuner eller som private  

 institutioner, med hvilke kommunalbestyrelsen indgår overenskomst.
Private  

 institutioner skal være selvejende, hvis der er plads til mindst 6 børn eller  

 unge.
Kommunalbestyrelsen kan til private klubordninger for større børn og  

 unge yde et tilskud pr. barn eller ung.
 Stk. 2. § 71 finder tilsvarende anvendelse for klubber og andre  

 socialpædagogiske fritidstilbud.
§ 73 c.
Bestemmelse om optagelse i og udmeldelse af klubber og  

 andre socialpædagogiske fritidstilbud træffes af kommunalbestyrelsen, hvis  

 afgørelse ikke kan indbringes for anden administrativ myndighed.
 Stk. 2. Kommunalbestyrelsen kan for private klubordninger  

 beslutte, at lederen af den enkelte ordning træffer afgørelse om optagelse og  

 udmeldelse efter retningslinjer fastsat af kommunalbestyrelsen.
§ 73 d.
Kommunalbestyrelsen fastsætter betaling for deltagelse i  

 klubber og andre socialpædagogiske fritidstilbud og kan herunder beslutte, at  

 der ikke skal ydes betaling for deltagelse i enkelte tilbud eller typer af  

 tilbud.
Betalingen kan højst udgøre 20 pct. af udgifterne ved driften af det  

 enkelte tilbud eller af de gennemsnitlige udgifter ved driften af samme type  

 af tilbud i kommunen, som disse opgøres efter § 73, stk. 1 og 6. For private  

 klubordninger, jf. § 73 b, stk. 1, 3. pkt., beregnes betalingen på grundlag  

 af udgifterne ved driften af den enkelte ordning.
Stk. 2. Socialministeren fastsætter nærmere regler om betalingen  

 efter stk. 1 og kan herunder bestemme, at der kan opkræves særskilt betaling  

 for materialeforbrug og forplejning.
Socialministeren kan endvidere  

 fastsætte, at der skal ske nedsættelse eller bortfald af betaling under  

 hensyn til forældrenes økonomiske forhold og barnets eller den unges særlige  

 behov for deltagelse i tilbudet.« 19. I § 95 a, stk. 1, ændres »på en af de i § 69  

 nævnte daginstitutioner.« til: » i et af de i § 69 og § 73 a nævnte  

 dag- og klubtilbud.« 20. I § 133, stk. 1, ændres »dagforanstaltninger for  

 børn og unge efter § 64 og § 69« til: »dag- og klubtilbud til børn  

 og unge efter § 69 og § 73 a«.
 21. I § 135, stk. 7, 2. pkt., ændres »dagtilbud efter  

 §§ 64, 69 og 70« til: »dag- og klubtilbud efter §§ 69, 70 og 73  

 a«.
§ 2 Loven træder i kraft den 1. juli 1995.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 450 af 1. juni 1994, foretages følgende  

 ændringer:
 1. I § 10, stk. 3, 3. pkt. udgår: »64,», og efter  

 »69,» indsættes: »73 a,».
 2. I § 49, stk. 2, ændres »dagpleje, jf. § 64, stk. 3,  

 eller daginstitution, jf. § 73« til: »dagtilbud, jf. § 73 og  

 klubtilbud, jf. § 73 d«.
 3. Overskriften til afsnit VI affattes således: »  

Dagpasning og døgnpleje ».
 4. Overskriften til kapitel 14 affattes således:  

»Privat dagpasning«.
 5. I § 63, stk. 1, 1. pkt., ændres »dagpleje«  

 til: »dagpasning«.
 6. I § 63, stk. 1 ophæves 2. pkt. og i stedet  

 indsættes:
»Der kan ikke gives tilladelse til at have mere end 5 børn i privat  

 dagpasning.
Varetages den private dagpasning af flere personer, kan  

 kommunalbestyrelsen give tilladelse til, at der kan modtages op til 10  

 børn«.
 7. I § 63, stk. 2, ændres »Dagplejehjem og  

 lignende« til: »Private daginstitutioner«.
 8. I § 63, stk. 3, ændres »hjemmene« til  

 »den private dagpasning og private daginstitutioner«.
 9. § 64 og § 64 a ophæves.
 10. Overskriften til kapitel 16 affattes således:  

»Dagtilbud til børn«.
 11. I § 69 , stk. 1, ændres »på  

 daginstitutioner for børn og unge, herunder socialpædagogiske  

 fritidsforanstaltninger« til: »i dagtilbud til børn«.
 12. I § 69, stk. 2, ændres »er sammen med dagpleje  

 efter § 64 og« til: »og kommunal dagpleje er sammen med«.
 13. I § 69, indsættes som stk. 4 og 5:
»Stk. 4. Kommunalbestyrelsen kan formidle anbringelse af børn  

 i dagpleje i private hjem og andre lokaler i børnenes hjemlige miljø, der  

 forud er godkendt af kommunalbestyrelsen til dette formål.
Der kan i den  

 enkelte dagpleje modtages op til 5 børn.
Varetages dagplejen af flere  

 personer, kan kommunalbestyrelsen bestemme, at der i dagplejen kan modtages  

 op til 10 børn.
Stk. 5. Kommunalbestyrelsen kan beslutte, at dagplejerens egne  

 børn under 3 år kan indgå i det antal børn, dagplejeren modtager betaling  

 for.
Kommunalbestyrelsens afgørelse herom kan ikke indbringes for anden  

 administrativ myndighed.«.
 14. Efter § 69 b indsættes:
»§ 69 c.
Kommunalbestyrelsen har det overordnede ansvar for  

 den kommunale dagpleje og fastsætter mål og rammer for dagplejens virksomhed.
Stk. 2. Ved den kommunale dagpleje for børn oprettes en  

 forældrebestyrelse med et flertal af valgte forældre, såfremt mere end  

 halvdelen af forældre til børn optaget i den kommunale dagpleje anmoder  

 herom.
I bestyrelsen indgår 2 repræsentanter valgt af og blandt medarbejderne  

 i dagplejen.
Kommunalbestyrelsen kan beslutte, at medarbejderrepræsentanterne  

 skal have stemmeret.
 Stk. 3. Forældrebestyrelsen fastsætter overordnede principper for  

 dagplejens virksomhed og for anvendelsen af en budgetramme for dagplejen  

 inden for de af kommunalbestyrelsen fastsatte mål og rammer.
 Stk. 4. Dagplejelederen har den administrative og pædagogiske  

 ledelse af dagplejen og er ansvarlig for dagplejens virksomhed over for  

 forældrebestyrelsen og kommunalbestyrelsen.
 Stk. 5. Kommunalbestyrelsen kan helt eller delvis delegere  

 beslutningskompetence vedrørende dagpleje til forældrebestyrelsen bortset fra  

 de beføjelser, der følger af bestemmelserne i denne lovs §§ 69, 71, 72 og 73  

 om godkendelse af dagplejehjem, tilsyn, beslutning om optagelse, tildeling af  

 fripladser og forældrebetaling samt de beføjelser, der følger af den  

 kommunale bevillings- og arbejdsgiverkompetence.
Stk. 6. Ved etablering af en forældrebestyrelse efter stk. 2  

 fastsætter kommunalbestyrelsen efter indhentet udtalelse fra  

 forældrebestyrelsen en vedtægt for styrelsen af den kommunale dagpleje.« 15. I § 71, stk. 1, ændres »den daglige drift af  

 daginstitutioner« til: »forholdene i dagtilbuddene«.
 16. I § 72, stk. 1, 1. pkt. og i stk. 2, ændres »en  

 daginstitution« til: »et dagtilbud«.
 17. § 73 affattes således:
 »§ 73 . Børnenes forældre betaler for opholdet med et beløb,  

 der svarer til 30 pct. af udgifterne ved ophold i dagtilbuddet, bortset fra  

 ejendomsudgifter, herunder husleje og vedligeholdelse, jf. dog stk. 4.
 Stk. 2. Kommunalbestyrelsen afgør, om betalingen skal beregnes på  

 grundlag af udgifterne ved driften af den enkelte daginstitution eller på  

 grundlag af de gennemsnitlige udgifter ved driften af daginstitutioner af  

 samme type i kommunen, dog beregnes betalingen for ophold i ordninger efter §  

 70 på grundlag af udgifterne ved driften af den enkelte ordning.
 Stk. 3. For den kommunale dagpleje beregnes betalingen på grundlag  

 af de gennemsnitlige udgifter ved opholdet i den kommunale dagpleje.
Stk. 4. Socialministeren fastsætter nærmere regler om betalingen  

 efter stk. 1 og kan herunder bestemme, at der skal ske nedsættelse eller  

 bortfald af betalingen under hensyn til forældrenes økonomiske forhold og  

 børnenes særlige behov for ophold i dagtilbud.
Der kan endvidere fastsættes  

 en lavere betaling for særlige grupper af dagtilbud.
 Stk. 5. Særlige indtægter for dagtilbuddene anvendes til  

 nedsættelse af forældrenes betaling.
 Stk. 6. Betalingen fastsættes for et regnskabsår ad gangen på  

 grundlag af dagtilbuddenes budgetter.«.
 18. Efter § 73 indsættes:
»Klubtilbud og andre socialpædagogiske fritidstilbud til større  

 børn og unge § 73 a.
Kommunalbestyrelsen skal sørge for, at der er de  

 nødvendige klubtilbud og andre socialpædagogiske fritidstilbud til større  

 børn og unge, jf. dog § 95 a.
 Stk. 2. Tilbuddene skal i samarbejde med de større børn og unge  

 skabe aktiviteter og samværsformer, der fremmer den enkeltes alsidige  

 udvikling og selvstændighed samt evne til at indgå i et forpligtende  

 fællesskab.
 Stk. 3. Tilbuddene indgår som led i kommunens generelle  

 fritidstilbud til børn og unge og skal efter kommunalbestyrelsens beslutning  

 også kunne rette sin virksomhed mod børn og unge med behov for støtte.
 Stk. 4. Kommunalbestyrelsen fastsætter mål og rammer for  

 tilbuddenes virksomhed som en integreret del af kommunens samlede  

 fritidsmæssige, forebyggende og støttende indsats over for børn og unge.
 Stk. 5. Kommunalbestyrelsen fastsætter retningslinjer, der sikrer  

 børn og unge indflydelse på indholdet i det enkelte tilbud.  

 Kommunalbestyrelsen kan beslutte, at § 69 a finder anvendelse for visse  

 tilbud.
§ 73 b.
Klubber og andre socialpædagogiske fritidstilbud kan  

 oprettes og drives af en eller flere kommuner eller som private  

 institutioner, med hvilke kommunalbestyrelsen indgår overenskomst.
Private  

 institutioner skal være selvejende, hvis der er plads til mindst 6 børn eller  

 unge.
Kommunalbestyrelsen kan til private klubordninger for større børn og  

 unge yde et tilskud pr. barn eller ung.
 Stk. 2. § 71 finder tilsvarende anvendelse for klubber og andre  

 socialpædagogiske fritidstilbud.
§ 73 c.
Bestemmelse om optagelse i og udmeldelse af klubber og  

 andre socialpædagogiske fritidstilbud træffes af kommunalbestyrelsen, hvis  

 afgørelse ikke kan indbringes for anden administrativ myndighed.
 Stk. 2. Kommunalbestyrelsen kan for private klubordninger  

 beslutte, at lederen af den enkelte ordning træffer afgørelse om optagelse og  

 udmeldelse efter retningslinjer fastsat af kommunalbestyrelsen.
§ 73 d.
Kommunalbestyrelsen fastsætter betaling for deltagelse i  

 klubber og andre socialpædagogiske fritidstilbud og kan herunder beslutte, at  

 der ikke skal ydes betaling for deltagelse i enkelte tilbud eller typer af  

 tilbud.
Betalingen kan højst udgøre 20 pct. af udgifterne ved driften af det  

 enkelte tilbud eller af de gennemsnitlige udgifter ved driften af samme type  

 af tilbud i kommunen, som disse opgøres efter § 73, stk. 1 og 6. For private  

 klubordninger, jf. § 73 b, stk. 1, 3. pkt., beregnes betalingen på grundlag  

 af udgifterne ved driften af den enkelte ordning.
Stk. 2. Socialministeren fastsætter nærmere regler om betalingen  

 efter stk. 1 og kan herunder bestemme, at der kan opkræves særskilt betaling  

 for materialeforbrug og forplejning.
Socialministeren kan endvidere  

 fastsætte, at der skal ske nedsættelse eller bortfald af betaling under  

 hensyn til forældrenes økonomiske forhold og barnet eller den unges særlige  

 behov for deltagelse i tilbuddet.« 19. I § 95 a, stk. 1 ændres »på en af de i § 69 nævnte  

 daginstitutioner.« til: » i et af de i § 69 og § 73 a nævnte dag-  

 og klubtilbud.« 20. I § 133, stk. 1 ændres »dagforanstaltninger for  

 børn og unge efter § 64 og § 69« til: »dag- og klubtilbud til børn  

 og unge efter § 69 og § 73 a«.
 21. I § 135, stk. 7, 2. pkt. ændres »dagtilbud efter  

 §§ 64, 69 og 70« til: »dag- og klubtilbud efter §§ 69, 70 og 73  

 a«.
§ 2 Loven træder i kraft den 1. juli 1995.
Bemærkninger til lovforslaget Almindelige bemærkninger Det seneste årti's udvikling på dagtilbudsområdet har bevirket, at  

 bistandslovens bestemmelser om dagtilbud for børn og unge, for så vidt angår  

 den kommunalt formidlede dagpleje og klubområdet, trænger til en revision.
 Den kommunale dagpleje, der oprindeligt blev betragtet som en  

 overgangsordning, der skulle afhjælpe den store efterspørgsel efter  

 daginstitutionspladser, indgår i dag som en del af de offentlige dagtilbud  

 for børn.
 Det foreslås derfor at flytte den kommunalt formidlede dagpleje til  

 afsnittet om daginstitutioner for børn, således at de offentligt finansierede  

 pasningstilbud samles under samme afsnit.
Det foreslås samtidig at indføre særskilte bestemmelser omhandlende  

 klubtilbud og andre socialpædagogiske tilbud til større børn og unge.  

 Baggrunden for dette er, at disse tilbud både i funktion, form og indhold  

 adskiller sig fra dagtilbuddene til de mindre børn.
Samtidig præciseres  

 klubbers og socialpædagogiske fritidstilbuds rolle som en del af den  

 overordnede børne- og ungepolitik i kommunen og som et vigtigt værktøj i  

 kommunens samlede forebyggende og målrettede indsats på området.
Dagplejen Der er ofte forståelsesmæssigt sket en sammenblanding af den private  

 dagpleje efter bistandslovens § 63 og den kommunale dagpleje efter  

 bistandslovens § 64.
I den kommunale dagpleje er dagplejerne ansat af kommunalbestyrelsen, og  

 den kommunale dagpleje er omfattet af formålsbestemmelsen i § 69.  

 Kommunalbestyrelsen fører tilsyn med dagplejens udøvelse.
Forældrebetalingen  

 er omfattet af bistandslovens § 73 og er hermed omfattet af reglerne om  

 søskenderabat og økonomisk og socialpædagogisk friplads.
Det er  

 kommunalbestyrelsen, der træffer bestemmelse om hvilke børn, der skal optages  

 i den enkelte dagpleje, og der er mulighed for at oprette  

 forældrebestyrelser.
Den private dagpleje er helt private ordninger uden offentlige tilskud og  

 hviler på et aftaleforhold mellem dagplejer og forældre.
Kommunalbestyrelsens  

 opgave er alene at meddele tilladelse til, at der i det enkelte hjem kan  

 modtages mere end 2 børn, samt at føre tilsyn med forholdene i hjemmet.
Den  

 private dagplejers løn- og ansættelsesvilkår ligesom betalingen aftales i  

 hvert enkelt tilfælde mellem forældre og dagplejer.
Det er den private  

 dagplejer, der bestemmer hvilke børn, der skal modtages i hjemmet, og der er  

 ingen regler om forældreindflydelse.
 Der er således tale om 2 organisatorisk helt forskellige former, der på  

 grund af samme betegnelse og placering i bistandsloven ofte er blevet blandet  

 sammen med usikkerhed om retstilstanden til følge.
 For derfor at tydeliggøre forskellen mellem de to former ændres  

 betegnelsen privat dagpleje til privat dagpasning.
§ 63 omfatter udover den private dagpleje også bestemmelsen om  

 dagplejehjem og lignende.
Ved bistandslovens tilblivelse blev bestemmelsen om  

 dagplejehjem og lignende i sin tid hovedsageligt medtaget for at give plads  

 for eksisterende lederejede halvdagsbørnehaver uden offentlige midler.  

 Betegnelsen private daginstitutioner vil derfor være mere dækkende for disse  

 tilbud.
 Med forslaget om adskillelse af den private og den kommunale dagpleje,  

 således at den private dagpasning fortsat placeres i bistandslovens afsnit  

 VI, Privat dagpasning, medens den kommunale dagpleje flyttes til afsnit VII,  

 omhandlende offentlige dagtilbud til børn, understreges forskellen mellem de  

 to former yderligere.
 Forslaget om at flytte den kommunale dagpleje til afsnittet med kommunale  

 daginstitutioner skal også ses i lyset af den udvikling, som den kommunale  

 dagpleje har været igennem.
Fra 1981 blev den kommunale dagpleje ligestillet med daginstitutioner for  

 børn i alderen 0-2 år og har siden udviklet sig til den primære pasningsform  

 for de mindste børn.
Den kommunale dagpleje indgår således nu som en  

 væsentlig del af de offentlige dagtilbud til børn.
For daginstitutioner og den kommunale dagpleje gælder således på de fleste  

 punkter de samme regler.
Begge tilbud er omfattet af formålsbestemmelsen i §  

 69, stk. 2, hvorefter dagtilbud er et led i kommunens samlede generelle og  

 forebyggende tilbud til børn, ligesom grundlaget for fastsættelse af  

 forældrebetaling er det samme, samt beslutning om optagelse i  

 daginstitutioner og den kommunale dagpleje sker efter beslutninger truffet af  

 kommunalbestyrelsen, og plads i begge tilbud tildeles via den centrale  

 pladsanvisning i kommunen.
 Ved derfor at flytte den kommunale dagpleje til afsnittet om  

 daginstitutioner sker der en samling af de dagtilbud, der med offentlig  

 finansiering retter sig mod den samme modtagergruppe.
Klubtilbud og andre socialpædagogiske tilbud til større børn og  

 unge Baggrunden for forslaget er et ønske om med udgangspunkt i klubtilbuddene  

 og andre socialpædagogiske fritidstilbud til større børn og unge at styrke  

 både den generelle forebyggende indsats og den mere målrettede støttende  

 indsats over for større børn og unge, der ikke længere har behov for et  

 dagtilbud med pasning og kontrolleret fremmøde.
Lovforslaget indgår således som en opfølgning af regeringsgrundlaget, der  

 har som en af målsætningerne at forebygge sociale problemer og styrke  

 indsatsen over for de svage og udstødte grupper.
Som eet blandt flere tiltag  

 kan målrettet brug af klubtilbud m.v. forhindre eller mindske risikoen for  

 social udstødning af visse grupper blandt større børn og unge, der befinder  

 sig i en sårbar situation.
 Lovforslaget er tillige et led i gennemførelsen af handlingsplanen for de  

 svagest stillede børn og unge fra Regeringens Børneudvalg, februar 1994.
Som led i at sætte fokus på ungegruppen skabes der i lovgivningen en  

 sondring mellem dagtilbud med pasning og kontrolleret fremmøde til de mindre  

 børn og klubtilbud m.v. uden kontrol af fremmøde til større børn og unge.
De  

 nye bestemmelser retter sig mod større børn og unge med behov for et tilbud  

 om aktiviteter og samvær med andre børn og unge i trygge omgivelser og med  

 mulighed for voksenkontakt og særlig støtte.
 Tilbuddene til større børn og unge må først og fremmest have karakter af  

 mere åbne tilbud, der tager udgangspunkt i unges skiftende behov og ønsker.  

 Tilbud, som kan møde større børn og unge, der hvor de er og med høj grad af  

 medvirken fra børn og unge selv ved tilrettelæggelsen af de forskellige  

 tilbud og gennemførelsen af aktiviteter.
 Med lovforslaget præciseres den gældende kommunale forpligtelse til -  

 udover almindelig dagtilbud til børn - også at sørge for de nødvendige  

 klubtilbud og andre socialpædagogiske fritidstilbud til større børn og unge.
 Samtidig forbedres kommunernes muligheder for at benytte klubberne direkte  

 i det forebyggende og støttende arbejde over for børn og unge, idet der  

 skabes større fleksibilitet med hensyn til deltagelse og betaling.
Klubtilbud og øvrige socialpædagogiske fritidstilbud skal ses som en bred  

 vifte af fritidstilbud, der samlet opfylder to formål: et generelt tilbud om  

 samvær og aktiviteter til alle større børn og unge og samtidig gennem  

 målrettet socialpædagogisk virksomhed at have et forebyggende og støttende  

 sigte i forhold til grupper af større børn og unge eller enkeltindivider, der  

 har særlige behov for støtte.
Tilbuddene vil således i stor udstrækning kunne  

 kombinere et fritidsmæssigt og kulturelt aspekt med en social og p ædagogisk funktion.
Tilrettelæggelsen af udbuddet af klubber og andre socialpædagogiske tilbud  

 skal ses i sammenhæng med de øvrige tilbud, der findes i kommunen til børn og  

 unge.
Lovforslaget forudsætter derfor, at klubber og andre socialpædagogiske  

 fritidstilbud indgår som led i en lokal overordnet børne- og ungdomspolitik,  

 hvor tilbuddene er en del af kommunens samlede fritidstilbud, og indgår i et  

 tæt tværfagligt og tværsektorielt samarbejde med andre offentlige og private  

 tilbud i lokalområdet.
 Klubber og socialpædagogiske fritidstilbud tjener samtidig et forebyggende  

 formål ved at være et samværssted også for de unge, som af forskellige grunde  

 ikke har glæde af øvrige fritidstilbud.
Klubber og socialpædagogiske fritidstilbud kan endelig yde speciel støtte  

 til børn og unge med behov herfor.
Dette kan eksempelvis være i form af  

 aktiviteter, der inddrager truede børn og unge, rådgivning og vejledning,  

 opsøgende arbejde m.v.
 Lovforslaget fastlægger derfor, at kommunalbestyrelsen udarbejder mål og  

 rammer for tilbuddenes virksomhed, der placerer dem som en integreret del af  

 kommunens samlede fritidsmæssige, forebyggende og støttende indsats.
 Lovforslaget fastlægger ikke, hvilken form for tilbud og forebyggende  

 indsats, der skal være tale om, idet dette tilrettelægges ud fra lokale  

 forhold og lokale behov.
 Dette betyder også, at lovgivningen i princippet ikke fastsætter en  

 aldersgrænse for deltagelse i klubber og andre socialpædagogiske  

 fritidstilbud, idet det overlades til kommunalbestyrelsen at fastlægge  

 aldersgrænser for de enkelte tilbud i forhold til tilbuddenes mål og indhold.  

 Da klubtilbud m.v. retter sig til større børn og unge uden behov for  

 kontrolleret fremmøde, sætter dette en grænse for, hvor langt ned i alder  

 tilbuddene kan gå.
 Kommunerne skal ved tilrettelæggelsen af deres struktur på henholdsvis  

 dagtilbudsområdet og fritidsområdet fortsat sikre et tæt samarbejde mellem  

 dagtilbud med kontrolleret fremmøde og de i dette lovforslag omhandlede  

 fritids- og klubtilbud, således at der er mulighed for en glidende overgang  

 for de børn, der er ved at vokse fra et almindeligt dagtilbud, men endnu ikke  

 er blevet store nok til det åbne »frie« tilbud.
 Der gælder heller ingen øvre aldersgrænse for deltagelse i klubber og  

 øvrige socialpædagogiske fritidstilbud.
Større børn og unge skal med lovforslaget sikres indflydelse på indholdet  

 i deres klubtilbud m.v.
De unges egen medvirken og medbestemmelse er af stor  

 betydning for, at de oplever tilbuddet som deres, og er samtidig et vigtigt  

 middel til at støtte den enkelte i at udvikle social og personlig kompetence.
Administrative og økonomiske konsekvenser Lovforslaget medfører ikke ændringer i det økonomiske mellemværende mellem  

 kommuner og stat.
Forslaget er forhandlet med de kommunale parter.
Bemærkninger til lovforslagets enkelte bestemmelser Til § 1 Til nr. 1 og 2 De foreslåede ændringer er en konsekvens af den foreslåede ophævelse af §  

 64 og § 64 a samt ændringen af § 73 og indsættelsen af § 73 d.
Til nr. 3 - 5 Ved fremover at benævne den private dagpleje som privat dagpasning  

 tydeliggøres det, at der her er tale om helt private ordninger, der alene har  

 til formål at dække et pasningsbehov, og som ikke er omfattet af  

 formålsbestemmelsen i § 69, stk. 2, hvorefter tilbuddene er et led i  

 kommunens samlede generelle og forebyggende tilbud til børn.
Til nr. 6 Forslaget om at flytte bestemmelsen i § 64 til § 69 nødvendiggør en  

 præcisering af, at der kan modtages op til 10 børn, såfremt dagpasningen  

 varetages af flere personer, idet dette hidtil er fremgået af § 64.
Til nr. 7 Begrebet dagplejehjem og lignende har givet anledning til misforståelser,  

 idet det giver indtryk af, at der er tale om en form for dagpleje.
Det er  

 imidlertid ikke tilfældet.
Der er tale om institutioner, der drives af  

 private uden offentlige midler, det vil sige uden overenskomst med  

 kommunalbestyrelsen.
Udtrykket »private daginstitutioner« vil  

 derfor være betydeligt mere dækkende for indholdet af disse tilbud.
Til nr. 8 Den foreslåede ændring er en konsekvens af de foreslåede ændringer som  

 anført i nr. 4, 5 og 7.
Til nr. 9 - 14 Samling af de offentlige dagtilbud i samme afsnit indebærer, at  

 bestemmelserne i § 64 og § 64 a om den kommunale dagpleje flyttes og  

 indarbejdes i bestemmelserne i afsnit VII om dagtilbud til børn.
 Samtidig indføres som nyt overordnet begreb: »offentlige  

 dagtilbud«, omfattende de forskellige typer af daginstitutioner -  

 vuggestuer, børnehaver, aldersintegrerede institutioner og fritidshjem -, den  

 kommunale dagpleje og private pasningsordninger efter § 70.
 Omtalen af de socialpædagogiske fritidsforanstaltninger udgår, da disse  

 udskilles til bestemmelserne om klubtilbud og andre socialpædagogiske  

 fritidstilbud til større børn og unge.
I § 69 stk. 4 og 5 er der ingen indholdsmæssige ændringer.
Indholdet af  

 bestemmelserne er identiske med den nuværende § 64 stk. 1, 1. og 2. pkt., og  

 stk. 2, idet der dog vedrørende adskillelsen fra § 63 er sket en redaktionel  

 tilføjelse om, at der i den enkelte dagpleje kan modtages op til 5 børn.
Der sker ingen ændringer i bestemmelserne om forældrebestyrelser for den  

 kommunale dagpleje.
Der er udelukkende tale om en flytning af bestemmelserne  

 i § 64 a til afsnit VII.
Til nr. 15 Kommunalbestyrelsen har efter gældende bestemmelser pligt til at føre  

 tilsyn med den daglige drift af daginstitutioner og med dagplejens udøvelse.  

 For at tilsynsforpligtelsen i afsnit VII, Dagtilbud til børn, også skal  

 omfatte den kommunale dagpleje ændres ordlyden til, at der føres tilsyn med  

 forholdene i dagtilbuddene.
Heri ligger, at der for daginstitutioner og den  

 kommunale dagpleje føres tilsyn med de fysiske forhold samt med det  

 pædagogiske tilbud og den daglige drift i dagtilbuddene.
Til nr. 16 Som led i den generelle indpasning af den kommunale dagpleje og overgang  

 til brugen af ordet dagtilbud, er der foretaget en redaktionel ændring.
Til nr. 17 Ændringerne i § 73 skyldes indarbejdelse af den kommunale dagpleje.  

 Ændringerne indebærer ikke nogen realitetsændringer i forhold til  

 fastsættelse af forældrebetalingen.
Der kan således fortsat ikke under eet  

 beregnes gennemsnitstakster for daginstitutioner og den kommunale dagpleje.
Til nr. 18 Til § 73 a Til stk. 1 Bestemmelsen er en præcisering af den gældende forpligtelse for  

 kommunalbestyrelsen til at oprette det nødvendige antal pladser i klubber og  

 socialpædagogiske fritidstilbud til større børn og unge.
 I vurderingen af hvad de nødvendige klubtilbud m.v. omfatter, må indgå  

 dels det lokale behov for klubtilbud m.v., dels i hvilken udstrækning der i  

 kommunen i øvrigt er fritidstilbud, der indholdsmæssigt dækker det i  

 lovforslaget angivne formål og retter sig mod samme aldersgruppe.
 Kommunalbestyrelsens forpligtelse efter § 73 a, stk. 1 skal således ses i  

 sammenhæng med klubtilbud oprettet efter bestemmelserne i ungdomsskoleloven  

 og folkeoplysningsloven (jf. lov nr. 411 af 13. juni 1990 om ungdomsskoler,  

 produktionsskoler og daghøjskoler og lov nr. 410 af 13. juni 1990 om støtte  

 til folkeoplysning) og med øvrige fritidstilbud som idræt, musik, spejder,  

 ungdomsskole m.v., der findes i kommunen til større børn og unge.
 Bestemmelsen giver kommunerne stor handlemulighed med hensyn til  

 tilrettelæggelse af en varieret tilbudsstruktur baseret på lokale forhold og  

 lokale behov.
 Udover klubber med medlemskab kan de socialpædagogiske fritidstilbud  

for eksempel omfatte:
- Aktivitetssteder som centre i lokalområderne med løsere registrering og  

 lejlighedsvis deltagelse - Åbne uformelle væresteder, mødesteder, cafeer og lignende med fri  

 deltagelse - Opsøgende virksomhed i lokalområderne, hvor de unge opholder sig - Aktiviteter baseret på eller med tilknytning til rådgivnings- eller  

 vejledningsfunktioner.
 De anførte eksempler på socialpædagogisk virksomhed kan kombineres med den  

 egentlige klubvirksomhed, for eksempel opsøgende arbejde eller rådgivning og  

 vejledning med udgangspunkt i klubben.
 Opremsningen er ikke udtømmende, men angiver eksempler på, hvordan  

 kommunalbestyrelsen kan opfylde forpligtelsen efter § 73 a.
Bestemmelsen forudsætter således, at der i kommunen er et vist udbud af  

 forskelligartede fritidstilbud, der samlet retter sig mod alle større børn og  

 unge, inklusiv de svage og udsatte grupper.
Ved tilrettelæggelsen af  

 kommunens tilbud må kommunalbestyrelsen være opmærksom på, at der kan være  

 tidspunkter, hvor grupper af større børn og unge særligt kan have behov for  

 et tilbud om samvær og aktiviteter.
 Kommunalbestyrelsens forpligtelse omfatter også de nødvendige tilbud til  

 de grupper af skolesøgende børn og unge, der på grund af fysisk eller psykisk  

 handicap kan have vanskeligheder med at benytte de almindelige fritidstilbud.  

 Amtsrådets forpligtelser om fritidstilbud efter § 95 a over for skolesøgende  

 børn og unge med vidtgående handicap er et supplement til den generelle  

 forpligtelse, som kommunalbestyrelsen har også over for disse børn og unge.  

 Der er ikke herved tiltænkt nogen ændring af den hidtil gældende  

 ansvarsfordeling mellem kommuner og amtskommuner.
Til stk. 2 Formålet med klubtilbuddene og de socialpædagogiske fritidstilbud er, at  

 de gennem aktiviteter og samvær støtter de unge i deres udviklingsproces på  

 vej til selvstændighed og et voksenliv, og at tilbuddene medvirker til, at  

 også de svagest stillede grupper af børn og unge kan få et styrket  

 udgangspunkt for bedre at kunne håndtere egen livssituation.
Klubtilbuddene m.v. skal fremme den enkeltes oplevelse af at have en  

 værdi, et positivt selvbillede og at være i stand til at deltage i et socialt  

 fællesskab.
Evnen til at kunne indgå i forpligtende relationer til andre  

 mennesker er af afgørende betydning for deltagelse i såvel arbejds- og  

 uddannelsesmæssige sammenhænge som i private forhold.
Evnen til at kunne  

 påtage sig et personligt ansvar for egne beslutninger og handlinger indgår  

 som et væsentligt led heri.
Klubben har således en vigtig rolle med hensyn  

 til at fremme de unges ansvarlighed og sociale og kulturelle forståelse som  

 forudsætning for deltagelse i demokratiske beslutningsprocesser.
Til stk. 3 Bestemmelsen fastslår tilbuddenes funktion: De skal være en del af de  

 generelle og forebyggende fritidstilbud til alle børn og unge i kommunen og  

 kan samtidig være et tilbud, der retter sin virksomhed mod børn og unge med  

 behov for støtte.
Bestemmelsen er således en præcisering af, at klubtilbud  

 m.v. også er et tilbud til de grupper, der ikke benytter andre fritidstilbud  

 samt kan være et tilbud til de større børn og unge, der i kortere eller  

 længere perioder kan have et særligt behov for hjælp og voksenstøtte.
 Klubtilbud m.v. skal derfor ikke kun opfattes som en institutionsform,  

 hvor børn og unge selv henvender sig, men kan også ses som en  

 »arbejdsform«, som aktivt og opsøgende kan målrette sin indsats  

 såvel på det generelle fritidsområde som i forhold til børn og unge, som har  

 behov for særlig socialpædagogisk støtte.
Bestemmelsen lægger således op til, at klubtilbud og andre  

 socialpædagogiske fritidstilbud kan udformes med et indhold, der gør dem  

 egnet til at indgå som en del af indsatsen over for de større børn og unge,  

 som kommunalbestyrelsen efter bistandslovens §§ 28 og 33 skal iværksætte  

 rådgivning og vejledning eller hjælpeforanstaltninger overfor.  

 Kommunalbestyrelsen må angive i de mål og rammer for tilbuddenes virksomhed,  

 som skal fastsættes efter stk. 4 samt om og i hvilken udstrækning dette skal  

 være tilfældet.
Udgifter til denne form for rådgivning, vejledning eller  

 hjælpeforanstaltninger i tilknytning til eller som en del af klubtilbud m.v.  

 følger bistandslovens almindelige bestemmelser om finansiering af ydelser  

 efter §§ 28 og 33, og kan således ikke medregnes i de driftsudgifter, som en  

 deltagerbetaling efter § 73 d fastsættes på grundlag af.
Til stk. 4 Med denne bestemmelse indføres som noget nyt, at kommunalbestyrelsen skal  

 fastsætte mål og rammer for virksomheden i klubber og øvrige  

 socialpædagogiske fritidstilbud i overensstemmelse med tilbuddenes formål  

 efter stk. 2 og 3.
 Bestemmelsen medfører endvidere, at der i disse mål og rammer skal  

 fastlægges i hvilken udstrækning og på hvilken måde kommunens klub- og  

 socialpædagogiske fritidstilbud skal indgå i den samlede indsats over for  

 børn og unge, herunder hvilke opgaver disse tilbud skal tage sig af og  

 samspillet med andre former for forebyggende og støttende indsats.
Til stk. 5 Klubtilbud og øvrige socialpædagogiske fritidstilbud uden kontrolleret  

 fremmøde er ikke omfattet af forpligtelsen i § 69 a til at etablere  

 forældrebestyrelser.
Baggrunden er, at disse tilbud retter sig mod større  

 børn og unge, hvilket bør afspejle sig i form af, at de selv i højere grad  

 kan sætte præg på indholdet i tilbuddene.
Indførelsen af § 73 a, stk. 5 er  

 således en naturlig opfølgning på § 69 a.
 Kommunalbestyrelsen skal efter denne bestemmelse udarbejde retningslinjer  

 der sikrer, at større børn og unge aktivt inddrages i beslutninger omkring  

 indholdet i deres klubtilbud m.v., herunder planlægning og gennemførelse af  

 de daglige aktiviteter.
 Bestemmelsen giver ikke adgang til at uddelegere formel  

 beslutningskompetence til de større børn og unge.
Det er op til kommunalbestyrelsen at beslutte, på hvilken måde og på  

 hvilke områder børn og unge skal have indflydelse i de enkelte typer af  

 tilbud tilpasset tilbuddets aldersgruppe, deltagerform og driftsmåde.
Den  

 videre udformning af børn og unges medbestemmelse vil naturligt foregå i det  

 enkelte tilbud i tæt samarbejde mellem medarbejderne og børn og unge selv.
 Formen for og graden af indflydelse i tilbuddene forudsættes tilrettelagt  

 under hensyntagen til børnenes alder, udvikling og forudsætninger.
I klubber for de yngre børn vil det være aktuelt med en høj grad af  

 forældredeltagelse sammen med børnene.
Kommunalbestyrelsen kan for eksempel  

 beslutte at anvende forældrebestyrelsesreglerne i § 69 a for disse typer af  

 tilbud.
 I ungdomsklubberne og øvrige tilbud til ungdomsgruppen vil det være af  

 større betydning, at de unge selv deltager i beslutningerne, og at de oplever  

 at have en reel medbestemmelse omkring en række forhold i tilbuddet og ad  

 denne vej får kendskab til og erfaringer med demokratiske  

 beslutningsprocesser.
Indflydelse og medbestemmelse indebærer også et medansvar og indgår som et  

 væsentligt element i en social udviklingsproces.
Stk. 5 skal derfor ses i  

 sammenhæng med målsætningen i stk. 2 om at fremme den enkeltes alsidige  

 udvikling og selvstændighed samt evne til at indgå i forpligtende fællesskab.
Til § 73 b Bestemmelsen er en parallel til § 69, stk. 3 og § 70. Tilbuddene kan  

 således drives kommunalt, som selvejende institutioner med driftsoverenskomst  

 eller som private klubordninger.
 Hensigten er, at kommunerne kan tilrettelægge en varieret struktur på  

 klubområdet tilpasset lokale behov og muligheder, herunder også vælge at yde  

 tilskud til klubber og socialpædagogiske fritidstilbud drevet som private  

 ordninger på samme måde som § 70 om tilskud til private pasningsordninger  

 (puljeordninger).
 Som betingelse for at yde offentligt tilskud forudsættes, at der indgås en  

 skriftlig aftale mellem kommunen og den private klubordning på linje med,  

 hvad der kræves efter § 70.
 Tilskud kan for eksempel ydes til frivillige organisationer,  

 beboerforeninger, forældregrupper eller lignende, der ønsker at etablere og  

 drive forebyggende eller støttende tilbud til unge i lokalområdet.
Til § 73 c Kommunalbestyrelsen er som hidtil den kompetente myndighed vedrørende  

 afgørelser om optagelse i og udmeldelse af klub og andre socialpædagogiske  

 fritidstilbud.
Med § 73 c, stk. 2 får kommunalbestyrelsen mulighed for at  

 overlade konkrete beslutninger om optagelse og udmeldelse til lederen af den  

 enkelte private klubordning efter nærmere retningslinjer fastsat af  

 kommunalbestyrelsen på linje med hvad, der i dag er mulighed for ved  

 kommunale og selvejende institutioner.
Optagelse skal i denne sammenhæng opfattes bredt, herunder også som åben  

 og friere deltagelse i tilbud uden medlemskab.
Kommunalbestyrelsen kan  

 således fastsætte forskellige deltagelseskriterier i forskellige typer af  

 tilbud tilpasset det enkelte tilbuds funktion og arbejdsmåde.
Kommunalbestyrelsen kan ved fastlæggelsen af retningslinjer for optagelse  

 beslutte, at manglende benyttelse af en tildelt plads eller manglende  

 kontingentbetaling efter en vis periode og efter en konkret vurdering kan  

 betragtes som udmeldelse.
Med hensyn til manglende betaling skal der  

 imidlertid tages hensyn til mulighederne for at tildele hel eller delvis  

 friplads.
 Ved udmeldelse skal kommunalbestyrelsen være opmærksom på, om der i stedet  

 for kan være behov for at iværksætte anden form for hjælpe- eller  

 støtteforanstaltninger for barnet eller den unge, jf. bistandslovens kap. 8.
Til § 73 d Som et væsentligt led i kommunalbestyrelsens mulighed for at bruge klubber  

 og socialpædagogiske fritidstilbud aktivt og målrettet i en forebyggende og  

 støttende indsats, giver lovforslaget kommunalbestyrelsen større frihed med  

 hensyn til betalingsfastsættelse, herunder mulighed for at beslutte  

 betalingsfrihed ved enkelte tilbud eller typer af tilbud.
 Den gældende beregning af betalingen fastholdes, idet betalingen fortsat  

 ikke kan overstige 20 pct. af udgifterne ved driften af det enkelte tilbud  

 eller af de gennemsnitlige udgifter ved driften af samme type af tilbud i  

 kommunen, som disse opgøres efter § 73, stk. 1 og 6. Betalingen for private  

 klubordninger, som kommunalbestyrelsen yder tilskud til, skal dog altid  

 beregnes på grundlag af udgifterne i det enkelte tilbud.
 Betalingen kan fastsættes, så den varierer med barnets alder og med typen  

 af tilbud.
 Samtidig indføres en bemyndigelse til, at socialministeren kan beslutte,  

 at der kan opkræves særskilt betaling for materialeforbrug og forplejning.  

 Socialministeren kan endvidere fastsætte regler om nedsættelse eller bortfald  

 af betalingen for visse grupper under hensyn til forældrenes økonomiske  

 forhold og barnet eller den unges særlige behov for deltagelse i tilbuddet.  

 Hermed fastholdes den nuværende adgang til at fastsætte regler om hel eller  

 delvis friplads.
Til nr. 19 - 21 De foreslåede ændringer er en konsekvens af ændringerne i nr. 9 og 18.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 450 af 1. juni 1994, foretages følgende  

 ændringer:
 1. I § 10, stk. 3, 3. pkt. udgår: »64,», og efter  

 »69,» indsættes: »73 a,».
§ 10. - - - Stk. 3. Et barn, der lever sammen med begge forældre, anses at  

 have opholdskommune, hvor forældrene bor.
Lever barnet kun sammen med den ene  

 af forældrene, har det opholdskommune, hvor denne bor.
Lever forældre, der  

 har fælles forældremyndighed, ikke sammen, og opholder barnet sig lige meget  

 hos begge forældre, har barnet dog med hensyn til foranstaltninger efter §§  

 48, stk. 1 og 2, nr. 1 og 2, 58, 64, 69, 91 og 95 a opholdskommune, hvor det  

 er tilmeldt folkeregisteret.
Et barn, der ikke lever sammen med nogen af  

 forældrene, har selvstændig opholdskommune.
- - - 2. I § 49, stk. 2, ændres »dagpleje, jf. § 64, stk. 3,  

 eller daginstitution, jf. § 73« til: »dagtilbud, jf. § 73 og  

 klubtilbud, jf. § 73 d«.
§ 49. - - - Stk. 2. Har en person, der modtager kontanthjælp efter § 37,  

 undladt at betale for dagpleje, jf. § 64, stk. 3, eller daginstitution, jf. §  

 73, kan kommunalbestyrelsen tilbageholde den fremtidige månedlige betaling i  

 den fremtidige kontanthjælp.
 3. Overskriften til afsnit VI affattes således: »  

Dagpasning og døgnpleje ».
 4. Overskriften til kapitel 14 affattes således:  

»Privat dagpasning«.
 5. I § 63, stk. 1, 1. pkt., ændres »dagpleje«  

 til: »dagpasning«.
 6. I § 63, stk. 1 ophæves 2. pkt. og i stedet  

 indsættes:
»Der kan ikke gives tilladelse til at have mere end 5 børn i privat  

 dagpasning.
Varetages den private dagpasning af flere personer, kan  

 kommunalbestyrelsen give tilladelse til, at der kan modtages op til 10  

 børn«.
 7. I § 63, stk. 2, ændres »Dagplejehjem og  

 lignende« til: »Private daginstitutioner«.
 8. I § 63, stk. 3, ændres »hjemmene« til  

 »den private dagpasning og private daginstitutioner«.
Afsnit VI Dag- og døgnpleje Kapitel 14 Dagpleje § 63. Ingen må modtage mere end 2 børn under 14 år i privat  

 dagpleje mod betaling uden at have tilladelse dertil fra kommunalbestyrelsen.  

 Der kan ikke gives tilladelse til at have mere end 5 børn i privat dagpleje,  

 jf. dog § 64, stk. 1, 2. pkt.
 Stk. 2. Dagplejehjem og lignende, der modtager flere end 5 børn  

 under 14 år mod betaling, og som drives af private uden offentlige midler, må  

 kun oprettes og drives med tilladelse fra kommunalbestyrelsen.
 Stk. 3. Kommunalbestyrelsen fører tilsyn med forholdene i  

 hjemmene.
 9. § 64 og § 64 a ophæves.
§ 64. Kommunalbestyrelsen kan formidle anbringelse af børn i  

 dagpleje i private hjem og andre lokaler i børnenes hjemlige miljø, der forud  

 er godkendt af kommunalbestyrelsen til dette formål.
Varetages dagplejen af  

 flere personer, kan kommunalbestyrelsen bestemme, at der i dagplejen kan  

 modtages op til 10 børn.
Kommunalbestyrelsens afgørelse om anbringelse i  

 dagpleje kan ikke indbringes for anden administrativ myndighed.
Reglen i §  

 72, stk. 2, finder tilsvarende anvendelse.
Stk. 2. Kommunalbestyrelsen kan beslutte, at dagplejerens egne  

 børn under 3 år kan indgå i det antal børn, dagplejeren modtager betaling  

 for.
Kommunalbestyrelsens afgørelse herom kan ikke indbringes for anden  

 administrativ myndighed.
Stk. 3. Kommunalbestyrelsen yder et tilskud til etablering og  

 indretning m.v. af nye dagplejehjem.
Til dagplejehjem med op til 5 børn ydes  

 et tilskud på op til 20.000 kr., og til dagplejehjem med op til 10 børn ydes  

 et tilskud på op til 50.000 kr.
Socialministeren fastsætter nærmere  

 retningslinier for ydelse og anvendelse af tilskuddet.
 Stk. 4. Kommunalbestyrelsen fører tilsyn med dagplejens udøvelse.
 Stk. 5. Børnenes forældre betaler for dagplejen efter samme regler  

 som ved anbringelse i daginstitutioner.
§ 64 a.
Kommunalbestyrelsen har det overordnede ansvar for den  

 kommunale dagpleje og fastsætter mål og rammer for dagplejens virksomhed.
Stk. 2. Ved den kommunale dagpleje for børn oprettes en  

 forældrebestyrelse med et flertal af valgte forældre, såfremt mere end  

 halvdelen af forældre til børn optaget i den kommunale dagpleje anmoder  

 herom.
I bestyrelsen indgår 2 repræsentanter valgt af og blandt medarbejderne  

 i dagplejen.
Kommunalbestyrelsen kan beslutte, at medarbejderrepræsentanterne  

 skal have stemmeret.
 Stk. 3. Forældrebestyrelsen fastsætter overordnede principper for  

 dagplejens virksomhed og for anvendelsen af en budgetramme for dagplejen  

 inden for de af kommunalbestyrelsen fastsatte mål og rammer.
 Stk. 4. Dagplejelederen har den administrative og pædagogiske  

 ledelse af dagplejen og er ansvarlig for dagplejens virksomhed over for  

 forældrebestyrelsen og kommunalbestyrelsen.
 Stk. 5. Kommunalbestyrelsen kan helt eller delvis delegere  

 beslutningskompetence vedrørende dagpleje til forældrebestyrelsen bortset fra  

 de beføjelser, der følger af bestemmelserne i denne lovs §§ 64, 72 og 73 om  

 godkendelse af dagplejehjem, tilsyn, beslutning om optagelse, tildeling af  

 fripladser og forældrebetaling samt de beføjelser, der følger af den  

 kommunale bevillings- og arbejdsgiverkompetence.
 Stk. 6. Ved etablering af en forældrebestyrelse efter stk. 2  

 fastsætter kommunalbestyrelsen efter indhentet udtalelse fra  

 forældrebestyrelsen en vedtægt for styrelsen af den kommunale dagpleje.
 10. Overskriften til kapitel 16 affattes således:  

»Dagtilbud til børn«.
 11. I § 69 , stk. 1, ændres »på  

 daginstitutioner for børn og unge, herunder socialpædagogiske  

 fritidsforanstaltninger« til: »i dagtilbud til børn«.
 12. I § 69, stk. 2, ændres »er sammen med dagpleje  

 efter § 64 og« til: »og kommunal dagpleje er sammen med«.
 13. I § 69, indsættes som stk. 4 og 5:
»Stk. 4. Kommunalbestyrelsen kan formidle anbringelse af børn  

 i dagpleje i private hjem og andre lokaler i børnenes hjemlige miljø, der  

 forud er godkendt af kommunalbestyrelsen til dette formål.
Der kan i den  

 enkelte dagpleje modtages op til 5 børn.
Varetages dagplejen af flere  

 personer, kan kommunalbestyrelsen bestemme, at der i dagplejen kan modtages  

 op til 10 børn.
Stk. 5. Kommunalbestyrelsen kan beslutte, at dagplejerens egne  

 børn under 3 år kan indgå i det antal børn, dagplejeren modtager betaling  

 for.
Kommunalbestyrelsens afgørelse herom kan ikke indbringes for anden  

 administrativ myndighed.«.
Afsnit VII Institutioner Kapitel 16 Institutioner under kommunerne Daginstitutioner for børn § 69. Kommunalbestyrelsen skal sørge for, at der er det nødvendige  

 antal pladser på daginstitutioner for børn og unge, herunder  

 socialpædagogiske fritidsforanstaltninger, jf. dog § 95 a.
 Stk. 2. Tilbud om ophold i daginstitution er sammen med dagpleje  

 efter § 64 og pasningsordninger efter § 70 et led i kommunens samlede  

 generelle og forebyggende tilbud til børn, og ordningerne skal i samarbejde  

 med forældrene og børnene skabe rammer, der fremmer børns udvikling, trivsel  

 og selvstændighed.
Stk. 3. Daginstitutioner for børn og unge kan oprettes og drives  

 af en eller flere kommuner eller som private institutioner, med hvilke  

 kommunalbestyrelsen indgår overenskomst.
Private institutioner skal være  

 selvejende, hvis der er plads til mindst 6 børn.
 14. Efter § 69 b indsættes:
»§ 69 c.
Kommunalbestyrelsen har det overordnede ansvar for  

 den kommunale dagpleje og fastsætter mål og rammer for dagplejens virksomhed.
Stk. 2. Ved den kommunale dagpleje for børn oprettes en  

 forældrebestyrelse med et flertal af valgte forældre, såfremt mere end  

 halvdelen af forældre til børn optaget i den kommunale dagpleje anmoder  

 herom.
I bestyrelsen indgår 2 repræsentanter valgt af og blandt medarbejderne  

 i dagplejen.
Kommunalbestyrelsen kan beslutte, at medarbejderrepræsentanterne  

 skal have stemmeret.
 Stk. 3. Forældrebestyrelsen fastsætter overordnede principper for  

 dagplejens virksomhed og for anvendelsen af en budgetramme for dagplejen  

 inden for de af kommunalbestyrelsen fastsatte mål og rammer.
 Stk. 4. Dagplejelederen har den administrative og pædagogiske  

 ledelse af dagplejen og er ansvarlig for dagplejens virksomhed over for  

 forældrebestyrelsen og kommunalbestyrelsen.
 Stk. 5. Kommunalbestyrelsen kan helt eller delvis delegere  

 beslutningskompetence vedrørende dagpleje til forældrebestyrelsen bortset fra  

 de beføjelser, der følger af bestemmelserne i denne lovs §§ 69, 71, 72 og 73  

 om godkendelse af dagplejehjem, tilsyn, beslutning om optagelse, tildeling af  

 fripladser og forældrebetaling samt de beføjelser, der følger af den  

 kommunale bevillings- og arbejdsgiverkompetence.
Stk. 6. Ved etablering af en forældrebestyrelse efter stk. 2  

 fastsætter kommunalbestyrelsen efter indhentet udtalelse fra  

 forældrebestyrelsen en vedtægt for styrelsen af den kommunale dagpleje.« 15. I § 71, stk. 1, ændres »den daglige drift af  

 daginstitutioner« til: »forholdene i dagtilbuddene«.
 § 71. Kommunalbestyrelsen fører tilsyn med den daglige drift af  

 daginstitutioner i kommunen.
- - - 16. I § 72, stk. 1, 1. pkt. og i stk. 2, ændres »en  

 daginstitution« til: »et dagtilbud«.
§ 72. Bestemmelse om optagelse i en daginstitution træffes af  

 kommunalbestyrelsen, hvis afgørelse ikke kan indbringes for anden  

 administrativ myndighed.
Kommunalbestyrelsen kan bestemme, at  

 pasningsordninger etableret efter § 70 ikke er omfattet af 1. pkt.
 Stk. 2. En kommune kan hverken permanent eller midlertidigt  

 udmelde et barn af en daginstitution, fordi en eller begge forældre bliver  

 ledige.
 17. § 73 affattes således:
 »§ 73 . Børnenes forældre betaler for opholdet med et beløb,  

 der svarer til 30 pct. af udgifterne ved ophold i dagtilbuddet, bortset fra  

 ejendomsudgifter, herunder husleje og vedligeholdelse, jf. dog stk. 4.
 Stk. 2. Kommunalbestyrelsen afgør, om betalingen skal beregnes på  

 grundlag af udgifterne ved driften af den enkelte daginstitution eller på  

 grundlag af de gennemsnitlige udgifter ved driften af daginstitutioner af  

 samme type i kommunen, dog beregnes betalingen for ophold i ordninger efter §  

 70 på grundlag af udgifterne ved driften af den enkelte ordning.
 Stk. 3. For den kommunale dagpleje beregnes betalingen på grundlag  

 af de gennemsnitlige udgifter ved opholdet i den kommunale dagpleje.
Stk. 4. Socialministeren fastsætter nærmere regler om betalingen  

 efter stk. 1 og kan herunder bestemme, at der skal ske nedsættelse eller  

 bortfald af betalingen under hensyn til forældrenes økonomiske forhold og  

 børnenes særlige behov for ophold i dagtilbud.
Der kan endvidere fastsættes  

 en lavere betaling for særlige grupper af dagtilbud.
 Stk. 5. Særlige indtægter for dagtilbuddene anvendes til  

 nedsættelse af forældrenes betaling.
 Stk. 6. Betalingen fastsættes for et regnskabsår ad gangen på  

 grundlag af dagtilbuddenes budgetter.«.
 § 73. Børnenes forældre betaler for opholdet med et beløb, der  

 svarer til 30 pct. af udgifterne ved ophold i institutionen, bortset fra  

 ejendomsudgifter, herunder husleje og vedligeholdelse, jf. dog stk. 2.  

 Kommunalbestyrelsen afgør, om betalingen skal beregnes på grundlag af  

 udgifterne ved driften af den enkelte institution eller på grundlag af de  

 gennemsnitlige udgifter ved driften af institutioner af samme type i  

 kommunen, dog beregnes betalingen for ophold i ordninger efter § 70 på  

 grundlag af udgifterne ved driften af den enkelte ordning.
Stk. 2. Socialministeren fastsætter nærmere regler om betalingen  

 efter stk. 1 og kan herunder bestemme, at der skal ske nedsættelse eller  

 bortfald af betalingen under hensyn til forældrenes økonomiske forhold og  

 børnenes særlige behov for ophold i daginstitution.
Der kan endvidere  

 fastsættes en lavere betaling for særlige grupper af institutioner.
 Stk. 3. Særlige indtægter for institutionerne anvendes til  

 nedsættelse af forældrenes betaling.
 Stk. 4. Betalingen fastsættes for et regnskabsår ad gangen på  

 grundlag af institutionernes budgetter.
 18. Efter § 73 indsættes:
»Klubtilbud og andre socialpædagogiske fritidstilbud til større  

 børn og unge § 73 a.
Kommunalbestyrelsen skal sørge for, at der er de  

 nødvendige klubtilbud og andre socialpædagogiske fritidstilbud til større  

 børn og unge, jf. dog § 95 a.
 Stk. 2. Tilbuddene skal i samarbejde med de større børn og unge  

 skabe aktiviteter og samværsformer, der fremmer den enkeltes alsidige  

 udvikling og selvstændighed samt evne til at indgå i et forpligtende  

 fællesskab.
 Stk. 3. Tilbuddene indgår som led i kommunens generelle  

 fritidstilbud til børn og unge og skal efter kommunalbestyrelsens beslutning  

 også kunne rette sin virksomhed mod børn og unge med behov for støtte.
 Stk. 4. Kommunalbestyrelsen fastsætter mål og rammer for  

 tilbuddenes virksomhed som en integreret del af kommunens samlede  

 fritidsmæssige, forebyggende og støttende indsats over for børn og unge.
 Stk. 5. Kommunalbestyrelsen fastsætter retningslinjer, der sikrer  

 børn og unge indflydelse på indholdet i det enkelte tilbud.  

 Kommunalbestyrelsen kan beslutte, at § 69 a finder anvendelse for visse  

 tilbud.
§ 73 b.
Klubber og andre socialpædagogiske fritidstilbud kan  

 oprettes og drives af en eller flere kommuner eller som private  

 institutioner, med hvilke kommunalbestyrelsen indgår overenskomst.
Private  

 institutioner skal være selvejende, hvis der er plads til mindst 6 børn eller  

 unge.
Kommunalbestyrelsen kan til private klubordninger for større børn og  

 unge yde et tilskud pr. barn eller ung.
 Stk. 2. § 71 finder tilsvarende anvendelse for klubber og andre  

 socialpædagogiske fritidstilbud.
§ 73 c.
Bestemmelse om optagelse i og udmeldelse af klubber og  

 andre socialpædagogiske fritidstilbud træffes af kommunalbestyrelsen, hvis  

 afgørelse ikke kan indbringes for anden administrativ myndighed.
 Stk. 2. Kommunalbestyrelsen kan for private klubordninger  

 beslutte, at lederen af den enkelte ordning træffer afgørelse om optagelse og  

 udmeldelse efter retningslinjer fastsat af kommunalbestyrelsen.
§ 73 d.
Kommunalbestyrelsen fastsætter betaling for deltagelse i  

 klubber og andre socialpædagogiske fritidstilbud og kan herunder beslutte, at  

 der ikke skal ydes betaling for deltagelse i enkelte tilbud eller typer af  

 tilbud.
Betalingen kan højst udgøre 20 pct. af udgifterne ved driften af det  

 enkelte tilbud eller af de gennemsnitlige udgifter ved driften af samme type  

 af tilbud i kommunen, som disse opgøres efter § 73, stk. 1 og 6. For private  

 klubordninger, jf. § 73 b, stk. 1, 3. pkt., beregnes betalingen på grundlag  

 af udgifterne ved driften af den enkelte ordning.
Stk. 2. Socialministeren fastsætter nærmere regler om betalingen  

 efter stk. 1 og kan herunder bestemme, at der kan opkræves særskilt betaling  

 for materialeforbrug og forplejning.
Socialministeren kan endvidere  

 fastsætte, at der skal ske nedsættelse eller bortfald af betaling under  

 hensyn til forældrenes økonomiske forhold og barnet eller den unges særlige  

 behov for deltagelse i tilbuddet.« 19. I § 95 a, stk. 1 ændres »på en af de i § 69 nævnte  

 daginstitutioner.« til: » i et af de i § 69 og § 73 a nævnte dag-  

 og klubtilbud.« § 95 a.
Amtsrådet skal sørge for, at der er det nødvendige antal  

 pladser på særlige daginstitutioner for børn og unge, der på grund af et  

 vidtgående fysisk eller psykisk handicap har et særligt behov for støtte,  

 behandling m.v., der ikke kan dækkes gennem ophold på en af de i § 69 nævnte  

 daginstitutioner.
- - - 20. I § 133, stk. 1 ændres »dagforanstaltninger for  

 børn og unge efter § 64 og § 69« til: »dag- og klubtilbud til børn  

 og unge efter § 69 og § 73 a«.
 § 133. En kommunes udgifter til rådgivning og tilsyn efter afsnit  

 II, til administration i øvrigt samt til dagforanstaltninger for børn og unge  

 efter § 64 og § 69 afholdes endeligt af kommunen.
- - - 21. I § 135, stk. 7, 2. pkt. ændres »dagtilbud efter  

 §§ 64, 69 og 70« til: »dag- og klubtilbud efter §§ 69, 70 og 73  

 a«.
§ 135. - - - Stk. 7. Kommunen og amtskommunen afholder hver 50 pct. af  

 udgifterne vedrørende foranstaltninger efter § 33, stk. 2. Dette gælder dog  

 ikke udgifterne vedrørende døgnophold efter § 96, der afholdes efter reglerne  

 i stk. 3, og udgifterne vedrørende dagtilbud efter §§ 64, 69 og 70, der  

 afholdes endeligt af kommunen.
