Pressenævnet konstaterede, at bladet havde givet klageren  

 genmæle over for en oplysning.
De øvrige oplysninger måtte  

 ses som bladets subjektive vurdering af materialet i sagen, og en enkelt  

 oplysning måtte anses som værende korrekt.
Klagerens anmodning om  

 genmæle blev derfor ikke taget til følge.
Kendelse fra Pressenævnet i sag nr.  

 60/1994 Den almindelige danske Lægeforening har på  

 vegne af en kvindelig læge (K) klaget over B.T.'s afgørelse  

 på en anmodning om genmæle over for nogle oplysninger i en  

 artikel den 4. maj 1994.
Artiklens baggrund var Den Særlige Klagerets  

 behandling af spørgsmålet om genoptagelse af den såkaldte  

  Roum-sag, hvorunder en række personer var blevet dømt for  

 seksuel omgang med børn.
I følge artiklen havde [K]  

 erklæret sig uvillig til at skulle afgive vidneforklaring i  

 klageretten.
 Det hed herefter bl.a. i artiklen:
"[K]s vidneudsagn er af central betydning for retten.
Hun  

 har hidtil afgivet en række modstridende erklæringer og har  

 blandt andet nægtet at oplyse, hvor hun som fritidsarbejde foretog sin  

 undersøgelse af den 14-årige pige.
 Oprindeligt fastslog [K], at den 14-årige selv  

 følte sig sund og rask og ikke havde klaget over sit helbred.
Senere har hun hævdet, at pigen klagede over at  

 være gået i stykker i underlivet efter langvarigt seksuelt  

 misbrug.
Det har hverken pigens egen læge eller lægerne på  

 Viborg Sygehus, hvor pigen var indlagt i en kort periode i 1989, nogensinde  

 hørt om." .....
"[K] præsenterede sig oprindeligt som  

 børnelæge, men det er for længst fastslået, at hun  

 ikke havde nogen lægelig specialuddannelse." .....
"[K] deltog sammen med [A] i 1990 i et nordisk seminar om  

 sex-misbrug i Åbo i Finland.
Her rettede den danske delegation et  

 rasende angreb på den finske forsker  Heikki  Sarioia, der havde  

 påvist, at sex-misbrug af børn er et ret sjældent  

 fænomen.
Sammen med [A] kritiserede [K] i Ugeskrift for Læger  

 efter mødet i Finland dansk politis praksis i sager om  

 sex-forbrydelser mod børn." I en skrivelse af 31. maj 1994 anmodede klageren bladet om  

 genmæle over for oplysningerne i de anførte tre afsnit.
B.T. tilbød i en skrivelse af 2. juni 1994 klageren  

 genmæle over for oplysningen om, at klageren sammen med [A] i Ugeskrift  

 for Læger havde kritiseret dansk politis praksis på  

 området.
B.T. afslog de øvrige punkter i anmodningen om  

 genmæle.
 For så vidt angår udsagnet om, at klageren  

 havde afgivet en række modstridende erklæringer og om, at  

 klageren oprindelig havde fastslået, at pigen følte sig sund og  

 rask og ikke havde klaget over sit helbred, henviste B.T. til klagerens  

 oprindelige undersøgelse af 27. oktober 1989. Det hed heri bl.a.:
"Pt. oplyser om sit eget helbred: Ingen klager fra  

 centralnervesystemet, hjertekredsløb eller lunger.
Har af og til haft  

 mavesmerter, men formodentlig kun i forbindelse med omgangssyge.
Har i indtil  

 flere perioder haft svie og smerte ved vandladning og måske  

 ildelugtende urin.
Er aldrig blevet lægeundersøgt på grund  

 af dette.
Er ikke regelmæssigt menstrueret.
Havde en ca. 5 dage varende  

 blødning i februar 1987, som man dengang tolkede som  

 menstruationsblødning.
Pt. kan dog ikke selv fortælle, hvorvidt  

 denne blødning kom fra vagina.
Ingen klager fra arme, ben eller  

 ryg." .....
"Vaginalinspektion ikke udført, da jeg ikke er i  

 besiddelse af et virgospekel, og det mindste voksenspekel er for stort." .....
"Der ses en (...) lidt sent fysisk udviklet pige med en  

 helt normal objektiv undersøgelse, fraset infiltrationer i  

 skuldermuskulaturen og i muskulaturen omkring begge skulderblade." Allerede på dette grundlag fandt B.T. udsagnet om,  

 at klageren oprindelig fastslog, at pigen selv følte sig sund og rask,  

 dokumenteret.
 B.T. fremhævede endvidere en erklæring af 21.  

 november 1992 fra klageren til statsadvokaten, hvori det bl.a. hed:
"Problemet var, at pigen gennem de sidste par år  

 havde haft forskellige somatiske klager, blandt andet mente hun, at hun var  

 gået varigt i stykker i skede og underliv efter seksuelt misbrug.
Det,  

 at hun endnu ikke havde fået menstruation, styrkede hendes opfattelse  

 af at være gået i stykker." B.T. fandt dette udsagn i klar modstrid med klagerens  

 erklæring af 27. oktober 1989, hvoraf det efter B.T.s opfattelse  

 fremgik, at pigen ingen klager havde over sit helbred.
Om undladelsen af at undersøge pigens vagina med  

 spekel hævdede klageren i følge B.T. i senere erklæringer  

 til statsadvokaten og Den særlige Klageret, at dette alene skyldtes  

 ønsket om at vise hensynsfuldhed over for pigen.
Også her fandt  

 B.T. modstrid mellem den oprindelige erklæring og de senere  

 erklæringer.
 B.T. pegede yderligere på, at klageren i en senere  

 erklæring havde afvist, at hun var blevet bedt om at undersøge,  

 om pigen havde været udsat for seksuelt misbrug, uanset dette i  

 følge rekvisitionen fra kommunen var opgaven.
 B.T. gjorde endelig gældende, at klagerens  

 erklæring af 27. oktober 1989 var i strid med de forhold, som  

 læger på Viborg Sygehus havde observeret under pigens  

 indlæggelse 14 dage tidligere.
 Med hensyn til udsagnet om, at klageren havde  

 præsenteret sig som børnelæge, gjorde B.T. gældende,  

 at dette skete, da bladet i efteråret 1992 henvendte sig for at  

 få hendes kommentar til den kritik, der var rejst af hendes  

 erklæring af 27. oktober 1989. Hun forklarede i følge B.T., at  

 hun havde stor erfaring i at tale med børn, men direkte adspurgt  

 erkendte hun, at hun ikke havde nogen speciallægeuddannelse i  

 pædiatri.
 I klagen til Pressenævnet har klageren efter  

 omstændighederne accepteret tilbudet om genmæle for så vidt  

 angår afsnittet om kritik af politiets praksis.
 B.T. har herefter den 25. juni bragt et genmæle,  

 hvori det bl.a. hedder:
"Det er (....) fejlagtigt, når B.T. har oplyst, at  

 har haft andel i [A]s kritik mod politiets praksis." Klageren har samtidig fastholdt anmodningen om  

 genmæle over for de øvrige udsagn.
Klageren har generelt gjort  

 gældende, at udsagnene er objektivt urigtige og skadelige for  

 hende.
 Klageren har yderligere anført, at hun ikke har  

 afgivet erklæring om, hvad pigen selv følte, men om sin egen  

 opfattelse af pigens helbred.
 Der er efter klagerens opfattelse heller ingen modstrid  

 mellem den oprindelige erklæring og erklæringen af 21. november  

 1992, idet det på ingen måde fremgår af den oprindelige  

 erklæring, at pigen ingen klager havde over sit helbred.
For så vidt angår spørgsmålet om  

 undladelsen af at undersøge pigens vagina med spakel, er der alene  

 tale om, at klageren i sin senere erklæring uddyber sin oprindelige  

 erklæring.
Der foreligger således heller ikke her modstridende  

 forklaringer.
Klageren finder det endvidere uforståeligt, at B.T.  

 har henvist til en tilsyneladende strid mellem kommunens angivelse af  

 formålet med undersøgelsen og en erklæring fra klageren  

 til statsadvokaten samt mellem klagerens oprindelige erklæring og  

 undersøgelser foretaget 14 dage tidligere under pigens  

 indlæggelse på Viborg Sygehus.
Klageren har hertil  

 bemærket, at det afgørende må være, om der er strid  

 mellem klagerens erklæringer, og ikke om disse strider mod andre  

 erklæringer.
Klageren har endelig bestridt udsagnet om, at hun  

 oprindelig præsenterede sig som børnelæge.
Klageren har i  

 den forbindelse tillige henvist til en artikel i B.T. den 5. december 1992,  

 hvor bladet efter det oplyste første gang omtalte klageren.
Det hed  

 heri bl.a. om klageren: ".... hvis ekspertise består i, at hun er i  

 færd med at uddanne sig til børnelæge" og "hun er i  

 færd med at uddanne sig som børnelæge, men mangler (....)  

 18 måneder, før hun er færdiguddannet inden for  

 specialet." Under henvisning hertil har klageren gjort gældende, at  

 heller ikke B.T.s egne oprindelige præsentation af klageren giver  

 udtryk for, at hun oprindeligt præsenterede sig som  

 børnelæge.
 I en udtalelse om klagen har B.T. henholdt sig til sin  

 begrundelse for afgørelsen den 2. juni 1994.
 Følgende nævnsmedlemmer har medvirket i  

 sagens behandling: Else Mols, Jørgen Flindt Pedersen, Ulrik Holmstrup  

 og Preben Sørensen.
 Pressenævnet udtaler:
 B.T. har givet klageren genmæle over for oplysningen  

 om, at klageren sammen med [A] i Ugeskrift for Læger har kritiseret  

 dansk politis praksis på området.
 Pressenævnet finder imidlertid, at B.T.s beskrivelse  

 af pigens helbredstilstand på grundlag af erklæringen af 27.  

 oktober 1989 og af forholdet mellem denne erklæring og nogle senere  

 erklæringer må anses som bladets subjektive vurdering af  

 materialet.
 Hvad angår spørgsmålet om, hvorvidt  

 klageren oprindelig angav af være børnelæge, må det,  

 som sagen er oplyst, lægges til grund, at klageren præsenterede  

 sig som sådan over for bladet.
 På denne baggrund kan Pressenævnet  

 tiltræde, at B.T. har afslået yderligere genmæle.
 Afsagt den 18. august 1994.
