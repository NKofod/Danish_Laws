 1. For overdyrlæger ved autoriserede  

 eksportslagterier, pølse- og konservesfabrikker samt fjerkræslagterier gælder  

 regler svarende til nedennævnte bestemmelser i lov nr. 291 af 18. juni 1969  

 om tjenestemænd i staten, folkeskolen og folkekirken:
 De i tilknytning til ovenstående bestemmelser i tjenestemandsloven  

 indgåede aftaler, udsendte cirkulærer m.v. finder, hvor intet andet er  

 anført, tilsvarende anvendelse for overdyrlæger.
 Såfremt der måtte ske ændringer i de foran anførte bestemmelser i  

 tjenestemandsloven, aftaler, cirkulærer m.v., omfattes overdyrlægerne  

 automatisk af sådanne ændringer.
 2. Overdyrlægerne, hvis ansættelsesområde er de af  

 landbrugsministeriet autoriserede eksportslagterier, pølse- og  

 konservesfabrikker samt fjerkræslagterier, ansættes og afskediges af  

 landbrugsministeriet.
 De i funktionærloven omhandlede regler om opsigelse, løn under fravær på  

 grund af sygdom og afskedigelse som følge af sygdom finder tilsvarende  

 anvendelse for overdyrlægerne.
I tilfælde af overdyrlægens død er dennes ægtefælle eller, såfremt en sådan ikke efterlades, overdyrlægens uforsørgede børn under 18  

 år berettiget til i 3 måneder efter dødsfaldet at oppebære efterindtægt,  

 svarende til afdødes sidst udbetalte månedsløn.
 3. Overdyrlægerne er omfattet af lov nr. 273 af 4.  

 juni 1970 om ferie med senere ændringer.
 Til ansatte, der holder ferie med løn, ydes en særlig feriegodtgørelse på  

 1 1/2 pct., der træder i stedet for det i ferielovens § 14, stk. 1,  

 omhandlede ferietillæg på 3/4 pct..
 4. Overdyrlægerne må ikke uden skriftlig tilladelse  

 fra landbrugsministeriet have anden beskæftigelse eller drive privat  

 dyrlægepraksis.
 5. Overdyrlægestillingerne indplaceres i det for  

 statens tjenestemænd gældende lønsystem efter nedenstående retningslinier:
 Placeringen af virksomhederne i ovennævnte grupper foretages på grundlag  

 af beregnede lønenheder for de enkelte virksomheder, hvorved følgende enheder  

 er lagt til grund:
 Fjerkræenheder ansættes i overensstemmelse med instruks af 26. september  

 1977 for udøvelse af fjerkrækontrol og udgør for tiden:
 Kyllinger 1 fjerkræenhed pr. stk.
 Høns, gæs, kalkuner og kaniner 2 fjerkræenheder pr. stk.
 Ænder og duer 1 fjerkræenhed pr. stk.
 15 fjerkræenheder svarer til 1 lønenhed.
 Ved grupperingen tages der ud over slagtningerne hensyn til anden  

 aktivitet, som i kontrolmæssig henseende har betydning for overdyrlægens  

 arbejds- og ansvarsområde.
En foretaget beregning af forholdet mellem arbejdere og funktionærer og  

 slagtetallene har vist, at en arbejder på eksportsvineslagterier og  

 kreatureksportslagterier modsvarer 1200 enheder pr. år, og at en arbejder på  

 fjerkræslagterier modsvarer 2000 enheder pr. år, mens hver arbejder,  

 beskæftiget med andet end slagtning, er skønnet for eksportsvineslagterier,  

 kreatureksportslagterier og pølse- og konservesfabrikker at modsvare 600  

 enheder pr. år og for fjerkræslagterier 1000 enheder pr. år.
Ved beregningen  

 er benyttet det tilgængelige materiale, d.v.s. slagtetallene for 1969 og  

 antal beskæftigede i november 1968, for fjerkræslagterier og for pølse- og  

 konservesfabrikker dog gennemsnittet af beskæftigede i 1969.
 Revision af virksomhedernes gruppeplacering finder sted hvert 3. år pr. 1.  

 april, første gang pr. 1. april 1977, og sker på grundlag af gennemsnittet af  

 enheder for de 3 foregående kalenderår.
 Ved store svingninger i enhedstal på grund af f.eks. fusionsdannelse vil  

 spørgsmålet om ændret placering af en virksomhed kunne optages til  

 forhandling uden for de fastsatte revisionstidspunkter.
Ved nybesættelse af en overdyrlægestilling foretages der uanset  

 ovenstående bestemmelser gruppeindplacering af virksomheden på grundlag af  

 gennemsnittet af enheder for de tre forudgående kalenderår.
Indplaceringen  

 gælder for den resterende del af treårsperioden, hvorefter virksomhedens  

 placering vurderes i forbindelse med den generelle revision af  

 indplaceringerne.
Såfremt en revision af virksomhedens gruppeindplacering medfører en  

 nednormering af overdyrlægestillingen, er den pågældende overdyrlæge efter  

 regler, svarende til tjenestemandslovens § 55, berettiget til at oppebære et  

 personligt, pensionsgivende tillæg til udligning af lønnedgangen.
En  

 overdyrlæge, der oppebærer et sådant § 55-tillæg, er pligtig til i givet fald  

 at lade sig overflytte til en ledigblivende overdyrlægestilling inden for det  

 i pkt. 2, 1. afsnit nævnte ansættelsesområde med en lønmæssig klassificering,  

 der svarer til hans hidtidige aflønning.
Såfremt den pågældende ikke ønsker  

 at modtage en ham således tilbudt stilling, bortfalder det personlige tillæg.
 6. Den hidtil gældende pensionsordning for  

 overdyrlæger fortsættes.
 Ud over de almindelige regler for ydelse af alderspension,  

 invalidepension, ægtefællepension og børnepension gælder følgende regler:
På grundlag af den kassepension, som pensionskassen for dyrlæger ville  

 have kunnet udbetale ved den pågældendes fortsatte ansættelse indtil det  

 fyldte 67. år, beregnes der en reguleret pension efter de sædvanlige  

 retningslinier.
Denne pension nedsættes med følgende brøk: (pensionsalderen  

 ved det fyldte 67. år minus pensionsalderen på afskedigelsestidspunktet) :  

 Pensionsalderen ved det fyldte 67. år.
Der beregnes en pension efter retningslinierne under a), herunder med  

 nedsættelse på grund af pensionsaldersforskellen.
Den således beregnede  

 pension nedsættes yderligere på tilsvarende måde, som omhandlet i § 29 i  

 lønnings- og klassificeringsloven, jfr. dog den mellem finansministeren og  

 tjenestemændenes centralorganisationer indgåede aftale af 2. februar 1979 om  

 fradrag i egenpension ved afsked på grund af alder i 60-66 års alderen  

 (finansministeriets cirkulære af 28. februar 1979).
 Det beløb, der skal udredes ud over den faktisk oppebårne kassepension for  

 at opnå en samlet pension af den under a) og b) nævnte størrelse, ydes gennem  

 reguleringen.
 De enkelte sager forudsættes forelagt finansministeriet.
 Nærværende cirkulære erstatter landbrugsministeriets cirkulære af 24.  

 marts 1971 om aflønning af overdyrlæger ved samtlige autoriserede  

 eksportslagterier, pølse- og konservesfabrikker samt fjerkræslagterier.
 7. Eventuelle tvivlsspørgsmål forudsættes forelagt  

 finansministeriet.
Finansministeriet, den 31. august 1979 P.
M.
V.
E.
B.
