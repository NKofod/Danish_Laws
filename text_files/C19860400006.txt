Indhold FORUDSÆTNINGER Bygningsreglement 1982, BR-82  I kap. 7.8, stk. 1 stilles der krav  

 om, at gulv- og vægkonstruktioner omkring wc-rum med gulvafløb, bade- og  

 vaskerum og lignende rum skal konstrueres og udføres således, at skader som  

 følge af indtrængen af vand ikke kan forekomme.
I stk. 2 stilles der krav om,  

 at gulve og vægge skal konstrueres og udføres således, at de kan modstå  

 normalt forekommende mekaniske og kemiske påvirkninger.
I stk. 3 anføres, at  

 på etageadskillelser af uorganisk materiale, fx beton, kan anvendes  

 gulvbelægninger af såvel organiske, fx PVC, som uorganiske materialer, fx  

 keramiske fliser og terrazzo.
Gulvbelægninger, som er omfattet af denne bestemmelse, skal ikke  

 MK-godkendes.
I stk. 4 stilles der krav om, at der på etageadskillelser af  

 organisk materiale, fx træbjælkelag, kun må anvendes gulvbelægninger, som er  

 i overensstemmelse med forskrifter og anvisninger godkendt af  

 boligministeriet, eller som er i overensstemmelse med vilkårene i  

 boligministeriets godkendelse af de enkelte fabrikater.
I SBI-anvisning 109, Bygningers vådrum, er beskrevet en række eksempler på  

 udførelse af gulvkonstruktioner og gulvbelægninger til vådrum.
SBI-anvisning  

 109 er godkendt af boligministeriet, og gulvkontruktioner og gulvbelægninger,  

 som er udført i overensstemmelse hermed, skal ikke MK-godkendes.
 Gulvbelægninger, der anvendes på etageadskillelser af organisk materiale,  

 og som ikke er beskrevet i SBI-anvisning 109, skal være MK-godkendt.
 Bygningsreglement for småhuse 1985, BR-S 85  I kap. 4.6.1 anføres  

 følgende:
 Baderum samt wc-rum med gulvafløb skal opfylde følgende krav i den del af  

 rummet, hvor der må regnes med vandpåvirkning: på gulv- og vægkonstruktioner  

 af træ må kun anvendes vandtætte beklædninger, samlinger, herunder  

 tilslutning mellem gulv og væg samt rørgennemføringer o.l. skal være  

 vandtætte, gulv- og vægoverflader skal udføres, så de kan modstå normalt  

 forekommende mekaniske og kemiske påvirkninger og i rum med gulvafløb skal  

 gulvet have tilstrækkeligt fald mod afløbet.
 Der stilles således ikke krav om, at gulvbelægninger, der anvendes i  

 småhuse, skal være MK-godkendt.
GODKENDELSESORDNINGEN Boligministeriets cirkulære af 20. november 1978 angiver retningslinier  

 for godkendelsesordningen.
 I det følgende beskrives de regler, som ansøgninger om godkendelse af  

 gulvbelægninger til vådrum vil blive behandlet efter.
ANSØGNING OM GODKENDELSE Ansøgning om godkendelse skal, som anført i cirkulæret, sendes til:
Godkendelsessekretariatet for materialer og konstruktioner Postboks 54 DK-2970 Hørsholm tlf. (02) 86 55 33 Ansøgningen ska indeholde følgende:
 a Ansøgerens navn, adresse og telefonnummer.
 Såvel producent som forhandler (agent) kan optræde som ansøger.
Godkendelsen vil normalt blive stilet til ansøgeren.
Der er imidlertid  

 intet til hinder for, at godkendelsen kan stiles til en anden.
Eksempelvis  

 kan ansøgningen være indsendt af en forhandler, medens godkendelsen ønskes  

 stilet til producenten.
Hvis noget sådant ønskes, må det tydeligt fremgå af  

 ansøgningen, ligesom det skal være godtgjort, fx i form af et skriftligt  

 tilsagn, at den, som godkendelsen skal stiles til, er indforstået hermed.
Det  

 skal dog i alle tilfælde være oplyst, hvem der er producent.
 b Gulvbelægningens navn og typebetegnelse.
 c Producentens specifikation af gulvbelægningen, dvs. oplysninger om  

 opbygning, materialesammensætning, tykkelse, vægt mv.
 d Udførelsesvejledning indeholdende en beskrivelse af egnede underlag,  

 angivelse af anvendelige gulvafløb (fabrikat), samt en gennemgang af  

 byggetekniske detaljer som fx tilslutning til gulvafløb, samling mellem  

 gulvbelægning og vægbeklædning(er), indad- og udadgående hjørner og  

 rørgennemføringer.
 e Prøvningsattest.
Prøvningen skal udføres på et laboratorium, som kan anerkendes af  

 boligministeriet.
I de nordiske lande anvendes normalt følgende laboratorier:
 I Sverige:
Statens Provningsanstalt Laboratoriet for byggnadsfysik Box 857 S-501 15 Borås tlf. (033) 16 50 00 I Norge:
Norges Byggforskningsinstitutt Postboks 322 Blindern N-Oslo 3 tlf. (02) 46 98 80 I Finland:
Statens tekniska Forskningscentral Konstrukstekniska laboratoriet Bulevarden 31 SF-00180 Helsinki 18 tlf. (90) 64 89 31 Resultatet af prøvningen fremstilles i form af en prøvningsattest.
Det bemærkes, at prøvningsattesten tilhører rekvirenten af prøvningen.  

 Dette betyder bl.a., at prøvningslaboratoriet ikke automatisk sender kopi af  

 prøvningsattesten til MK-godkendelsessekretariatet.
Det betyder endvidere, at  

 hvis ejeren af prøvningsattesten og ansøgeren af godkendelsen er to  

 forskellige juridiske personer, kan MK-godkendelsessekretariatet forlange  

 prøvningsattestens ejers skriftlige tilladelse til, at attesten anvendes i  

 godkendelsessagen.
 Prøvningsattest må normalt højst være 1 år gammel på tidspunktet for  

 ansøgningen.
PRØVNING Prøvning til bestemmelse af gulvbelægningers egnethed til anvendelse i  

 vådrum foregår som angivet i:
 1 Nordtest method NT BUILD 230, Bathroom floors: Watertightness.
 2 Nordtest method NT BUILD 065, Floors in bathrooms: Watertightness.
 3 SBI-notat 83, Bestemmelse af gulvbelægningers modstandsevne mod  

 gennemhulning.
 4 SBI-notat 83, Vedhæftning af gulvspartelmasser og lime.
Det vil sjældent være nødvendigt at tage samtlige ovennævnte  

 prøvningsmetoder i brug ved bestemmelsen af en gulvbelægnings egnethed til  

 anvendelse i vådrum.
Hvilke metoder, der er relevante, beror på arten og  

 opbygningen af den enkelte belægning og må aftales med prøvningslaboratoriet  

 forud for prøvningen i hvert enkelt tilfælde.
I tvivlstilfælde kan det være  

 hensigtsmæssigt, at også MK-godkendelsessekretariatet inddrages i  

 fastsættelsen af prøvningsomfanget.
Hvis særlige omstændigheder gør sig gældende, kan er stilles krav om, at  

 der udføres en supplerende prøvning.
Denne prøvning kan ske ved anvendelse af  

 såvel færdigudviklede, anerkendte metoder som metoder, der er specielt  

 udviklet til det foreliggende tilfælde.
 I tilknytning til de prøvninger, som er nævnt ovenfor under 1 4, skal der  

 ved belægninger, der indeholder lag, som påføres på stedet i flydende form,  

 og som er væsentlige for belægningens tæthed (fugefri belægninger, keramiske  

 fliser med vandtæt lag m.v.) gennemføres en prøvning til bestemmelse af  

 hovedbestanddelene i dette eller disse lag (identitetsprøvning). Bestemmelsen  

 sker ved analyse af materialerne i den tilstand, de har, før de anvendes, og  

 normalt ved infrarød-spektrofotometri.
KRAV Det skal ved prøvning efter de i afsnit PRØVNING punkt 1 til 4 nævnte  

 metoder eftervises, at nedenstående grænseværdier/-betingelser med samme  

 nummer er overholdt:
 1 Gulvbelægningen skal kunne betegnes som vandtæt og vandbestandig.
 2 Gulvbelægningen skal kunne betegnes som vandtæt.
 3 Gulvbelægningen skal kunne betegnes som vandtæt efter mindst 150  

 påvirkninger.
 4 Værdien afhænger af konstruktionen og må vurderes i hvert enkelt  

 tilfælde.
MÆRKNING Det vil være anført i godkendelsen som et vilkår, at gulvbelægningen eller  

 de materialer, som medgår til dens opbygning, skal leveres mærket evt. på  

 emballagen med den betegnelse, den er godkendt under.
KONTROL Det vil normalt være anført i godkendelsen som et vilkår, at der træffes  

 aftale med et kontrolorgan, som kan anerkendes af boligministeriet, om  

 løbende kontrol med gulvbelægningens egenskaber og med mærkningen.
Ved  

 gulvbelægninger, hvor det eller de lag, der er væsentlige for belægningens  

 tæthed, påføres på stedet i flydende form, udføres kontrollen med  

 sammensætningen af de materialer, der anvendes til opbygning af dette eller  

 disse lag.
 Dantest og Teknologisk Institut, Overfladeteknik, er anerkendt af  

 boligministeriet til at føre kontrol på dette område.
 Det understreges, at en kontrolaftale skal være indgået inden godkendelse  

 kan udstedes.
BEMÆRKNINGER Beskrivelse af prøvningsmetoder kan købes hos:
 Visse belægninger kræver særlig faglig kunnen eller specielt udstyr for at  

 kunne udføres tilfredsstillende (fx fugefri belægninger). For at begrænse  

 ukyndiges anvendelse af disse belægninger mest muligt vil det i  

 MK-godkendelserne blive anført som et vilkår, at arbejdet skal forestås af  

 ansøgeren selv eller af firmaer, som ansøgeren har autoriseret hertil.
 Ved belægninger, som ikke stiller disse særlige krav til uddannelse eller  

 udstyr, og som derfor kan forventes at blive anvendt også af gør-det-selv  

 folk, vil der blive lagt vægt på, at udførelsesvejledningen er tilstrækkeligt  

 detaljeret.
GYLDIGHED Godkendelsen, som er bindende for bygningsmyndighederne, gives for en  

 periode af 5 år.
Efter udløbet af gyldighedsperioden kan godkendelsen  

 forlænges for en ny 5-års periode.
Ansøgning om fornyelse af godkendelsen  

 skal indsendes til MK-godkendelsessekretariatet ca. 6 måneder førend  

 godkendelsen udløber.
MK-godkendelsessekretariatet udsender normalt en  

 påmindelse herom.
GEBYR Ifølge punkt IV, næstsidste afsnit i cirkulæret om  

 godkendelsesordningerne, vil der for behandling af godkendelsesansøgninger  

 blive opkrævet et gebyr, der fastsættes af boligministeriet.
Gebyrerne, som pristalsreguleres een gang årligt, er fastsat i  

 gebyrklasser, der afhænger af sagernes karakter.
Gebyret for godkendelse af  

 vægbeklædninger til vådrum udgør for tiden (1986) kr. 17.200,-.
OFFENTLIGGØRELSE Den færdige godkendelse trykkes i Byggedata og sendes til samtlige  

 kommuner.
 Opmærksomheden henledes på, at der kan bestilles et oplag af godkendelsen  

 hos:
Byggecentrum Vester Voldgade 94 DK-1552 København V tlf. (01) 12 73 73 Nærmere oplysninger kan fås hos Byggecentrum.
Omtale af produktet som godkendt af boligministeriet må kun ske med  

 angivelse af godkendelsens sagsnummer.
Gengivelse af godkendelsen må kun ske  

 med gengivelse af godkendelsen i sin helhed.
