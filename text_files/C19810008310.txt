Til samtlige stempelmyndigheder og tinglysningskontorer Til orientering skal man oplyse, at stempelafgiften for høstpantebreve er  

 nedsat fra 15 promille til 3 promille ved en ændring af stempel loven, der er  

 vedtaget ved 3. behandling den 10. april 1981.
 Lovændringen træder i kraft dagen efter bekendtgørelsen i Lovtidende.
 Det pågældende nr. af Lovtidende forventes at udkomme tirsdag den 14.  

 april 1981.
 Efter ændringsloven skal høstpantebreve, der udstedes i henhold til lov om  

 fortrinsret i høsten til sikkerhed for gæld stiftet til anskaffelse af såsæd,  

 frø, kunstgødning og læggekartofler, stemples med 3 promille af det  

 pantsikrede beløb.
 Ændringen er optaget som et nyt stykke 3 i stempellovens § 57.
Nedsættelsen får virkning for dokumenter, hvis stempelpligt er indtrådt  

 den 1. december 1980 eller senere.
Det indebærer, at alle høstpantebreve med  

 pant i 1981-høsten er omfattet af afgiftsnedsættelsen.
 For de høstpantebreves vedkommende, der måtte være stemplet med 15  

 promille, vil den for meget erlagte afgift kunne fås godtgjort ved  

 henvendelse til vedkommende stempelmyndighed.
 Samtlige tinglysningskontorer anmodes om at gøre anmeldere af  

 høstpantebreve med pant i 1981-høsten, der er stemplet efter hidtidig takst,  

 opmærksom på, at det for meget erlagte stempel vil blive godtgjort af  

 vedkommende stempelmyndighed ved indsendelse af det originale dokument.
 % Et eksemplar af lovforslaget vedlægges.
 Skattedepartementet, den 10. april 1981.
E.
B.
