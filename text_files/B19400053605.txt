 Efter Indstilling af Reservatraadet fastsætter Ministeriet for Landbrug og  

 Fiskeri herved i Henhold til § 7 i Lov Nr. 94 af 7. April 1936 om Reservater  

 for Pattedyr og Fugle nedenstaaende Bestemmelser angaaende Fredning af  

 Fuglelivet paa Vandomraadet mellem Gaunø, Enø, Dybsø og Vejlø og Dele af de  

 tilstødende Landstrækninger:
 1. Det forbydes alle og enhver uden Reservatraadets  

 Tilladelse at udøve Jagt paa eller paa anden Maade at ombringe eller indfange  

 Fugle eller ødelægge eller indsamle Fugleæg, samt uden vedkommende  

 Politimesters Tilladelse at færdes med Skydevaaben paa det Vandomraade under  

 Sorø og Præstø Amter, der begrænses af følgende Linier:
a.
Fra Enøs Nordende (Næbet) til et ret Øst for beliggende Punkt paa Gaunø  

 (Nord for Lønnede Hage), b.
Fra den østlige Ende af Landingsbroen paa Gaunøs Østende til  

 Nordspidsen af Appenæsskoven, c.
Fra Vandmøllen ved Udløbet fra Nylandsmose paa Vejlø til det østligste  

 Punkt af Dybsø og d.
Fra Humlebankens højeste Punkt paa Dybsø til det sydligste Punkt paa  

 Enø.
 2. Fornævnte Forbud har dog kun Gyldighed for hele det  

 nævnte Vandomraade i Tiden fra 1. Marts til 31. juli (begge Dage medregnede)  

 hvert Aar, medens det i den øvrige Del af Aaret kun omfatter følgende  

 Omraader:
a.
Det Vandomraade, der begrænses af en Linie fra den østlige Ende af  

 Landingsbroen paa Gaunøs Østende til Nordspidsen af Appenæsskoven og en Linie  

 fra Sydvestspidsen af Gaunø (Lønnede) til det vestligste Punkt af Veljø  

 (Vejlø Klint), b.
Det Vandomraade, der ligger indenfor 100 m fra Gaunøs Havstok fra det  

 ret Øst for Enøs Nordende (Næbet) beliggende Punkt paa Gaunø (Nord for  

 Lønnede Hage) og til Sydvestspidsen af Gaunø (Lønnede).
c.
Det Vandomraade, der ligger indenfor 100 m fra Vejløs Havstok fra det  

 vestligste Punkt af Vejlø (Vejlø Klint) til Vandmøllen ved Udløbet fra  

 Nylandsmose paa Vejlø.
 3. Det forbydes endvidere alle og enhver at udøve Jagt  

 paa eller paa anden Maade at ombringe eller indfange Svømme- eller Vadefugle  

 eller at ødelægge eller indsamle Æg af saadanne Fugle paa følgende  

 Landomraader:
a.
Paa Gaunø: paa et 50 m bredt Bælte regnet fra højeste daglig  

 Vandstandslinie langs den til Gaunø grænsende Del af det fredede Vandomraade.
b.
Paa Vejlø: dels paa et 50 m bredt Bælte regnet fra daglig  

 Vandstand paa Strækningen fra Vandmøllen ved Udløbet fra Nylandsmølle til  

 Karlsgab, dels i Sivbæltet fra Karlsgab til Nordspidsen af  

 Appenæsskoven, paa Steder hvor der ikke maatte findes Tagrør elle Siv dog i  

 50 m's Afstand fra højeste daglige Vandstandslinie og dels i Sivbæltet  

 langs Fladsaa til Vejlø Bro.
 4. Overtrædelse af nærværende Bekendtgørelse straffes  

 i Medfør af § 20 i Lov om Reservater for Pattedyr og Fugle med Bøder.
 Nærværende Bekendtgørelse træder straks i Kraft.
 Ministeriet for Landbrug og Fiskeri, den  

 23. Oktober 1940.
 P.M.V.
J.
Wilcke ./ Regnar Pedersen.
fg.
Fm.
