Nr LSF 171 Forslag til Lov om ændring af lov om ændring af forskellige skattelove  

 (Forlængelse af dele af skibsværftsaftalen) Fremsat af Nyrup Rasmussen (S) Poul Andersen (S) Løvig Simonsen (S) Sonja  

 Albrink (CD) Bente Juncker (CD) den 20. december 1991 Vedtaget ved tredjebehandling den 17. marts 1992 Lov nr. 190 af 23/03/1992 § 1 I lov nr. 767 af 12. november 1986 om ændring af forskellige skattelove.  

 (Skibsværftsaftalen), som ændret ved lov nr. 74 af 3. februar 1989 og lov nr.  

 120 af 1. marts 1991, foretages følgende ændring:
 I § 7, stk. 4, ændres »31. december 1992« til: »31.  

 december 1993«, og »31. december 1994« ændres til: »31.  

 december 1995«.
§ 2 Loven træder i kraft dagen efter bekendtgørelsen i Lovtidende.
Loven har  

 virkning fra og med den 1. januar 1992.
Oprindeligt fremsat forslag § 1 I lov nr. 767 af 12. november 1986 om ændring af forskellige skattelove.  

 (Skibsværftsaftalen), som ændret ved lov nr. 74 af 3. februar 1989 og lov nr.  

 120 af 1. marts 1991, foretages følgende ændring:
 I § 7, stk. 4, ændres »31. december 1992« til: »31.  

 december 1993«, og »31. december 1994« ændres til: »31.  

 december 1995«.
§ 2 Loven træder i kraft dagen efter bekendtgørelsen i Lovtidende.
Loven har  

 virkning fra og med den 1. januar 1992.
Bemærkninger til lovforslaget 1.
 Lovforslaget - og især et tilknyttet aktstykke til finansloven for 1992 -  

 har til formål at kompensere de danske værfter for de ulige  

 konkurrenceforhold, som vil følge af, at EF-Kommissionen forventelig kun vil  

 foretage en mindre nedsættelse af loftet for støtte til  

 skibsbygningsindustrien.
 Den videre behandling af lovforslaget skal således ses i lyset af de  

 aktuelle drøftelser i EF-Kommissionen om EF-støtteloftet for 1992.
 Forslaget tager udgangspunkt i fællesudtalelsen af 24. januar 1991 fra  

 Socialdemokratiet, Det Konservative Folkeparti, Venstre, Socialistisk  

 Folkeparti, Centrum-Demokraterne og Kristeligt Folkeparti, hvori det  

 fremhæves, at »såfremt EF-Kommissionen imod forventning ikke i betydende  

 grad nedsætter støtteloftet yderligere for 1992, må den danske  

 aftrapningsordning ligeledes tages op til revision«, jf.  

 flertalsudtalelsen i betænkning over det af Socialdemokratiet den 28.  

 december 1990 fremsatte lovforslag om ændring af forskellige skattelove.  

 (Forlængelse af dele af skibsværftsaftalen), se Folketingstidende 1991-92, 2.  

 samling, tillæg B sp. 67.
 Lovforslaget er en konsekvens af en etårig udskydelse af den igangværende  

 aftrapning af den danske indeksfinansieringsordning.
 2.
 Lovforslaget sikrer de ændringer af skattelovgivningen, der er  

 nødvendige, for at den igangværende aftrapning af indekslåneordningen for  

 skibe kan udskydes med et år, jf. skibsværftsaftalen fra august 1986 og især  

 industriministerens aktstykke nr. 55 af 4. november 1988 samt finansloven for  

 1992, § 26.34.21 (tekstanmærkning nr. 63).
Lovforslaget går ud på at forlænge den tidsbegrænsede fritagelse for  

 realrenteafgift og kursgevinstbeskatning for indeksobligationer udstedt af  

 Danmarks Skibskreditfond som led i skibsværftsaftalen.
Endvidere går  

 lovforslaget ud på at forlænge den tidsbegrænsede skattefritagelse for den  

 særlige inflationsgaranti, som kan ydes efter skibsværftsaftalens  

 indeksfinansieringsordning.
 Det er en umiddelbar forudsætning for lovforslaget, at Folketingets  

 Finansudvalg tiltræder et aktstykke til finansloven for 1992 med blandt andet  

 følgende indhold:
»Den igangværende aftrapning af den danske indeksfinansieringsordning  

 fastholdes, men udskydes med et år, således at ordrer placeret senest i 1992  

 med kontraktretlig levering senest i 1994 kan finansieres på i øvrigt  

 gældende 1991-vilkår (45 pct. indekslån og 35 pct.
OECD-lån) og ordrer inden  

 udgangen af 1993 og leveret senest 1995 kan finansieres på de nugældende  

 1992-vilkår (30 pct. indekslån og 50 pct.
OECD-lån), dog således at de  

 støttelofter, som EF fastsætter, respekteres.« 3.
Den 26. november 1990 vedtog EF's Ministerråd et nyt direktiv om støtte  

 til skibsbygningsindustrien.
I direktivet fastlægges de overordnede rammer  

 for støtte til værftsindustrien i EF i årene 1991-93. Idet direktivet  

 omfatter skibe leveret indtil 3 år efter direktivets udløb, omhandler  

 direktivet reelt perioden frem til udgangen af 1996.
 Ifølge direktivet fastsætter EF-Kommissionen med intervaller af højst 12  

 måneder en øvre grænse for den støtte, der må ydes til værfterne i de enkelte  

 medlemslande.
 For 1991 er støtteloftet på 13 pct. for kontrakter på 10 mio. ecu (ca. 80  

 mio. kr.) eller mere og 9 pct. for kontrakter mindre end 10 mio. ecu.
 EF-Kommissionen har endnu ikke fastsat støtteloftet for 1992, men det er  

 forventningen, at der kun vil blive tale om en mindre nedsættelse af  

 støtteloftet.
 4.
 Folketingets Finansudvalg godkendte den 17. november 1988 et aktstykke af  

 4. november 1988 fra industriministeren, hvorved skibsværftsaftalens  

 indeksfinansieringsordning aftrappes over en 3-årig periode (1989-91).
 Den 24. januar 1991 tilsluttede et flertal i Folketingets Erhvervsudvalg  

 sig en udskydelse af aftrapningen med et år - til 1992. Det skete for at  

 kompensere danske værfter for de ulige konkurrenceforhold, som ville blive en  

 følge af, at EF-Kommissionen havde fastsat støtteloftet for 1991 til 13 pct.
 Beslutningen er senest blevet bekræftet i finansloven for 1992, § 26.34.21  

 (tekstanmærkning nr. 63), hvor industriministeren bemyndiges til at udstede  

 en inflationsgaranti i forbindelse med ordningen.
Ordningen betyder, at ny- og ombygninger af skibe kan finansieres af  

 obligationer udstedt af Danmarks Skibskreditfond i en kombination af  

 indekslån og lån på OECD-lignende vilkår, hvor anvendelsen af indekslån  

 gradvis reduceres.
Pr. 1. januar 1993 vil skibsfinansieringen således med den  

 nuværende aftrapning alene bestå af nominelrentelån på 80 pct. af  

 kontraktsummen.
 Indeksfinansieringsordningens aftrapning er vist i tabel 1.
 5.
 Den danske støtteordning adskiller sig generelt fra EF's  

 støtteloftsregler ved at ligge på et betydelig lavere niveau og ved kun at  

 omfatte skibe leveret indtil 2 år efter kontraktunderskrivelsen - mod  

 EF-reglernes 3 år.
 EF-Kommissionen har den 5. juni 1991 opgjort, at støtteelementet i den  

 danske indeksordning (4 pct.-obligationer) andrager 5,0 pct. for skibe  

 beordret i 1991 og leveret senest i 1993 (45 pct. indeksfinansiering). For  

 levering i 1994 er støtteelementet 3,3 pct. (30 pct. indeksfinansiering).
 Tabel 1: Indeksfinansieringsordningens nuværende aftrapning.
 EF-Kommissionen har samtidig meddelt, at den opfatter den danske  

 anpartsordning som støtte til skibsbygningsindustrien, og den har opgjort  

 støtteelementet heri til 4,3 pct.
 Danmark anerkender ikke EF-Kommissionens syn på den danske anpartsordning.  

 Den danske regering har imidlertid taget EF-Kommissionens holdning til  

 efterretning i forbindelse med EF-Kommissionens godkendelse af den forlængede  

 aftrapningsordning, og regeringen har anmeldt anpartsordningen under EF's  

 skibsstøtteregler.
 Folketinget har den 13. december 1991 besluttet at forlænge den danske  

 anpartsordning til og med udgangen af 1993.
 Støtteelementet i den danske indeksfinansieringsordning og den danske  

 anpartsordning er gengivet i tabel 2.
 Tabel 2: Støtteelementet i den danske indeksfinansieringsordning og  

 den danske anpartsordning (pct.) .
De fleste EF-lande udnytter EF-støtteloftet fuldt ud.
Tabel 2 viser  

 derfor, at de danske værfter - med den nuværende aftrapningsordning - vil  

 være i en meget ulige konkurrencesituation, såfremt der kun bliver tale om en  

 mindre reduktion af støtteloftet i EF fra de nuværende 13 pct.
Det vil især  

 være tilfældet for projekter, som af den ene eller anden grund ikke kan  

 udnytte anpartsordningen, og for leverancer i 1995.
 6.
 Skibsværfterne i Europa søger sædvanligvis i december måned at forhandle  

 sig til nye kontrakter om fremtidig levering af skibe. Årets første 11  

 måneder er anvendt til projektering, forhandling af underleverandøraftaler og  

 andre forhold, som indgår i en nybygningskontrakt.
 Rederne er næsten umulige at få i tale før sidst på året, fordi de venter  

 på EF-Kommissionens afgørende beslutninger om støttelofter for det kommende  

 år.
 De kontrakter, som de europæiske værfter indgår for øjeblikket, indebærer  

 aflevering af skibene i 1994 og 1995. Dette er normal leveringstid for større  

 skibsværfter.
Tyske, franske, spanske, italienske, hollandske og britiske værfter, som  

 søger at afsætte de samme skibstyper som de danske værfter, har en meget  

 gunstig forhandlingsposition, såfremt der kun bliver tale om en mindre  

 reduktion af EF-støtteloftet fra de nuværende 13 pct.
De vil nemlig kunne  

 modtage denne forholdsvis høje direkte statsstøtte for leverancer til  

 effektuering i 1994 og 1995.
For danske værfter er situationen med de gældende danske bestemmelser  

 ganske anderledes.
For leverancer i 1994 ydes rederne en finansieringsstøtte,  

 der svarer til 3,3 pct. af kontraktsummen, og i 1995 er finansieringsstøtten  

 0 pct. (ekskl. eventuel anpartsfinansiering).
 Ved en fuld udnyttelse af både indeksfinansiering og anpartsfinansiering  

 er finansieringsstøtten - efter EF-Kommissionens opfattelse - henholdsvis 7,6  

 pct. og 4,3 pct.
 Det er helt umulige konkurrencebetingelser, selv om danske værfter er  

 Europas mest effektive.
 7.
 For delvis at afbøde den konkurrenceforvridning, som den fortsatte  

 skibsbygningssubsidiering indebærer til ugunst for den ellers  

 konkurrencedygtige danske værftsindustri, bør den igangværende aftrapning af  

 den danske indekslåneordning for skibe udskydes med et år.
Det betyder, at ordrer placeret senest i 1992 med kontraktretlig levering  

 senest i 1994 kan finansieres på i øvrigt gældende 1991-vilkår (45 pct.  

 indekslån og 35 pct.
OECD-lån) og ordrer inden udgangen af 1993 og leveret  

 senest 1995 kan finansieres på de nugældende 1992-vilkår (30 pct. indekslån  

 og 50 pct.
OECD-lån), dog således at de støttelofter, som EF fastsætter,  

 respekteres.
 Støttelementet i den danske indeksfinansieringsordning - ved en udskydelse  

 af aftrapningen med et år - og den danske anpartsordning er gengivet i tabel  

 3.
 Tabel 3: Støtteelementet i den danske indeksfinansieringsordning - ved  

 en udskydelse af aftrapningen med et år - og den danske anpartsordning  

 (pct.).
 8.
 Indekslån til finansiering af skibe udstedes af Danmarks Skibskreditfond  

 med en pålydende rente på 2,5 pct. p.a. eller en pålydende rente på 4 pct.  

 p.a.
 Låntager forpligtes til alene at betale renter og afdrag på basis af  

 indeksregulering svarende til en årlig inflation på enten 3 pct. for 2,5  

 pct.-obligationer eller 1,5 pct. for 4 pct.-obligationer, idet staten påtager  

 sig at dække omkostningerne ved en eventuel indeksregulering herudover.
 Lånene udbetales kontant af Danmarks Skibskreditfond, hvis  

 indeksobligationer overtages af Danmarks Nationalbank til kurs pari.  

 Udbetalingen under den statslige indeksgaranti medfører ikke beskatning for  

 låntager.
 Hvert enkelt lån forhåndsgodkendes af Industriministeriet for at sikre, at  

 lånevilkårene stedse respekterer Danmarks forpligtelser over for EF og OECD.
 9.
 EF's 7. direktiv om støtte til skibsbygningsindustrien og fastsættelsen  

 af EF's støtteloft for 1991, hvor loftet blev bragt ned fra 20 til 13 pct.,  

 har været vigtige skridt i den rigtige retning.
 EF-Kommissionen vil med al sandsynlighed fortsætte denne udvikling ved  

 fastsættelsen af støtteloftet for 1992. Men der er desværre langtfra udsigt  

 til, at der for 1992 vil blive tale om den betydelige yderligere reduktion,  

 som var forventet for et år siden.
 De danske bestræbelser på at opnå yderligere afvikling af værftssubsidier  

 gennem internationale aftaler bør imidlertid fortsættes især i EF- og  

 OECD-regi.
 Såfremt det i aftrapningsperioden lykkes at etablere internationale  

 aftaler om væsentlige yderligere reduktioner i den maksimalt tilladte  

 værftsstøtte, må den danske aftrapningsordning derfor igen tages op til  

 revision.
 Såfremt EF-Kommissionen ikke i betydende grad nedsætter støtteloftet  

 yderligere for 1993, må den danske aftrapningsordning ligeledes tages op til  

 revision.
