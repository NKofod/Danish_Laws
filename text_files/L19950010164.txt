Den 26. maj 1995 undertegnedes i Moskva en overenskomst imellem Danmark og Rusland om konsolidering af Ruslands gæld til den danske stat.
Aftalen er i overensstemmelse med de retningslinier for omlægning af Ruslands gæld, som der blev opnået enighed om under multilaterale forhandlinger i Paris den 4. juni 1994, og inkluderer gæld kontraheret af det tidligere Sovjetunionens regering.
 Aftalen omlægger betalinger i 1994 for tilsammen ca. 227 mio. kr.:
 For mellem- og langfristede kreditter fra før 1. januar 1991 udsættes  

 betalinger af beløb som ville være forfaldet i 1994, ca. 192 mio. kr., til  

 betaling i voksende rater i perioden 1997 til 2010.
 For mellem- og langfristede kreditter fra 1991 udsættes betalinger af  

 beløb som ville være forfaldet i 1994, ca. 6 mio. kr., til betaling i  

 voksende rater i perioden 1997 til 2005.
 80 pct. af den rente som skulle være betalt i 2. til 4. kvartal 1994 på  

 beløb omlagt ifølge moratorieaftalen af 7. december 1993, ca. 27 mio. kr.,  

 betales i lige store afdrag i perioden 1997 til 2002.
 40 pct. af den rente som skulle være betalt i 1994 på mellem- og  

 langfristede kreditter indgået før 1992 og omlagt i henhold til den  

 nærværende aftale, ca. 2 mio. kr., udsættes til betaling i lige store rater i  

 perioden fra 1997 til 2002.
 Aftalen fastsætter de rentesatser der skal anvendes indtil 31. marts 1995.  

 Efter denne dato vil moratorierenten være LIBOR (London Interbank Offered  

 Rate) plus 0,5 pct.
