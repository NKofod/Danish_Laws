Skriftlig fremsættelse (17. november 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 forhøjelse af hædersgaver (Lovforslag nr.
L 109).
 Det foreslås at forhøje hædersgavebeløbet til 14.000 kr. fra  

 2005. Det foreslås tillige at udbetale et ekstraordinært hædersgavebeløb på  

 6.000 kr. i 2005 i anledning af 60 årsdagen for Danmarks befrielse.  

 Forslaget er en del af regeringens aftale med Dansk Folkeparti om finansloven  

 for 2005.
Der skønnes i 2005 at være ca. 4.455 modtagere af  

 hædersgaver.
Den foreslåede forhøjelse af hædersgavebeløbet forventes at  

 medføre en samlet årlig merudgift i 2005 på 8,9 millioner kr., hvortil kommer  

 en merudgift i 2005 på 26,7 millioner kr. som følge af det ekstraordinære  

 hædersgave beløb.
Den samlede merudgift i 2005 bliver således 35,6 millioner  

 kr.
 Det foreslås, at lovforslaget træder i kraft den 1. januar  

 2005.
 Idet jeg henviser til bemærkningerne til lovforslaget, skal  

 jeg på regeringens vegne anbefale forslaget til Tingets velvillige  

 behandling.
