 Efter Indstilling af Reservatraadet fastsætter Ministeriet for Landbrug og  

 Fiskeri herved i Henhold til § 7 i Lov Nr. 94 af 7. April 1936 om Reservater  

 for Pattedyr og Fugle følgende Bestemmelser angaaende Fredning af Dyrelivet  

 paa nedenfor nærmere angivne Arealer ved Tihøje i Vinding og Vilbjerg Sogne i  

 Ringkøbing Amt:
 Paa de Staten tilhørende Arealer, Matr.Nr. 1 d, 1 i og 3 c af Vognstrup  

 By, Vinding Sogn, er det forbudt uden særlig Tilladelse fra Reservatraadet at  

 udøve Jagt eller paa anden Maade at ombringe, indfange eller forjage Pattedyr  

 eller Fugle eller at ødelægge eller indsamle Fugleæg.
Paa Stien som fører til den nordligste af Tihøjene fra den offentlige Vej  

 fra Agerfeld til Rødding, er Færdsel til Fods uden Skydevaaben eller Hund  

 tilladt.
Endvidere kan den Tilsynsførende med Reservatet meddele bestemte  

 Personer Tilladelse til nødvendig Færdsel ad den saakaldte Adelvej fra  

 Vognstrup til Røddinglund og ad Stien fra Staunstrup til den vestligste af  

 Tihøjene.
Plukning af Tyttebær er tilladt een Uge aarlig efter den  

 Tilsynsførendes nærmere Bestemmelse.
Al anden Færdsel udenfor den fornævnte  

 over Arealet førende offentlige Vej er uden særlig Tilladelse fra den  

 Tilsynsførende forbudt.
Hunde, som medføres ved Færdsel over Arealet ad den  

 nævnte offentlige Vej, skal føres i Snor.
Paa de til foran angivne Arealer grænsende Parceller, nemlig Matr.Nr. 1 a,  

 1 h, 2 c, 2 e, 2 h, 2 l, 2 p, 3 a, 7 b, 7 d og 7 l af Vognstrup, 1 b, 1 d, 1  

 m, 1 n og 2 af Koldkær, 1 g, 1 h og 1 i af Pogager, alt af Vinding Sogn, samt  

 Matr.
Nr. 1 i og 1 k af Røddinglund, Vildbjerg Sogn, er al Jagt paa Urfugl  

 forbudt.
 Overtrædelse af foranstaaende Bestemmelser straffes i Medfør af § 20 i Lov  

 om Reservater for Pattedyr og Fugle med Bøde.
 Nærværende Bekendtgørelse træder straks i Kraft.
 Landbrugsministeriets Bekendtgørelse af 12. September 1940 angaaende samme  

 Fredning ophæves herved.
 Hvilket herved bringes til almindelig Kundskab.
 Ministeriet for Landbrug og Fiskeri, den  

 19. August 1943.
 P.M.V.
J.
Wilcke.
