 I tilslutning til udenrigsministeriets bekendtgørelse nr. 107 af 11.  

 november 1968, Lovtidende C, bringes det herved til almindelig kundskab, at  

 den i Wien den 18. april 1961 undertegnede konvention om diplomatiske  

 forbindelser yderligere er blevet ratificeret eller tiltrådt af nedennævnte  

 lande ved deponering på de vedføjede datoer af ratifikations- eller  

 tiltrædelsesinstrumenter hos De forenede Nationers generalsekretær.  

 Konventionen er trådt i kraft for de pågældende lande 30 dage efter  

 deponeringen.
Nedennævnte lande har deponeret ratifikations- eller  

 tiltrædelsesinstrumenter til den fakultative protokol om erhvervelse af  

 statsborgerret på de vedføjede datoer.
Protokollen er trådt i kraft for de  

 pågældende lande 30 dage efter deponeringen.
Nedennævnte lande har deponeret ratifikations- eller  

 tiltrædelsesinstrumenter til den fakultative protokol om tvungen bilæggelse  

 af tvistigheder på de vedføjede datoer.
Protokollen er trådt i kraft for de  

 pågældende lande 30 dage efter deponeringen.
 Mauritius, til hvis territorium konventionens gyldighed var udstrakt, før  

 landet opnåede selvstændighed, har meddelt De forenede Nationers  

 generalsekretær, at det anser sig for bundet af Wienerkonventionen samt den  

 fakultative protokol om tvungen bilæggelse af tvistigheder fra den 12. marts  

 1968, den dag Mauritius opnåede selvstændighed.
 Kuwait har taget et sålydende forbehold:
»Hvis Staten Kuwait har grund til at tro, at diplomatpost indeholder  

 noget, der i medfør af konventionens artikel 27, stk. 4, ikke må blive sendt  

 som diplomatpost, er staten af den opfattelse, at den har ret til at anmode  

 om, at posten bliver åbnet i overværelse af repræsentanten for vedkommende  

 diplomatiske repræsentation.
Hvis denne anmodning afslås af udsenderstatens  

 myndigheder, skal diplomatposten returneres til dens oprindelsessted.« Portugal har taget forbehold om ikke at ville være bundet af artikel 37,  

 stk. 2.
 Danmark og flere andre lande har gjort indsigelse mod det af Portugal  

 tagne forbehold.
 Udenrigsministeriet, den 10. september  

 1970.
 F.M.
 Paul Fischer.
 (* 1) Ikke anerkendt af Danmark.
