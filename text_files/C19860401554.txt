Til bygningsmyndighederne Vedr.: Godkendelse af skorstensforinger af stål I bygningsreglement for småhuse 1985 er der i afsnit 9.4.8 fastsat, at  

 stålskorstene, skorstenselementer og skorstensforinger skal være godkendt af  

 Boligministeriet.
 Kravet om godkendelse af foringer af stål træder ifølge den anførte  

 bestemmelse i kraft den 1. april 1986, idet sådanne stålforinger sidestilles  

 med stålskorstene.
 Det viden- og erfaringsgrundlag, som er nødvendigt for at fastlægge  

 relevante prøvnings- og godkendelsesbetingelser for foringer af stål, er  

 imidlertid på nuværende tidspunkt ikke fuldt ud til stede.
 På denne baggrund skal man meddele, at ikraftrædelsen af bestemmelsen i  

 bygningsreglement for småhuse 1985, afsnit 9.4.8 udskydes til den 1. april  

 1987 for så vidt angår skorstensforinger af stål.
