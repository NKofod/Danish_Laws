Ultimo marts 1991 skal alle institutter, der ved udgangen af 1990 havde en  

 arbejdende kapital på over 100 mio. kr., udarbejde en  

 kapitaldækningsopgørelse.
Opgørelsen skal indberettes til tilsynet senest 15  

 arbejdsdage efter kvartalets udløb.
Kapitaldækningsopgørelsen for koncerner,  

 jf. § 1, stk. 1, nr. 4, skal dog først indberettes senest 20 arbejdsdage  

 efter udløbet af 1. kvartal.
 På baggrund af de forespørgsler tilsynet har modtaget siden udstedelsen af  

 kapitaldækningsbekendtgørelsen, bedes institutterne være opmærksom på  

 følgende forhold i forbindelse med udarbejdelse af kapitaldækningsopgørelsen:
 Bekendtgørelsens § 9, nr. 1, litra c:
 Ved EF-institutioner forstås de i EF-traktatens art. 4 angivne  

 institutioner.
 Bekendtgørelsens § 9, nr. 1, litra f:
 Her medtages også tilgodehavender hos eller garanteret af kommuner på  

 Færøerne og Grønland.
 Tilsynet er ikke af Kommissionen blevet orienteret om, at andre lande har  

 tildelt regionale eller lokale myndigheder nulvægt.
 På en forespørgsel har tilsynet endvidere oplyst, at fordringer på  

 regionale gasselskaber og lignende, etableret som interessentskaber, hvor  

 mindst en af interessenterne er en dansk amtskommune eller en dansk kommune,  

 kan nulvægtes.
 Konkret har tilsynet oplyst, at fordringer på følgende selskaber kan  

 nulvægtes:
- Vestegnens Kraftvarmeselskab I/S - HNG, Hovedstadens Naturgas I/S - I/S Elsam - IFV-energi I/S Tilsynet har endvidere meddelt, at fordringer på Elkraft A.m.b.a. kan  

 nulvægtes.
 Bekendtgørelsens § 9, nr. 1, litra h:
 Et datterselskabs udlån til en kunde mod sikkerhed i et indlån i  

 moderpengeinstitut vægtes i den konsoliderede opgørelse efter reglerne i § 9,  

 nr. 1, litra h, det vil sige 0-vægt for den del af lånet, der er sikret.
 Bekendtgørelsens § 9, nr. 3, litra c:
 Fordringer på Land Aruba kan sidestilles med fordringer på regionale og  

 lokale myndigheder i Holland og dermed vægtes med 0,2.
 Bekendtgørelsens § 9, nr. 4, litra c:
 Hoteller betragtes som omfattet af begrebet »kontor og  

 forretningsejendomme«.
 Til bekendtgørelsens bilag 2 skal følgende bemærkes:
 Ad F.S. 3, post 7.
Der skal ikke foretages fradrag i den ansvarlige kapital for kapitalandele  

 i andre kredit- og finansieringsinstitutter, såfremt erhvervelsen er sket som  

 led i en rekonstruktion af det pågældende institut, jf. bank- og  

 sparekasselovens § 21a, stk. 6, sidste punktum.
Fradrag i den ansvarlige  

 kapital for de nævnte kapitalandele kan undlades indtil et år efter  

 erhvervelsen.
Kapitalandelene vægtes i denne periode med 1,0 på F.S. 5, post  

 6.2.
 Ad F.S. 4, post 4.1.
Udlån til Kommunekredit medtages her.
Obligationer udstedt af  

 Kommunekredit risikovægtes under post 5.1.
 Udlån, som er sikret ved transport i ydelser fra eller i fakturaer udstedt  

 til en offentlig myndighed, medfører ikke en lavere vægtning af fordringen.  

 En sådan form for sikkerhedsstillelse er uden betydning i forbindelse med  

 opgørelse af de risikovægtede aktiver og ikke-balanceførte poster.
 Ad F.S. 4, post 4.2.
 Udlån garanteret af kreditinstitutter i zone A og udlån med en restløbetid  

 på til og med 1 år garanteret af kreditinstitutter i zone B føres her.
 Ad F.S. 4, post 4.3.
Leasing af fast ejendom betragtes som udlån mod pant i fast ejendom.
Den  

 del af leasingkontrakten, der opfylder betingelserne i § 9, nr. 4, litra a-c,  

 kan derfor vægtes 0,5.
 Ad F.S. 5, post 5.3 og 5.4.
 Beholdningen af obligationer, som er udstedt af erhvervsvirksomheder, og  

 garanteret af et kreditinstitut i zone A, risikovægtes med 0,2 og anføres  

 under post 5.3.
 Ad F.S. 7, post 1.
 Aktier og obligationer købt på termin og købsfutures skal medtages under  

 aktiver købt i henhold til terminskontrakt.
 Der kan ikke foretages fradrag for sikkerheder i form af  

 marginindbetalinger.
Såfremt en købsfuture, som er handlet over Garantifonden for Danske  

 Optioner og Futures, er lukket med en tilsvarende salgsfuture, skal  

 købsfuturen ikke medtages ved opgørelsen af de risikovægtede aktiver og  

 ikke-balanceførte poster.
En købsfuture kan betragtes som lukket, såfremt  

 salgsfuturen er indgået med samme modpart, med samme hovedstol, i samme  

 valuta og med samme udløbsdag.
Garantier for pantebreve udstedt af instituttet føres her.
Garantien  

 placeres under post 1.1 - 1.4 afhængig af pantebrevdebitors vægt.
Der kan  

 ikke fastsættes lavere vægt som følge af pantebrevets prioritetsstilling.
 Ad F.S. 7, post 2.
 Uigenkaldelige kredittilsagn med en oprindelig løbetid på mere end 1 år,  

 skal medtages under denne post.
 Indeståelser for sletning af retsanmærkninger føres her.
 Ad F.S. 7, post 3.
I bilag 2 til bekendtgørelsen er anført, at ubekræftede eksportremburser  

 skal medtages under poster med mellemliggende/lav risiko.
Efter adskillige  

 henvendelser herom har tilsynet besluttet, at ubekræftede eksportremburser  

 indtil videre ikke skal medtages ved vægtningen af poster under stregen.
 Tilsynet vil undersøge, hvordan de kompetente myndigheder i andre EF-lande  

 vil vægte ubekræftede eksportremburser.
 Ad F.S. 9, post 3.
Det skal bemærkes, at modpartsvægten 1,0 i henhold til bekendtgørelsens §  

 12, stk. 4, reduceres til 0,5 ved risikovægtning af rente- og  

 valutakurskontrakter.
Reduktionen af risikovægten er der taget hensyn til i  

 de i bilaget anførte vægte (risikovægten c og d).
