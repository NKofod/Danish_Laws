(Hovedstadsregionplanloven) Herved bekendtgøres lov om regionplanlægning i  

 hovedstadsområdet, jfr. lovbekendtgørelse nr. 96 af 4. marts 1980, med de  

 ændringer, der følger af lov nr. 205 af 18. maj 1982.
Regionplanlægningen § 1.  Det påhviler hovedstadsrådet gennem en  

 regionplanlægning at bidrage til en udvikling af hovedstadsområdet, der er  

 gunstig for befolkningens trivsel og samfundsøkonomisk tilfredsstillende.
 Stk. 2.  Hovedstadsområdet omfatter i denne lov  

 Københavns og Frederiksberg kommuner samt Københavns, Frederiksborg og  

 Roskilde amtskommuner.
§ 2.  Regionplanen skal indeholde retningslinier for:  

 1) fordelingen af den fremtidige byvækst på de enkelte dele af området,  

 herunder for afgrænsningen af byzonerne, 2) fordelingen i hovedtræk af  

 bebyggelsesarterne i byzonerne, 3) omfanget og beliggenheden af overordnede  

 centre, større trafikanlæg og andre tekniske anlæg samt større offentlige  

 institutioner, 4) beliggenhed af særligt varmeproducerende og  

 varmeforbrugende anlæg og virksomheder, større rørledninger til  

 opvarmningsformål, samt i hvilke områder nærmere angivne  

 varmeforsyningsmetoder skal tillægges en prioriteret anvendelse, 5)  

 beliggenheden af virksomhed m.v., hvortil der af hensyn til forebyggelse af  

 forurening må stilles særlige beliggenhedskrav, 6) størrelsen og  

 beliggenheden af arealer forbeholdt jordbrugserhvervene, 7) anvendelsen af  

 arealer til udnyttelse af sten, grus og andre naturforekomster i jorden, 8)  

 varetagelsen af naturfredningsmæssige interesser, herunder for udpegningen og  

 sikringen af naturområder med særlige fredningsinteresser, 9) størrelsen og  

 beliggenheden af sommerhusområder og andre arealer til fritidsformål, Stk. 2.  Regionplanen skal indeholde hovedretningslinier  

 for: 1) byfornyelsen i de eksisterende bysamfund, 2) trafikbetjeningen i  

 hovedstadsområdet, 3) vandforsyningen og spildevandsafledningen i området, 4)  

 områdets forsyning med sygehuse m.v., 5) områdets forsyning med anlæg m.v.  

 til rekreative formål.
 Stk. 3.  Regionplanen skal indeholde retningslinier for  

 tidsfølgen for: 1) udbygningen af byzonerne, 2) byfornyelsen i de  

 eksisterende bysamfund, 3) tilvejebringelsen af de nødvendige anlæg m.v. som  

 nævnt i stk. 1, nr. 4, og i stk. 2, nr. 2-5.
 Stk. 4.  Regionplanen kan indeholde retningslinier for  

 andre forhold af væsentlig betydning for fremme af en hensigtsmæssig by- og  

 bebyggelsesudvikling m.v. inden for hovedstadsområdet.
Stk. 5.  Regionplanen skal ledsages af en redegørelse  

 for planens forudsætninger.
Redegørelsen skal tillige belyse, hvorledes  

 regionplanen forholder sig til den hidtil udførte planlægning for  

 hovedstadsområdet og tilgrænsende områder.
 § 3.  Regionplanlægningen skal udføres under  

 overholdelse af landsplanbestemmelser i medfør af lov om lands- og  

 regionplanlægning og i øvrigt under anlæggelse af en helhedsvurdering af den  

 ønskelige udvikling i hovedstadsområdet.
 Stk. 2.  Miljøministeren kan fastsætte regler om  

 udførelsen af regionplanlægningen.
 § 4.  Regionplanen udarbejdes under hensyntagen til:  

 1) foreliggende planer og igangværende planlægning for området eller dele  

 deraf såsom den kommunale byplanlægning og sanerings-, byudviklings-,  

 trafik-, vandforsynings-, kloak-, skole- og sygehusplanlægningen samt  

 fredningsplanlægningen, 2) statens, amtsrådenes og kommunalbestyrelsernes  

 økonomiske langtidsplanlægning.
 Stk. 2.  Under udarbejdelsen af regionplanen optager  

 hovedstadsrådet forhandling om planens indhold med amtsrådene og  

 kommunalbestyrelserne inden for området samt med de statslige og andre  

 myndigheder og koncessionerede og tilsvarende virksomheder, som berøres af  

 eller har indflydelse på regionplanen eller dens gennemførelse.
 Stk. 3.  Amtsrådene, kommunalbestyrelserne og andre  

 myndigheder samt koncessionerede og tilsvarende virksomheder inden for  

 hovedstadsområdet skal efter anmodning fra hovedstadsrådet afgive de  

 oplysninger, der er påkrævede for regionplanlægningen.
 § 5.  Hovedstadsrådet udarbejder alternative skitser  

 til et regionplanforslag samt redegørelse for skitsernes forudsætninger.
 Stk. 2.  Regionplanskitserne og redegørelsen  

 offentliggøres af hovedstadsrådet og tilsendes amtsrådene og  

 kommunalbestyrelserne i hovedstadsområdet samt miljøministeren og de  

 myndigheder og virksomheder, fra hvem hovedstadsrådet har modtaget  

 oplysninger efter § 4, stk. 3.
 Stk. 3.  Hovedstadsrådet, amtsrådene og  

 kommunalbestyrelserne skal forestå en oplysningsvirksomhed med det formål at  

 fremkalde en offentlig debat om regionplanlægningens målsætning og nærmere  

 indhold.
 § 6.  På grundlag af de offentliggjorte skitser og de  

 hertil fremkomne bemærkninger udarbejder hovedstadsrådet et forslag til  

 regionplan.
 Stk. 2.  Når hovedstadsrådet har vedtaget et forslag til  

 regionplan, offentliggør hovedstadsrådet forslaget med ledsagende redegørelse  

 og et uddrag af de modtagne bemærkninger til tidligere offentliggjorte  

 skitser.
 Stk. 3.  Materialet sendes til de myndigheder m.v., der  

 er nævnt i § 5, stk. 2, med oplysning om, at eventuelle indsigelser eller  

 bemærkninger kan sendes til hovedstadsrådet inden 4 måneder.
 Stk. 4.  Efter fristens udløb sender hovedstadsrådet  

 indsigelserne og bemærkningerne tillige med en vurdering deraf til  

 miljøministeren.
 § 7.  Regionplanen godkendes af miljøministeren, efter  

 at forslaget er gennemgået i samarbejde med de ministre, hvis område i øvrigt  

 berøres af planlægningsarbejdet.
 Stk. 2.  Miljøministeren kan godkende  

 regionplanforslaget delvis, hvis dette findes hensigtsmæssigt og skønnes at  

 kunne ske uden væsentlig risiko for en uheldig foregribelse af planen som  

 helhed.
Stk. 3.  I forbindelse med godkendelsen kan  

 miljøministeren foretage de ændringer, som skønnes at være påkrævede af  

 landsplanmæssige hensyn, efter at de påtænkte ændringer er gennemgået i  

 samarbejde med de i stk. 1 nævnte ministre.
Inden der foretages ændringer,  

 skal der gives hovedstadsrådet, amtsrådene og kommunalbestyrelserne for de  

 berørte kommuner lejlighed til at udtale sig.
 Stk. 4.  Den godkendte regionplan offentliggøres af  

 hovedstadsrådet.
§ 8.  Hvert andet år efter godkendelsen af en  

 regionplan giver hovedstadsrådet miljøministeren en redegørelse for den  

 stedfundne udvikling, herunder for den planlægning, der er udført for  

 hovedstadsområdet eller dele deraf.
Redegørelsen skal indeholde  

 hovedstadsrådets vurdering af udviklingens og den omhandlede planlægnings  

 overensstemmelse med eller indflydelse på regionplanlægningen.
§ 9.  Hovedstadsrådet kan udarbejde tillæg til en  

 godkendt regionplan, indtil tilvejebringelsen af en ny samlet regionplan  

 findes påkrævet.
Miljøministeren kan pålægge hovedstadsrådet at udarbejde  

 sådanne tillæg.
 Stk. 2.  Bestemmelserne i kapitel 1 og 2 om  

 udarbejdelsen, offentliggørelsen og indholdet af regionplanen og om planens  

 retsvirkninger finder tilsvarende anvendelse på tillæg til regionplan.  

 Miljøministeren kan dog fritage helt eller delvis for overholdelse af  

 bestemmelserne i §§ 5 og 6.
Regionplanens retsvirkninger § 10.  Hovedstadsrådets, amtsrådenes og  

 kommunalbestyrelsernes planlægningsvirksomhed og udførelse af  

 anlægsdispositioner må ikke stride mod regionplanlægningen.
Stk. 2.  Hovedstadsrådet, amtsrådene og  

 kommunalbestyrelserne skal virke for regionplanens gennemførelse, herunder  

 ved udøvelse af beføjelser i medfør af lovgivningen.
Til fremme af  

 regionplanlægningens virkeliggørelse kan hovedstadsrådet erhverve fast  

 ejendom i hovedstadsområdet.
 § 11.  (Ophævet).
 § 12.  (Ophævet).
§ 13.  Når en kommuneplan er tilvejebragt, kan  

 hovedstadsrådet pålægge vedkommende kommunalbestyrelse inden for en af  

 hovedstadsrådet fastsat frist at udfylde kommuneplanen ved tilvejebringelse  

 af lokalplaner.
Hovedstadsrådet kan endvidere pålægge kommunalbestyrelsen at  

 bringe et i en byplanvedtægt eller en lokalplan fastlagt eller forudsat  

 kommunalt anlæg til udførelse.
Stk. 2.  Hvis kommunalbestyrelsen ikke opfylder et pålæg  

 efter stk. 1, kan hovedstadsrådet på kommunens bekostning lade lokalplanen  

 tilvejebringe og i fornødent omfang bringe de anlæg, der er fastlagt eller  

 forudsat i en byplanvedtægt eller lokalplan, til udførelse.
Hovedstadsrådet  

 kan herunder udøve de beføjelser, der efter lovgivningen tilkommer  

 kommunalbestyrelsen.
 Stk. 3.  Kommunalbestyrelsen kan påklage  

 hovedstadsrådets beslutninger efter stk. 1 og stk. 2, 1. pkt. til  

 miljøministeren.
 § 14.  I tilfælde, hvor flere kommuner omfattes eller  

 berøres af en større samlet bydannelse, der er fastlagt i den godkendte  

 regionplan, kan hovedstadsrådet overtage den nærmere byplanlægning for  

 området og udøve de beføjelser, der efter lovgivningen tilkommer  

 kommunalbestyrelsen.
 Stk. 2.  Kommunalbestyrelsen kan påklage  

 hovedstadsrådets beslutning efter stk. 1 til miljøministeren.
 § 15.  (Ophævet).
Andre bestemmelser § 16.  Der skal gives hovedstadsrådet lejlighed til at  

 udtale sig, inden 1) boligministeren træffer beslutning om, at et område  

 inden for hovedstadsområdet skal undergives storsanering, jfr.  

 saneringslovens § 26, 2) en statslig myndighed, et amtsråd eller en  

 kommunalbestyrelse eller en koncessioneret eller tilsvarende virksomhed  

 træffer beslutning om beliggenheden eller udførelsen af større anlæg eller  

 institutioner inden for hovedstadsområdet.
§ 17.  For at forhindre en ud fra regionplanmæssige  

 hensyn uønsket udvikling inden for byzoner eller for at sikre overholdelsen  

 af den tidsfølge for byzonernes udbygning, der er fastlagt i en godkendt  

 regionplan, kan hovedstadsrådet pålægge en kommunalbestyrelse i  

 hovedstadsområdet indtil videre ikke at medvirke ved privat eller offentlig  

 byggemodning inden for nærmere afgrænsede områder.
Kommunalbestyrelsen kan  

 påklage et sådant pålæg til miljøministeren.
 § 18.  Hovedstadsrådet yder bistand til en samordning  

 af kommunernes byplanlægning og skal på begæring af en kommunalbestyrelse  

 rådgive denne under udarbejdelsen af en kommuneplan eller lokalplaner.
 § 19.  (Ophævet).
Ikrafttrædelses- og overgangsbestemmelser § 20.  Loven træder i kraft den 1. april 1974.
 § 21.  § 3 i byplanloven, jfr. lovbekendtgørelse nr.  

 63 af 20. februar 1970, ophæves for så vidt angår hovedstadsområdet.
 Stk. 2.  Miljøministeren kan helt eller delvis fritage  

 for overholdelse af bestemmelserne i § 4, stk. 2, samt §§ 5 og 6 ved  

 tilvejebringelsen af den første regionplan for hovedstadsområdet.
Miljøministeriet, den 21. december 1982 Chr.
Christensen /Ole Plougmann (* 1) Træder i kraft den 1. januar 1983, jfr. lov nr. 205 af 18. maj 1982.
