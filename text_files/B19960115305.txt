(GSK-bekendtgørelsen) I medfør af § 23a i lov om gymnasiet m.v., jf. lovbekendtgørelse nr. 564  

 af 20. juni 1996, samt § 33b i lov om kursus til højere forberedelseseksamen  

 og om studieforberedende enkeltfagsundervisning for voksne m.v., jf.  

 lovbekendtgørelse nr. 563 af 20. juni 1996, fastsættes:
Formål og optagelse § 1.  Gymnasiale suppleringskurser (GSK) har til  

 formål at give ansøgere med studentereksamen, højere forberedelseseksamen,  

 højere handelseksamen, højere teknisk eksamen, eksamen fra Grønlands  

 gymnasiale Uddannelse eller anden tilsvarende gymnasial eksamen mulighed for  

 at opfylde adgangskravene til videregående uddannelser ved at tilbyde  

 undervisning og prøve i de i bilag 1 nævnte gymnasiale fag og niveauer, der  

 er adgangskrav til videregående uddannelser.
 § 2.  Optagelsesberettigede på GSK er alle, der har en  

 gymnasial eksamen, jf. § 1, og som i deres eksamen mangler et eller flere fag  

 på et niveau, der er krævet for at kunne søge optagelse på en videregående  

 uddannelse, eller som skal forbedre karakteren i et allerede gennemført fag  

 for at opfylde et fagspecifikt minimumskarakterkrav for optagelse på en  

 videregående uddannelse.
Stk. 2.  Ansøgning om optagelse på GSK sendes til en  

 GSK-koordinator, jf. § 7, på et særligt skema, udarbejdet af  

 Undervisningsministeriet.
Fristerne for ansøgning er henholdsvis den 15.  

 august (for kursusstart i efterårssemestret) og den 1. december  

 (for kursusstart i forårssemestret).
 Stk. 3.  GSK-koordinator kan i særlige tilfælde  

 dispensere fra de ansøgningsfrister, der er nævnt i stk. 2.
Stk. 4.  GSK-undervisningen er vederlagsfri.
De  

 nødvendige undervisningsmidler, bortset fra ordbøger og lommeregnere, stilles  

 til rådighed for kursisterne uden betaling.
§ 3.  Optagelsesberettigede ansøgere, der har tilmeldt  

 sig inden de frister, der er nævnt i § 2, stk. 2, har ret til optagelse på  

 suppleringsuddannelse, der påbegyndes inden for det første år efter  

 ansøgningsfristens udløb.
Undervisningsministeriet sikrer den fornødne  

 kapacitet hertil.
 Stk. 2.  GSK-koordinator kan, hvor der foreligger  

 særlige omstændigheder, give tilladelse til, at en kursist påny følger  

 undervisningen (går om).
Stk. 3.  Hvis der ikke oprettes GSK-hold i et fag inden  

 for tidsrammen, jf. stk. 1, tilbydes eventuelle optagelsesberettigede  

 ansøgere til dette fag undervisningsplads som GSK-kursister på de i § 2, stk.  

 4, nævnte vilkår inden for den almindelige gymnasie-, studenterkursus- eller  

 hf-undervisning.
I sådanne tilfælde følger kursisterne i øvrigt de vilkår,  

 der gælder for holdet, jf. dog § 4, stk. 5.
GSK-fag, timetal og tilrettelæggelse § 4.  GSK omfatter de i bilag 1 anførte fag på de  

 nævnte niveauer.
I bilag 1 er endvidere an-ført det samlede lektionsantal for  

 hvert fag og niveau.
Under matematik, kemi og fysik er anført særlige  

 lektionsantal for kursister med merit for naturfag i sprogligt gymnasium  

 eller for fysik-kemi på hf.
Stk. 2.  Suppleringskurserne tilrettelægges i enkelte  

 fag eller i grupper af fag, fortrinsvis i koncentrerede forløb og over højst  

 2 semestre, således at fag med skriftlig eksamen afsluttes i henholdsvis  

 vinter- eller sommereksamensterminen.
I særlige tilfælde kan ordinær eksamen  

 afholdes i sygeeksamensterminerne.
Undervisningen foregår som dag- og/eller  

 aftenunder- visning.
 Stk. 3.  I øvrigt følger suppleringsundervisningen  

 bestemmelserne om enkeltfagsundervisning i gymnasiebekendtgørelsen,  

 henholdsvis hf-bekendtgørelsen, som angivet i bilag 1.
 Stk. 4.  Eksamen på GSK følger bestemmelserne i  

 studenter- og hf-eksamensbekendtgørelsen.
 Stk. 5.  Der gives ikke standpunkts- og årskarakterer  

 ved GSK.
 § 5.  Der kan efter Undervisningsministeriets nærmere  

 bestemmelse oprettes GSK- undervisning i andre fag og niveauer end nævnt i  

 bilag 1. Ministeriet fastsætter timetal og bekendtgørelsesgrundlag i  

 forbindelse hermed.
Mødepligt § 6.  GSK-kursisterne har pligt til at følge  

 undervisningen, herunder til at aflevere de skriftlige arbejder, der  

 forlanges.
 Stk. 2.  Kursisterne skal orienteres om mødepligten og  

 om de konsekvenser, det vil få, hvis den ikke overholdes.
Stk. 3.  Rektor/forstander drager omsorg for, at der  

 sker en registrering af fremmødet.
Den enkelte kursist skal have mulighed for  

 at kontrollere registreringen af sine forsømmelser.
Stk. 4.  Den enkelte kursist skal for at erhverve retten  

 til at gå til prøve med reduceret pensum have fulgt undervisningen, inkl.  

 aflevering af skriftlige arbejder, i det pågældende fag i mindst 85 pct. af  

 den afholdte undervisning.
Rektor/forstander kan, hvor der foreligger ganske  

 særlige omstændigheder, dispensere herfra.
Stk. 5.  Skolen/kurset skal senest 2 uger før  

 undervisningens ophør meddele den enkelte kursist, om prøve i de(t) fag,  

 hvori kursisten ertilmeldt eksamen, aflægges med reduceret pensum, eller om  

 kursisten henvises til at aflægge prøve med fuldt pensum, dvs. på vilkår som  

 selvstuderende.
I sidstnævnte tilfælde har kursisten ikke krav på optagelse  

 på laboratoriekurser.
 Stk. 6.  Hvis GSK-undervisningen er tilrettelagt  

 således, at mindre end 85 procent af undervisningen er afviklet 2 uger inden  

 afslutningen, skal den meddelelse, der er nævnt i stk. 5, gives inden  

 undervisningens ophør.
 Stk. 7.  I tilfælde af graverende eller fortsat  

 tilsidesættelse af mødepligten kan rektor/forstander bestemme, at kursisten  

 bortvises fra GSK-undervisningen og udelukkes fra GSK-eksamen.
Administration og koordinering af  

 GSK-tilbudet § 7.  Undervisningsministeriet udpeger  

 rektorer/forstandere til GSK-koordinatorer i København, Odense, Ålborg og  

 Århus.
GSK-koordinatorerne udpeges for en periode på tre finansår.  

 Ministeriet kan forlænge perioden for en GSK-koordinator med et, to eller tre  

 finansår ad gangen.
 Stk. 2.  GSK-koordinatorerne aflønnes med et særligt  

 honorar.
Stk. 3.  I særlige tilfælde kan andre end  

 rektorer/forstandere udpeges som GSK-koordinatorer.
I disse tilfælde  

 bestemmer ministeriet, hvordan tilskudsudbetalingen og regnskabsaflæggelsen  

 skal finde sted.
 § 8.  GSK-koordinatorerne har efter ministeriets  

 nærmere bestemmelse ansvaret for følgende opgaver:
 § 9.  Rektor/forstander for skolen/kurset, der har  

 kontraheret med GSK-koordinatoren om oprettelse af GSK-undervisning, er  

 ansvarlig for, at undervisning og eksamen gennemføres efter de gældende  

 regler om gymnasiet og hf, jf. dog stk. 2.
Stk. 2.  For GSK-hold, der er tilrettelagt med mindst 10  

 ugentlige lektioner, og hvor det ikke har været muligt at få undervisningen  

 varetaget af en lærer, kan Undervisningsministeriet efter ansøgning fra  

 GSK-koordinatoren tillade, at undervisningen, herunder læsepensum og  

 eksamensopgivelser, deles mellem to lærere.
Ved den mundtlige eksamen  

 udformes eksamensspørgsmålene af de to lærere inden for hver deres del af  

 eksamenspensum.
Den lærer, inden for hvis del af eksamenspensum det enkelte  

 eksamensspørgsmål falder, gennemfører eksaminationen.
Voteringen følger  

 gældende regler i studenter- og hf-eksamensbekendtgørelsen.
Økonomi § 10.  Undervisningsministeriet afholder udgiften til  

 driften af GSK af en bevilling, der fastsættes på finansloven som et  

 taxametertilskud pr. årskursist.
På finansloven fastsættes endvidere, hvor  

 stor en andel af bevillingen, der maksimalt kan anvendes til afholdelse af  

 administrationsudgifter i form af centrale landsdækkende udgifter, honorering  

 af GSK-koordinatorerne og administration af GSK, herunder aflønning af  

 studievejleder-, inspektor- og sekretærarbejde samt øvrige  

 administrationsudgifter på de koordinerende skoler/kurser.
Resten af  

 finanslovsbevillingen anvendes til GSK-taxameter pr. årskursist til de  

 kontraherende skoler/kurser.
Stk. 2.  Det antal kursister, der indgår i  

 tilskudsberegningen, opgøres 4 uger efter den pågældende undervisnings start.  

 Opgørelsen skal være attesteret af en statsautoriseret revisor eller en  

 registreret revisor.
Antallet af årskursister beregnes som summen af antallet  

 af undervisningstimer på det enkelte hold i det pågældende finansår  

 multipliceret med antallet af GSK-kursister divideret med 1120.
 Stk. 3.  GSK-taxametertilskud udbetales efterfølgende  

 pr. 30. juni og pr. 31. december til de kontraherende skoler/kurser eller,  

 for så vidt angår amtskommunale institutioner, til amtskommunen på grundlag  

 af det antal årskursister, som skolen/kurset har forestået undervisning for.
 Stk. 4.  Tilskud til administration på de koordinerende  

 skoler/kurser udbetales efterfølgende pr. 30. juni og pr. 31. december til de  

 koordinerende skoler/kurser eller, for så vidt angår amtskommunale  

 institutioner, til amtskommunen med et grundtilskud pr. koordinerende  

 skole/kursus og i øvrigt på grundlag af det antal taxameterudløsende  

 årskursister, skolen har kontraheret for.
 Stk. 5.  Honorarer, jf. § 7, stk. 2, udbetales direkte  

 af Undervisningsministeriet til GSK-koordinatorerne i 2 rater, henholdsvis  

 pr. 30. juni og 31. december.
 Stk. 6.  Tilskud efter stk. 3 og stk. 4 indgår i  

 skolernes/kursernes almindelige regnskaber og revideres efter de regler, der  

 i øvrigt gælder for revisionen af skolernes/kursernes regnskaber.  

 Undervisningsministeriet kan indkalde de reviderede regnskaber med tilhørende  

 revisionsprotokol eller regnskabsbilag.
Andre bestemmelser § 11.  Undervisningsministeriet har ansvaret for  

 gennemførelse af GSK-undervisningen og fører tilsyn med undervisningen.
 Stk. 2.  GSK-koordinatorerne træffer afgørelser i  

 henhold til § 8 og alle andre afgørelser i henhold til denne bekendtgørelse,  

 der ikke er henlagt til de kontraherende rektorer/forstandere.
 Stk. 3.  Den kontraherende rektor/forstander har den  

 daglige ledelse af GSK-undervisningen og har det pædagogiske ansvar for  

 undervisningen over for Undervisningsministeriet.
 § 12.  Klager over GSK-koordinatorernes afgørelser i  

 henhold til denne bekendtgørelse kan af kursisten indgives til  

 Undervisningsministeriet inden 2 uger efter, at afgørelsen er meddelt  

 kursisten.
 Stk. 2.  Hvis kursisten er undergivet forældremyndighed,  

 kan klage endvidere indgives af forældremyndighedens indehaver.
§ 13.  Klagen indgives skriftligt til vedkommende  

 GSK-koordinator, der videresender klagen til Undervisningsministeriet sammen  

 med sin egen udtalelse i sagen.
Før sagen videresendes, skal koordinator give  

 klageren lejlighed til inden for en uges frist at kommentere udtalelsen.  

 Klagerens eventuelle kommentar skal medsendes til ministeriet.
 Stk. 2.  Ministeriet træffer afgørelse om fastholdelse  

 af koordinators afgørelse eller om ændring af denne til fordel for klageren.
§ 14.  Klager over de kontraherende  

 rektorers/forstanderes afgørelser vedrørende GSK-undervisning følger reglerne  

 i henholdsvis gymnasiebekendtgørelsen og hf-bekendtgørelsen.
Klager over  

 forhold i forbindelse med eksamen følger reglerne i studenter- og  

 hf-eksamensbekendtgørelsen.
 § 15.  Undervisningsministeriet kan dispensere fra  

 bekendtgørelsens regler, hvor det er begrundet i usædvanlige forhold.
 § 16.  Bekendtgørelsen træder i kraft den 1. januar  

 1997.
Undervisningsministeriet, den 13.  

 december 1996 Ole Vig Jensen / Henrik Aaes GSK-bekendtgørelsen Bilag 1 November 1996 GSK omfatter de nedenfor anførte fag og niveauer.
Tallene angiver det  

 samlede lektionsantal.
Under matematik, fysik og kemi er anført særlige  

 lektionsantal for kursister med merit for naturfag i sprogligt gymnasium  

 eller for fysik-kemi på hf.
I parentes er anført forkortelse for den  

 bekendtgørelse, der skal undervises efter (gym = gymnasiebekendtgørelsen; hf  

 = hf-bekendtgørelsen).
Supplering fra B-niveau til A-niveau i kemi følger hf-bekendtgørelsens  

 bestemmelser om tilrettelæggelse af 1-årigt forløb til højt niveau.  

 Supplering fra naturfag eller fysik-kemi til C-niveau i kemi samt fra  

 C-niveau til A-niveau i engelsk følger bestemmelserne i  

 gymnasiebekendtgørelsen med de ændringer, der er anført i bilag 2b,  

 henholdsvis bilag 2c.
Supplering fra naturfag til C-niveau i matematik følger  

 bestemmelserne i hf-bekendtgørelsen med de ændringer, der er anført i bilag  

 2a.
GSK-bekendtgørelsen Bilag 2 a November 1996 Bestemmelser om GSK-undervisning i matematik på C-niveau for kursister  

 med merit for sprogligt gymnasiums naturfag:
 1. Der undervises efter hf-bekendtgørelsens bestemmelser i Bilag 21 om  

 matematik fællesfag med følgende ændringer:
 2. Pkt. 2.2 erstattes af:
 Ved tilrettelæggelsen af undervisningen skal der tages hensyn til de  

 matematikfaglige forudsætninger, som kursisterne har erhvervet sig gennem  

 undervisningen i naturfag på gymnasiets sproglige linje.
 3. Pkt. 2.3 erstattes af:
Skriftligt arbejde indgår som led i undervisningen.
Kursisterne skal 10  

 gange aflevere skriftligt arbejde, som rettes og kommenteres af læreren.  

 Arbejdsomfanget af det skriftlige arbejde skal pr. gang svare til et  

 eksamenssæt.
Det skriftlige arbejde omfatter opgaveregning, problemløsning  

 samt andre former for skriftligt arbejde, f.eks. en mindre redegørelse for et  

 emne eller tema i tilknytning til et undervisningsforløb.
En sådan  

 redegørelse kan erstatte et eller flere sædvanlige opgavesæt.
 4. Som nyt pkt. 2.4 indføjes:
 Edb indgår som en del af undervisningen.
 5. Pkt. 5.1 erstattes af:
Der afholdes en skriftlig prøve, hvortil der gives 4 timer.
Opgavesættet  

 er identisk med det opgavesæt, der stilles ved den skriftlige prøve i  

 matematik på hf-fællesfag.
GSK-bekendtgørelsen Bilag 2 b November 1996 Bestemmelser om GSK-undervisning i kemi på C-niveau for kursister med  

 merit for sprogligt gymnasiums naturfag eller for hf-faget fysik-kemi:
 1. Der undervises efter gymnasiebekendtgørelsens bestemmelser i Bilag 20  

 om kemi på obligatorisk niveau med følgende ændringer:
 2. Pkt. 2.1 erstattes af:
Undervisningen omfatter fem centrale stofområder.
Undervisningen skal  

 indeholde eleveksperimenter, demonstrationseksperimenter samt teoretiske  

 problemstillinger og beregninger.
 3. Pkt. 2.2 erstattes af:
 Ved tilrettelæggelse af undervisningen skal der tages hensyn til de  

 faglige forudsætninger, som kursisterne har erhvervet sig i kemi i  

 undervisningen i naturfag eller i fysik-kemi-faget.
 4. Pkt. 2.5 erstattes af:
 Kursisterne fører journal over det eksperimentelle arbejde.  

 Eleveksperimenterne har et omfang på 12 lektioner.
 5. Pkt. 3.1:
 Afsnit 6: Valgfrit stof udgår.
GSK-bekendtgørelsen Bilag 2 c November 1996 Bestemmelser om GSK-undervisning i engelsk fra C-niveau til A-niveau:
 1. Der undervises efter gymnasiebekendtgørelsens bestemmelser i Bilag 8 om  

 engelsk, sproglig linie, højt niveau, med følgende ændringer:
 2. Pkt. 11.1 erstattes af:
 Der læses ca. 600 normalsider ubearbejdede tekster, hovedsagelig  

 skønlitteratur (roman, novelle, drama og poesi skal indgå), herunder tekster  

 fra før 1900 og tekster fra det seneste tiår.
 3. Pkt. 11.2 erstattes af:
Læsepensum tilrettelægges således, at der indgår to særligt studerede  

 emner, normalt omfattende 3-6 tekster hver.
I det ene af emnerne skal indgå  

 en eller flere teoretiske tekster.
Et emne kan være fx en genre eller et  

 massemedium, en væsentlig kulturel, social eller politisk problemstilling, en  

 periode, et litterært tema eller et forfatterskab.
 4. Pkt. 11.5 erstattes af:
Det skriftlige arbejde foregår dels som hjemmearbejde, dels som  

 klasseaktivitet.
Det har et omfang af 10 friere opgaver a 4-5 sider og 20  

 opgaver a 1-1,5 sider.
I forbindelse med tilbagelevering af skriftlige  

 opgaver gives der både kollektiv og individuel vejledning.
 5. Pkt. 14.2 erstattes af:
Til den mundtlige prøve opgives et intensivt læst udvalg på 125  

 normalsider af læsepensum.
De fire skønlitterære genrer, et af de særligt  

 studerede emner (inkl. teoretisk(e) tekst(er)) og teksterne fra før 1900 samt  

 teksterne fra det seneste tiår skal være repræsenteret.
Af det læste drama af  

 Shakespeare opgives mindst 15 og højst 20 normalsider.
Kun tekster, der  

 foreligger i trykt form, kan indgå i eksamenspensum.
 6. Pkt. 14.3 udgår.
 7. Pkt. 14.4 erstattes af:
Kursister på vilkår som selvstuderende, jf.
GSK-bekendtgørelsens § 6, stk.  

 5, opgiver det fulde læsepensum på 600 sider.
