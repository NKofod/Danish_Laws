Retten til dagpenge er som hovedregel betinget af, at medlemmet forud for hver udbetaling af dagpenge opfylder arbejdskravet i § 55, stk. 1,  i arbejdsløshedsforsikringsloven  

 (fuldtidsforsikrede), eller i lovens § 72, stk. 1 (deltidsforsikrede).
 Arbejdsløshedsforsikringslovens § 55, stk. 2 og 3, om ventedagpenge er  

 undtagelser herfra og finder anvendelse på medlemmer, der har ret til enten  

 et uddannelsestilbud eller et arbejdstilbud i henhold til visse regler i lov  

 om arbejdstilbud til ledige (arbejdstilbudsloven) og bekendtgørelse om  

 arbejdstilbud (arbejdstilbudsbekendtgørelsen). Tilsvarende regler gælder for  

 deltidsforsikrede, jf. arbejdsløshedsforsikringslovens § 72, stk. 2 og 3.
I.
Ventedagpenge efter § 55, stk. 2, i arbejdsløshedsforsikringsloven § 55,  stk. 2, har følgende ordlyd:
»Et medlem, der har ret til at modtage et uddannelsestilbud efter §  

 10, stk. 8 og 9, i lov om arbejdstilbud til ledige, har uanset betingelserne  

 i stk. 1 ret til dagpenge, indtil uddannelsen påbegyndes eller medlemmet har  

 afslået uddannelsestilbudet.« A.
Personkredsen i § 55, stk. 2, omfatter:
B.
Betingelser for at få ventedagpenge efter  

 arbejdsløshedsforsikringslovens § 55, stk. 2:
Medlemmet skal opfylde betingelserne - bortset fra det almindelige  

 arbejdskrav - for at få dagpenge.
Medlemmet skal således være ledig, tilmeldt  

 Arbejdsformidlingen som arbejdssøgende og i øvrigt opfylde de almindelige  

 betingelser om at være til rådighed for arbejdsmarkedet.
 Endvidere skal medlemmet opfylde de almindelige betingelser for at få et  

 uddannelsestilbud:
 1.1. Medlemmet skal være fyldt 25 år, men være under 50 år ved rettens  

 indtræden.
 1.2. Medlemmet skal have haft 12 måneders ledighed med udbetalte dagpenge  

 inden for de seneste 15 måneder.
 1.3. Medlemmet må ikke have gennemført en kompetencegivende uddannelse.
 Medlemmer, der har ret til et uddannelsestilbud før 1.  

 arbejdstilbud, og som benytter sig af retten til i stedet at deltage i en  

 selvvalgt uddannelse med uddannelsesydelse, jf. arbejdstilbudslovens § 10,  

 stk. 12, er ikke omfattet af arbejdsløshedsforsikringslovens § 55,  

 stk. 2.
 2.1. Medlemmet skal være mindst 24 år og 9 måneder, men under 50 år ved  

 rettens indtræden.
2.2. Medlemmet skal have haft 6 måneders ledighed med udbetalte dagpenge  

 inden for de seneste 9 måneder.
Der stilles dog ikke krav til ledighedens  

 varighed, hvis medlemmet er fyldt 49 år og 6 måneder ved afslutningen af 1.  

 arbejdstilbud.
2.3. Det følger af arbejdstilbudsbekendtgørelsens § 7, stk. 7, at unge  

 ledige, der efter det fyldte 24. år og 3 måneder ophører med  

 uddannelsesydelse for ledige under 25 år eller afslutter et  

 arbejdstilbud for unge, anses for at have gennemført 1. arbejdstilbud.
Disse  

 medlemmer har derfor ret til et uddannelsestilbud, når de opfylder  

 betingelserne i pkt. 2.1. og 2.2.
C.
Dagpengerettens varighed Medlemmer, der er omfattet af arbejdsløshedsforsikringslovens § 55, stk.  

 2, er berettiget til dagpenge, indtil uddannelsestilbudet påbegyndes eller  

 afslås.
Et medlem kan efter aftale med Arbejdsformidlingen få udskudt et konkret  

 uddannelsestilbud eller afbryde et påbegyndt uddannelsestilbud, hvis  

 medlemmet selv har skaffet sig et (ustøttet) arbejde, der påbegyndes i  

 umiddelbar forlængelse af udskydelsen/afbrydelsen, jf.  

 arbejdstilbudsbekendtgørelsens § 34. Ophører arbejdsforholdet, uden at  

 ophøret kan tilregnes medlemmet, har medlemmet ret til et nyt  

 uddannelsestilbud og dermed også ret til dagpenge efter  

 arbejdsløshedsforsikringslovens § 55, stk. 2, indtil nyt uddannelsestilbud  

 påbegyndes eller afslås.
Medlemmet har dog ikke ret til et nyt  

 uddannelsestilbud, hvis arbejdsforholdet ophører efter mere end 26 ugers  

 arbejde.
II.
Ventedagpenge efter § 55, stk. 3, i arbejdsløshedsforsikringsloven § 55,  stk. 3, har følgende ordlyd:
»Et medlem, der har deltaget i et uddannelsestilbud efter § 10, stk.  

 8, eller uddannelsesydelse efter § 10, stk. 12, i lov om arbejdstilbud til  

 ledige, har uanset betingelserne i stk. 1 ret til dagpenge, indtil et  

 efterfølgende arbejdstilbud er påbegyndt, eller medlemmet har afslået dette.  

 Det samme gælder for et medlem, som har benyttet sig af retten til at få  

 iværksætterydelse inden 1. arbejdstilbud, jf. § 11, stk. 1, i lov om  

 arbejdstilbud til ledige, og for et medlem, der er berettiget til et 2.  

 arbejdstilbud, jf. § 1, stk. 4, i lov om arbejdstilbud til ledige.« A.
Personkredsen i § 55, stk. 3, omfatter:
3.1. Medlemmer, som i mindst 6 måneder har deltaget i en selvvalgt  

 uddannelse, hvortil der er ydet uddannelsesydelse.
Det er en betingelse, at  

 medlemmet straks (uden ugrundet ophold) melder sig ledig på  

 Arbejdsformidlingen, jf. arbejdstilbudsbekendtgørelsens § 8, stk. 7.
3.2. Medlemmer, som efter arbejdstilbudslovens § 10, stk. 9, har  

gennemført et uddannelsestilbud af mindst 3 måneders varighed.
Det er  

 en betingelse, at medlemmet straks (uden ugrundet ophold) melder sig ledig på  

 Arbejdsformidlingen, jf. arbejdstilbudsbekendtgørelsens § 8, stk. 7.
3.3. Medlemmer, som har haft et arbejdstilbud, og som har modtaget  

 iværksætterydelse i mindst 12 måneder.
Det er en betingelse, at virksomheden  

 ophører samtidig med iværksætterydelsen (senest ved ydelsesperiodens udløb),  

 og at medlemmet straks (uden ugrundet ophold) melder sig ledig på  

 Arbejdsformidlingen, jf. arbejdstilbudsbekendtgørelsens § 8, stk. 8.
 3.4. Medlemmer, som ikke har en kompetencegivende uddannelse, og som efter  

 indstilling fra arbejdsløshedskassen efter en konkret vurdering af  

 Arbejdsformidlingen ikke skønnes at kunne deltage i en uddannelse, som gives  

 af Arbejdsformidlingen efter arbejdstilbudslovens § 10, stk. 9, og  

 arbejdstilbudsbekendtgørelsens § 8, stk. 5.
B.
Betingelser for at få ventedagpenge efter  

 arbejdsløshedsforsikringslovens § 55, stk. 3:
Medlemmet skal opfylde betingelserne - bortset fra det almindelige  

 arbejdskrav - for at få dagpenge.
Medlemmet skal således være ledig, tilmeldt  

 Arbejdsformidlingen som arbejdssøgende og i øvrigt opfylde de almindelige  

 betingelser om at være til rådighed for arbejdsmarkedet.
 Endvidere skal medlemmet opfylde de almindelige betingelser for at få ret  

 til et arbejdstilbud:
C.
Dagpengerettens varighed Hovedregel:
 Medlemmer, der er omfattet af arbejdsløshedsforsikringslovens § 55, stk.  

 3, er berettiget til dagpenge, indtil arbejdstilbudet påbegyndes eller  

 afslås.
 Undtagelser:
Ved ophør med et arbejdstilbud, der er fulgt efter en periode med  

 ventedagpenge, er der ret til ventedagpenge igen, hvis afbrydelsen  

 skyldes forhold, der ikke kan tilregnes medlemmet, og medlemmet har ret til  

 et supplerende arbejdstilbud.
Dette gælder f.eks., hvis virksomheden går  

 konkurs.
Dagpenge kan herefter udbetales, indtil det supplerende  

 arbejdstilbud påbegyndes eller afslås.
 Ved hjemsendelser i et arbejdstilbud, der er fulgt efter en periode med  

 ventedagpenge, vil der kunne udbetales ventedagpenge.
 Ved begge undtagelser er det naturligvis en betingelse, at medlemmet -  

 bortset fra arbejdskravet - opfylder betingelserne for ret til dagpenge.  

 Undtagelserne gælder ikke i tilfælde, hvor der efter en periode på  

 ventedagpenge påbegyndes arbejde, der ikke er et arbejdstilbud.
III.
Dagpengesatsen Der gælder de almindelige regler for beregning af dagpengenes størrelse.
 Det præciseres, at dagpenge ikke kan beregnes på grundlag af  

 arbejdsindkomst fra en selvstændig virksomhed, hvortil der er ydet  

 iværksætterydelse, idet perioder med iværksætterydelse betragtes som ledighed  

 i relation til arbejdsløshedsforsikringsloven.
Deltidsforsikrede medlemmer, der udøver selvstændig virksomhed, hvortil  

 der ydes iværksætterydelse, overflyttes til en arbejdsløshedskasse for  

 selvstændige erhvervsdrivende som fuldtidsforsikrede.
Disse medlemmer vil ved  

 ledighed, hvor der skal udbetales dagpenge efter en tidligere beregnet sats,  

 alene være bundet af den for fuldtidsforsikrede fastsatte, maksimale  

 dagpengesats, jf. arbejdsløshedsforsikringslovens § 47, uanset om de  

 tilbageflyttes til den tidligere arbejdsløshedskasse i medfør af  

 arbejdstilbudsbekendtgørelsens § 98, stk. 2. Medlemmer, der ved  

 tilbageflytning generhverver deres status som deltidsforsikrede, vil dog være  

 omfattet af den maksimale dagpengesats for deltidsforsikrede, jf.  

 arbejdsløshedsforsikringslovens § 70.
IV.
Ferie Medlemmer, der er berettiget til ventedagpenge, kan modtage feriedagpenge  

 efter de gældende regler herom.
Medlemmer, der kommer i et arbejdstilbud efter at have modtaget  

 ventedagpenge efter arbejdsløshedsforsikringslovens § 55, stk. 3, kan  

 endvidere modtage feriedagpenge under kollektiv ferielukning i  

 arbejdstilbudet, selv om arbejdskravet ikke er opfyldt.
Endvidere vil disse  

 medlemmer ved kollektive ferielukninger ud over normal ferie (f.eks.  

 skolelukninger) have mulighed for at få dagpenge, hvis betingelserne  

 herfor i øvrigt er opfyldt.
Dette gælder ikke medlemmer, der efter en periode  

 med ventedagpenge kommer i et arbejdsforhold, der ikke er et arbejdstilbud.  

 Det gælder endvidere ikke ved individuel ferie.
V.
Kassens afgørelser om ret til ventedagpenge Spørgsmålet om retten til et arbejdstilbud eller et uddannelsestilbud  

 henhører under Arbejdsformidlingen/Arbejdsmarkedsstyrelsen.
 Hvis kassen finder, at medlemmet utvivlsomt opfylder betingelserne for at  

 være berettiget til ventedagpenge via retten til et uddannelsestilbud eller  

 et arbejdstilbud, kan kassen træffe afgørelse om udbetaling af ventedagpenge  

 uden at afvente Arbejdsformidlingens afgørelse om medlemmets ret til et  

 uddannelsestilbud eller et arbejdstilbud.
Finder kassen derimod, at der er tvivl om, hvorvidt medlemmet opfylder  

 betingelserne for at være berettiget til ventedagpenge via retten til et  

 uddannelsestilbud eller et arbejdstilbud, skal kassen forelægge spørgsmålet  

 om retten til uddannelsestilbud eller arbejdstilbud for Arbejdsformidlingen.  

 Kassen må i disse tilfælde ikke træffe afgørelse om udbetaling af  

 ventedagpenge, før Arbejdsformidlingens afgørelse foreligger.
Kassen lægger  

 herefter Arbejdsformidlingens afgørelse til grund for sin afgørelse om  

 udbetaling af ventedagpenge.
 I de tilfælde, hvor et medlem melder sig ledig ved afbrydelse af et  

 arbejdstilbud, og hvor Arbejdsformidlingen skal afgøre, om medlemmet har ret  

 til et supplerende arbejdstilbud, fordi ophøret ikke kan tilregnes medlemmet,  

 skal kassen meddele Arbejdsformidlingen, hvorvidt ophøret efter kassens  

 opfattelse kan tilregnes medlemmet.
