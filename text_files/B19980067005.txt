Bekendtgørelse om aftale om regionalt  

 kulturforsøg i  

 Odense Kommune I medfør af § 7 i lov nr. 1085 af 20. december 1995 om  

 regionale kulturforsøg, og som følge af lov nr. 315 af 3. juni  

 1998 om ændring af lov om regionale kulturforsøg, meddeles:
§ 1. Kulturministeren har den 20. december 1995  

 indgået aftale med Odense Kommune om et regionalt kulturforsøg i  

 Odense Kommune.
I tilknytning hertil har kulturministeren den 15. september  

 1998 indgået en tillægsaftale med Odense Kommune.
 § 2. Odense Kommune modtager i  

 forsøgsperioden en årlig kulturel rammebevilling til de  

 kulturelle aktiviteter, der er omfattet af forsøgsaftalen.
 Stk. 2. Odense Kommune kan med respekt af  

 forsøgsaftalen råde over den kulturelle rammebevilling til  

 kulturelle formål.
§ 3. Kulturministeren fraviger i forbindelse med  

 forsøgsaftalen med Odense Kommune bestemmelserne i 1)	Lov om musik, jf. lovbekendtgørelse nr. 142 af 28. februar  

 1994, for så vidt angår a)	§ 5 om reglerne for statens tilskud til landsdelsorkestre.
Der  

 udbetales ingen statstilskud til Odense Symfoniorkester i  

 forsøgsperioden.
Statens tilskud til Odense Symfoniorkester  

 overføres i forsøgsperioden til Odense Kommunes kulturelle  

 rammebevilling.
Odense Kommune kan af rammebevillingen yde støtte til  

 orkestret og fastsætte de nærmere vilkår herfor i  

 forsøgsperioden.
b)	§ 7 om reglerne for statens særlige støtte til  

 landsdelsorkestre.
Der udbetales ingen statsstøtte til merudgifter ved  

 opførelse af værker inden for særlige genrer, til  

 særlige projekter og til Odense Symfoniorkesters turnévirksomhed  

 i ind- og udland i forsøgsperioden.
Statens særlige  

 støtte til disse formål overføres i  

 forsøgsperioden til Odense Kommunes kulturelle rammebevilling.
Odense  

 Kommune kan af rammebevillingen yde støtte til disse formål og  

 fastsætte vilkårene herfor i forsøgsperioden.
2)	Lov om museer, jf. lovbekendtgørelse nr. 584 af 31. august  

 1989, for så vidt angår a)	§ 11, stk. 1, nr. 1 og 3, 1. pkt., nr. 4, 5, 8 og 9, 2. -  

 4. pkt., nr. 11 og 12, § 11, stk. 3 og § 12, om reglerne for  

 opnåelse, bevarelse og fastsættelse af tilskud til  

 statsanerkendte museer.
Der udbetales ingen statstilskud til statsanerkendte  

 museer i Odense Kommune i forsøgsperioden.
De statslige tilskud til de  

 statsanerkendte museer i Odense Kommune overføres i  

 forsøgsperioden til Odense Kommunes kulturelle rammebevilling.
Odense  

 Kommune kan af rammebevillingen yde støtte til museerne i Odense  

 Kommune og fastsætte vilkårene herfor i forsøgsperioden.  

 Odense Kommune kan således beslutte, at der skal gælde andre  

 vilkår end fastsat i de nævnte bestemmelser.
b)	§ 26 og § 30 om reglerne for visse arkæologiske  

 opgaver.
Såfremt Rigsantikvaren og Det Arkæologiske Nævn  

 giver tilslutning hertil, kan Odense Kommune i forsøgsperioden  

 overtage visse af Rigsantivarens arkæologiske opgaver i Odense Kommune.  

 En andel af Rigsantikvarens bevilling til disse formål overføres  

 i tilfælde heraf til Odense Kommunes kulturelle rammebevilling.
Odense  

 Kommune kan af rammebevillingen yde støtte til disse  

 arkæologiske opgaver og fastsætte vilkårene herfor i  

 forsøgsperioden.
3)	Teaterloven, jf. lovbekendtgørelse nr. 217 af 22. marts 1996,  

 for så vidt angår a)	§ 16 a og § 16 b om reglerne for statens tilskud til  

 små storbyteatre i Københavns, Frederiksberg, Odense,  

 Århus og Aalborg Kommuner.
Der udbetales ingen statslige tilskud til  

 små storbyteatre i Odense Kommune i forsøgsperioden.
Statens  

 tilskud til driften af små storbyteatre i Odense Kommune  

 overføres i forsøgsperioden til Odense Kommunes kulturelle  

 rammebevilling.
Odense Kommune kan af rammebevillingen yde støtte til  

 små storbyteatre Odense Kommune og fastsætte vilkårene  

 herfor i forsøgsperioden.
4)	Lov nr. 1100 af 22. december 1993 om folkebiblioteker mv. for  

 så vidt angår a)	§ 9, stk. 1 og 2, om reglerne for centralbiblioteker.
Der  

 udbetales ingen statstilskud til centralbiblioteket i Odense Kommune i  

 forsøgsperioden.
Statens tilskud til centralbiblioteket i Odense  

 Kommune overføres i forsøgsperioden til Odense Kommunes  

 kulturelle rammebevilling.
b)	§ 17 om reglerne for statens tilskud til udvikling inden for  

 folke- og skolebiblioteker.
Der udbetales ingen statstilskud til udvikling  

 inden for folkebibliotekerne i Odense Kommune i forsøgsperioden.  

 Statens tilskud til udvikling inden for folkebibliotekerne i Odense Kommune  

 overføres i forsøgsperioden til Odense Kommunes kulturelle  

 rammebevilling.
Odense Kommune kan af rammebevillingen yde støtte til  

 formålet og fastsætte vilkårene herfor i  

 forsøgsperioden.
Statens tilskud til skolebiblioteker, samt reglerne  

 for fordeling og administration heraf, berøres ikke af  

 dette.
 § 4. Bekendtgørelsen træder i kraft  

 den 1. januar 1999.
 Stk. 2. Samtidig bortfalder bekendtgørelse nr. 1252 af  

 18. december 1996 om aftale om regionalt kulturforsøg i Odense  

 Kommune.
 Stk. 3. Den i § 1 nævnte aftale har virkning fra  

 den 1. januar 1996. Aftalen og den dertil knyttede tillægsaftale  

 bortfalder den 31. december 1999.
 Stk. 4. Aftalen og den dertil knyttede tillægsaftale vil  

 være fremlagt de samme steder som kommunalbestyrelsens  

 mødedagsordner, jf. lov om kommuners styrelelse § 8,  

 stk. 6.
