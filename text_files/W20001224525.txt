Klage over mangelfuld  

 røntgenundersøgelse Patientklagenævnet fandt, at en radiograf, som var ansvarlig for, at  

 der blev foretaget korrekt røntgenoptagelse og billedmarkering,  

 herunder sidemarkering, ikke havde udvist den fornødne omhu og  

 samvittighedsfuldhed ved røntgenoptagelsen og i forbindelse med sin  

 markering af røntgenbillederne.
Patientklagenævnet lagde herved  

 vægt på, at han, uanset der var bestilt røntgenoptagelse  

 af højre skulder og kraveben, fotograferede venstre skulder og  

 kraveben.
For en radiograf er en af de vigtigste opgaver at markere sine  

 billeder rigtigt, da fejlmarkeringer efterfølgende er meget  

 svære at opdage for andre sundhedspersoner.
Patientklagenævnet fandt, at 1. reservelægen ikke havde udvist  

 manglende omhu og samvittighedsfuldhed ved sin undersøgelse og  

 behandling af kvinden den 1. juli 1999. Nævnet lagde vægt  

 på, at 1. reservelægen ved sin undersøgelse af kvinden  

 udelukkende fandt gener fra højre skulder.
Der påvistes direkte  

 samt indirekte ømhed svarende til den øvre del af højre  

 overarmsknogle, "hængende" skulder, samt hævelse af regionen.  

 Desuden fandtes smerter svarende til højre øvre overarmsknogle  

 ved såvel passiv som forsøg på aktiv bevægelse, og  

 1. reservelægen kunne ved bevægelse af regionen føle  

 skurren af brudenderne (strepitus).
Nævnet lagde endvidere vægt på, at der forelå  

 røntgenoptagelser markeret som værende af højre skulder.  

 Disse var uden tegn til brud. 1. reservelægen sikrede sig herefter  

 på relevant vis, at der på røntgenbillederne var  

 anført korrekte data, inklusive kvindens navn og personnummer, samt  

 hvilken side der var fotograferet og at alt var korrekt. 1.  

 reservelægen konkluderede herefter, at der ikke var tegn til brud, samt  

 at det måtte dreje sig om følger efter slaget.
Kvinden blev  

 herefter behandlet med såkaldt Cuff-and-Collar, og blev tilrådet  

 kontrol hos egen læge 1 uge senere.
 Patientklagenævnet fandt herefter, at 1. reservelægen ikke  

 havde overtrådt lægeloven i forbindelse med sin  

 undersøgelse og behandling af kvinden den 1. juli 1999.  

 Patientklagenævnet fandt imidlertid, at det havde været  

 hensigtsmæssigt, om 1. reservelægen, på baggrund af den  

 betydelige diskrepans imellem de kliniske fund samt de radiologiske  

 iagttagelser, havde gjort yderligere tiltag for at sikre, at det var den  

 korrekte skulder, der var blevet røntgenfotograferet.
