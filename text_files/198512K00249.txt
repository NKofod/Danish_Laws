Nr LSF 249 Forslag til Lov om ændring af lov om valg til folketinget (Om  

 folketingsvederlaget, pension m.v.) Fremsat af Svend Jakobsen (S) Knud Østergaard (KF) Povl Brøndsted (V) Ole  

 Vig Jensen (RV) den 30. april 1986 § 1 I lov om valg til folketinget, jfr. lovbekendtgørelse nr. 418 af 22.
september 1980, som ændret senest ved lov nr. 20 af 29. januar 1986, foretages følgende ændringer:
1. I § 83, stk. 1, 2. punktum, ændres »samlede løn for en tjenestemand på skalatrin 40« til: »løn for en statstjenestemand på skalatrin 49, inkl. generelt tillæg«.
2. I § 83, stk. 1, 3. punktum, ændres »1975« til:  

 »1986«, »10.175 kr.« til: »12.512 kr.«, »15.528 kr.« til:  

 »16.930 kr.« og »29.996 kr.« til: »31.398 kr.«.
3. I § 83, stk. 2, ændres »42 pct.« til: »114 pct.«,  

 »103« til: »151« og »januar 1981« til: »juli 1986«.
 4. I § 84, stk. 2, 2. punktum, ændres »3 måneder« til: »6  

 måneder«.
 5. Efter § 84, stk. 2, 2. punktum, indsættes som nyt punktum:
»I ganske særlige tilfælde, hvor den pågældendes helbredsmæssige, økonomiske eller sociale forhold i øvrigt taler derfor, kan der dog ved beslutning af folketingets præsidium bevilges eftervederlag i yderligere indtil 12 måneder.« 6. I § 85, stk. 1, ændres i 1. punktum »8 år« til: »1  

 år«, og i 2.
 punktum ændres »67 år« til: »60 år«.
 7. § 85, stk. 1, 3. punktum, affattes således:
»I ganske særlige tilfælde, hvor den pågældendes helbredsmæssige, økonomiske eller sociale forhold i øvrigt taler derfor, kan der dog ved beslutning af folketingets præsidium bevilges et tidligere medlem, der ikke er fyldt 60 år, en pension, hvis størrelse fastsættes i det enkelte tilfælde.« 8. I § 85, stk. 2, ændres »1/25« til: »5 pct.«,  

 »40« til: »49« og »25« til: »20«.
 9. I § 86, stk. 1, ændres »to år« til: »1 år«.
 10. § 86, stk. 2, affattes således:
»Stk. 2. Ægtefællepensionen udgør for hvert fulde medlemsår 5 pct. af den højeste ægtefællepension til enhver tid efter en statstjenestemand på skalatrin 49. Højeste ægtefællepension opnås på grundlag af 20 års medlemstid.« 11. I § 86, stk. 4, ændres »Den i stk. 2, litra a), nævnte  

 pension« til: »Ægtefællepensionen«.
 12. § 92, stk. 1, affattes således:
»Med hensyn til samordning med pensioner efter den sociale lovgivning finder kapitel 9 i loven om tjenestemandspension tilsvarende anvendelse, dog således at det i nævnte lovs § 29 fastsatte fradrag for hvert medlemsår udgør 1/20 af det højeste fradrag på 74 pct. af folkepensionens grundbeløb.« 13. § 93, stk. 3-5, affattes således:
»Stk. 3. Tilkommer der et folketingsmedlem egenpension fra en statstjenestemandsstilling eller fra en stilling i folkeskolen, folkekirken, en kommune, et koncessioneret selskab, anden offentlig virksomhed eller fra en statsunderstøttet pensionskasse, kan den samlede egenpension, der herefter ville tilkomme den pågældende, ikke overstige den højeste egenpension, der kan opnås i henhold til lov om tjenestemandspension, og egenpensionen fra folketinget nedsættes i så fald med det overskydende beløb.
Det samme gælder pension, der udbetales af Europa-Parlamentet til et tidligere medlem af dette.
Tilkommer der et pensioneret folketingsmedlem løn fra en stilling, der berettiger til pension som angivet i 1. pkt., kan den samlede løn og pension ikke overstige den højeste pensionsgivende tjenestemandsløn, og pensionen fra folketinget nedsættes i så fald som angivet i 1.
pkt., dog således at lønnen træder i stedet for pensionen ved beregningen.
Stk. 4. Såfremt en efterlevende ægtefælle efter et folketingsmedlem har krav på ægtefællepension hidrørende fra afdødes ansættelse i en statstjenestemandsstilling eller i en stilling i folkeskolen, folkekirken, anden offentlig virksomhed eller fra en statsunderstøttet pensionskasse, kan den samlede ægtefællepension, der herefter vil tilkomme den pågældende, ikke overstige den højeste ægtefællepension, der kan opnås i henhold til lov om tjenestemandspension, og ægtefællepensionen fra folketinget nedsættes i så fald med det overskydende beløb.
Det samme gælder ægtefællepension, der udbetales af Europa-Parlamentet på grundlag af afdødes medlemskab af dette.
Stk. 5. I de i stk. 3 og 4 omtalte tilfælde beregnes nedsættelsen af folketingspensionen ud fra de på beregningstidspunktet gældende grundbeløb for de lønninger og pensioner, der indgår i beregningen, og til det således beregnede nedsatte grundbeløb for folketingspensionen ydes pristalsbestemte og andre pensionstillæg efter de til enhver tid herom gældende tjenestemandspensionsregler.
Hvis der i beregningen indgår lønninger og pensioner, der reguleres på anden måde end tjenestemandslønninger og -pensioner, nedsættes løn- eller pensionsbeløbet med et beløb svarende til den på beregningstidspunktet gældende regulering på tjenestemandsområdet, og det således nedsatte løn- eller pensionsbeløb indgår herefter ved beregningen af nedsættelsen af folketingspensionen i stedet for ovennævnte grundbeløb.« § 2 Stk. 1. Loven træder i kraft den 1. oktober 1986.
Stk. 2. Loven gælder ikke for folketingsmedlemmer, hvis hele medlemstid ligger forud for den 1. oktober 1986, samt sådanne medlemmers efterladte.
Med hensyn til pensioner på grundlag af medlemskab som nævnt i 1. pkt. finder de hidtil gældende regler fortsat anvendelse.
Oprindeligt fremsat lovforslag Blad nr 806 § 1 I lov om valg til folketinget, jfr. lovbekendtgørelse nr. 418 af 22.
september 1980, som ændret senest ved lov nr. 20 af 29. januar 1986, foretages følgende ændringer:
1. I § 83, stk. 1, 2. punktum, ændres »samlede løn for en tjenestemand på skalatrin 40« til: »løn for en statstjenestemand på skalatrin 49, inkl. generelt tillæg«.
2. I § 83, stk. 1, 3. punktum, ændres »1975« til:  

 »1986«, »10.175 kr.« til: »12.512 kr.«, »15.528 kr.« til:  

 »16.930 kr.« og »29.996 kr.« til: »31.398 kr.«.
3. I § 83, stk. 2, ændres »42 pct.« til: »114 pct.«,  

 »103« til: »151« og »januar 1981« til: »juli 1986«.
 4. I § 84, stk. 2, 2. punktum, ændres »3 måneder« til: »6  

 måneder«.
 5. Efter § 84, stk. 2, 2. punktum, indsættes som nyt punktum:
»I ganske særlige tilfælde, hvor den pågældendes helbredsmæssige, økonomiske eller sociale forhold i øvrigt taler derfor, kan der dog ved beslutning af folketingets præsidium bevilges eftervederlag i yderligere indtil 12 måneder.« 6. I § 85, stk. 1, ændres i 1. punktum »8 år« til: »1  

 år«, og i 2.
 punktum ændres »67 år« til: »60 år«.
 7. § 85, stk. 1, 3. punktum, affattes således:
»I ganske særlige tilfælde, hvor den pågældendes helbredsmæssige, økonomiske eller sociale forhold i øvrigt taler derfor, kan der dog ved beslutning af folketingets præsidium bevilges et tidligere medlem, der ikke er fyldt 60 år, en pension, hvis størrelse fastsættes i det enkelte tilfælde.« 8. I § 85, stk. 2, ændres »1/25« til: »5 pct.«,  

 »40« til: »49« og »25« til: »20«.
 9. I § 86, stk. 1, ændres »to år« til: »1 år«.
 10. § 86, stk. 2, affattes således:
»Stk. 2. Ægtefællepensionen udgør for hvert fulde medlemsår 5 pct. af den højeste ægtefællepension til enhver tid efter en statstjenestemand på skalatrin 49. Højeste ægtefællepension opnås på grundlag af 20 års medlemstid.« 11. I § 86, stk. 4, ændres »Den i stk. 2, litra a), nævnte  

 pension« til: »Ægtefællepensionen«.
 12. § 92, stk. 1, affattes således:
»Med hensyn til samordning med pensioner efter den sociale lovgivning finder kapitel 9 i loven om tjenestemandspension tilsvarende anvendelse, dog således at det i nævnte lovs § 29 fastsatte fradrag for hvert medlemsår udgør 1/20 af det højeste fradrag på 74 pct. af folkepensionens grundbeløb.« 13. § 93, stk. 3-5, affattes således:
»Stk. 3. Tilkommer der et folketingsmedlem egenpension fra en statstjenestemandsstilling eller fra en stilling i folkeskolen, folkekirken, en kommune, et koncessioneret selskab, anden offentlig virksomhed eller fra en statsunderstøttet pensionskasse, kan den samlede egenpension, der herefter ville tilkomme den pågældende, ikke overstige den højeste egenpension, der kan opnås i henhold til lov om tjenestemandspension, og egenpensionen fra folketinget nedsættes i så fald med det overskydende beløb.
Det samme gælder pension, der udbetales af Europa-Parlamentet til et tidligere medlem af dette.
Tilkommer der et pensioneret folketingsmedlem løn fra en stilling, der berettiger til pension som angivet i 1. pkt., kan den samlede løn og pension ikke overstige den højeste pensionsgivende tjenestemandsløn, og pensionen fra folketinget nedsættes i så fald som angivet i 1.
pkt., dog således at lønnen træder i stedet for pensionen ved beregningen.
Stk. 4. Såfremt en efterlevende ægtefælle efter et folketingsmedlem har krav på ægtefællepension hidrørende fra afdødes ansættelse i en statstjenestemandsstilling eller i en stilling i folkeskolen, folkekirken, anden offentlig virksomhed eller fra en statsunderstøttet pensionskasse, kan den samlede ægtefællepension, der herefter vil tilkomme den pågældende, ikke overstige den højeste ægtefællepension, der kan opnås i henhold til lov om tjenestemandspension, og ægtefællepensionen fra folketinget nedsættes i så fald med det overskydende beløb.
Det samme gælder ægtefællepension, der udbetales af Europa-Parlamentet på grundlag af afdødes medlemskab af dette.
Stk. 5. I de i stk. 3 og 4 omtalte tilfælde beregnes nedsættelsen af folketingspensionen ud fra de på beregningstidspunktet gældende grundbeløb for de lønninger og pensioner, der indgår i beregningen, og til det således beregnede nedsatte grundbeløb for folketingspensionen ydes pristalsbestemte og andre pensionstillæg efter de til enhver tid herom gældende tjenestemandspensionsregler.
Hvis der i beregningen indgår lønninger og pensioner, der reguleres på anden måde end tjenestemandslønninger og -pensioner, nedsættes løn- eller pensionsbeløbet med et beløb svarende til den på beregningstidspunktet gældende regulering på tjenestemandsområdet, og det således nedsatte løn- eller pensionsbeløb indgår herefter ved beregningen af nedsættelsen af folketingspensionen i stedet for ovennævnte grundbeløb.« § 2 Stk. 1. Loven træder i kraft den 1. oktober 1986.
Stk. 2. Loven gælder ikke for folketingsmedlemmer, hvis hele medlemstid ligger forud for den 1. oktober 1986, samt sådanne medlemmers efterladte.
Med hensyn til pensioner på grundlag af medlemskab som nævnt i 1. pkt. finder de hidtil gældende regler fortsat anvendelse.
BEMÆRKNINGER TIL LOVFORSLAGET For så vidt angår baggrunden for lovforslagets fremsættelse henvises til den skriftlige fremsættelsestale, der ledsager dette og det samtidig fremsatte forslag til folketingsbeslutning om økonomisk støtte til politiske partier m.v. (B 144).
Til § 1 Til nr. 1, 2 og 3.
Forslagene medfører, at det årlige grundvederlag forhøjes fra 204.399 kr. til 273.844 kr., og at omkostningstillægget forhøjes med 5.000 kr. årlig for medlemmer med bopæl inden for 45 km fra Københavns hovedbanegård og med 3.000 kr. årlig for de øvrige medlemmer.
Den foreslåede ændring af formuleringen af § 83, stk. 2, er af teknisk karakter og medfører, at den hidtidige regulering af omkostningstillægget fastholdes uændret.
Forslagets gennemførelse vil medføre en årlig merudgift på ca. 13,1 mill. kr.
De nævnte beløb er beregnet på grundlag af de pr. 1. april 1986 gældende reguleringer.
 Til nr. 4 og 5.
Efter forslagene vil eftervederlag til et medlem, hvis medlemskab ophører ved et folketingsvalg, eller som på grund af sygdom udtræder af folketinget, blive ydet i mindst 6 måneder mod hidtil i mindst 3 måneder, og endvidere foreslås indført en adgang for folketingets præsidium til i ganske særlige, socialt betingede tilfælde at forlænge eftervederlagsperioden med indtil 12 måneder.
Den heraf følgende merudgift, der vil forekomme periodisk i forbindelse med folketingsvalg, afhænger af antallet af medlemmer, der ikke genvælges, og af disses medlemsanciennitet og lader sig ikke på forhånd beregne.
 Til nr. 6-11.
Efter forslagene betinges retten til såvel egenpension som ægtefællepension af 1 års medlemskab mod hidtil 8 års medlemskab for egenpensionens vedkommende og 2 års medlemskab for ægtefællepensionens vedkommende, og samtidig foreslås det, at højeste pension opnås efter 20 mod hidtil 25 års medlemskab.
Pensionerne baseres - ligesom grundvederlaget - på tjenestemandsordningens skalatrin 49 mod hidtil skalatrin 40.
Dette medfører, at den højeste egenpension forhøjes med ca. 30.000 kr. årlig og den højeste ægtefællepension med ca. 20.000 kr.
årlig.
Aldersbetingelsen for modtagelse af egenpension foreslås ændret fra 67 år til 60 år, og adgangen for folketingets præsidium til at dispensere fra aldersbetingelsen foreslås opretholdt, dog således at dispensation kun kan gives i ganske særlige, socialt betingede tilfælde.
Den hidtidige regel om et på forhånd fastlagt minimum for ægtefællepensionens størrelse foreslås ophævet, idet en sådan ordning ikke anses for forenelig med et nyt pensionssystem, der indfører ret til pension efter kun 1 års medlemskab.
Merudgiften ved de foreslåede nye pensionsregler, der vil opstå successivt, afhænger af tilgangen af nye pensioner og af varigheden af de pågældende medlemmers medlemskab og lader sig ikke på forhånd beregne.
 Til nr. 12.
Den foreslåede ændring er en konsekvens af de foreslåede ændringer af §§ 85 og 86. Samordningsfradrag vil fortsat blive foretaget efter de regler, der gælder for tjenestemandspensioner, således at ændringer i de regler, der gælder for tjenestemandsområdet, også vil få virkning for samordningsfradraget i folketingspensionerne.
 Til nr. 13.
Den hidtidige nedsættelse af folketingspensionen, når der samtidig med denne oppebæres anden offentlig pension (eller løn) af den art, der er nævnt i § 93, stk. 3 og 4, foreslås begrænset til de tilfælde, hvor der sammenlagt ville blive tale om en pension (eller løn + pension), der overstiger den højeste pension (eller løn), der kan opnås efter tjenestemandslovgivningen.
Samtidig foreslås det, at også pension, der udbetales af Europa-Parlamentet til et tidligere medlem af dette, skal kunne medføre nedsættelse af folketingspensionen.
Baggrunden herfor er, at Europa-Parlamentet har besluttet at udbetale en invalidepension til medlemmer, der erklæres 100 pct. invalide, og som af denne grund må udtræde af Europa-Parlamentet.
Det findes rimeligt at lade en sådan pension indgå i beregningen af den eventuelle nedsættelse af folketingspensionen, idet der i forvejen i § 88 a er fastsat regler om en samordning mellem folketingspension og den pension, der i henhold til lov om vederlag og pension m.v. for de danske repræsentanter i Europa-Parlamentet optjenes på grundlag af medlemskab af Europa-Parlamentet.
Den foreslåede ændring af formuleringen af § 93, stk. 5, er af teknisk karakter og medfører ingen ændring af den hidtidige beregningsmåde.
Til § 2 Ved tidligere ændringer af reglerne om folketingsmedlemmers vederlags- og pensionsforhold har fremgangsmåden stedse været den, at nye regler ikke har fået virkning for folketingsmedlemmer, hvis hele medlemstid ligger forud for ikrafttrædelsen af de nye regler, og det foreslås, at denne fremgangsmåde fastholdes, således at en sammenblanding af gamle og nye regler fremdeles undgås.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. I § 83, stk. 1, 2. punktum, ændres »samlede løn for en tjenestemand på skalatrin 40« til: »løn for en statstjenestemand på skalatrin 49, inkl. generelt tillæg«.
2. I § 83, stk. 1, 3. punktum, ændres »1975« til:  

 »1986«, »10.175 kr.« til: »12.512 kr.«, »15.528 kr.« til:  

 »16.930 kr.« og »29.996 kr.« til: »31.398 kr.«.
3. I § 83, stk. 2, ændres »42 pct.« til: »114 pct.«,  

 »103« til: »151« og »januar 1981« til: »juli 1986«.
--/ § 83. Der tilkommer folketingets medlemmer et vederlag, der består af et  

 grundvederlag og et tillæg som erstatning for de med hvervet som  

 folketingsmedlem forbundne omkostninger (omkostningstillæg). Grundvederlaget  

 udgør samme beløb som den til enhver tid gældende samlede løn for en  

 tjenestemand på skalatrin 40. Omkostningstillægget, der ikke medregnes til  

 den skattepligtige indkomst, udgør pr. 1. oktober 1975 som grundbeløb 10.175  

 kr. årligt for de medlemmer, der har bopæl i København eller inden for en  

 afstatnd af 45 km fra Københavns hovedbanegård, 15.528 kr. årligt for de  

 medlemmer, der har bopæl i de sjællandske amter (således som disse var  

 afgrænset pr. 1. november 1969) ud over 45 km fra Københavns hovedbanegård,  

 29.996 kr. årligt for de øvrige medlemmer og herudover for de på Færøerne og  

 i Grønland valgte medlemmer 4.808 kr.
Stk. 2. De i stk. 1 fastsatte grundbeløb for omkostningstillægget forhøjes  

 med 42 pct.
Herudover forhøjes eller nedsættes grundbeløbene for hver fulde 3  

 points' udsving ud over 103 i reguleringspristallet for januar 1981 og senere  

 med 4,5 pct.
Eventuelle overskydende points henstår til næste regulering.  

 Reguleringer sker på grundlag af reguleringspristallet for januar og juli for  

 tidsrummene henholdsvis 1. april-30. september og 1. oktober-31. marts.
 Stk. 3. Ethvert folketingsmedlem er forpligtet til at modtage det i stk.  

 1, jfr. stk. 2, fastsatte vederlag.
/-- 4. I § 84, stk. 2, 2. punktum, ændres »3 måneder« til: »6  

 måneder«.
 5. Efter § 84, stk. 2, 2. punktum, indsættes som nyt punktum:
»I ganske særlige tilfælde, hvor den pågældendes helbredsmæssige, økonomiske eller sociale forhold i øvrigt taler derfor, kan der dog ved beslutning af folketingets præsidium bevilges eftervederlag i yderligere indtil 12 måneder.« --/ § 84. Et ordinært medlem oppebærer vederlag fra den dag, han er valgt,  

 eller, hvis han er indtrådt i anledning af et andet medlems død eller  

 endelige udtræden af folketinget, fra dagen efter, at det hidtidige medlem er  

 afgået ved døden eller udtrådt af folketinget, og indtil udgangen af den  

 måned, hvori det ordinære medlem ophører at være medlem af tinget.
Stk. 2. Et ordinært medlem, hvis medlemskab ophører ved et folketingsvalg,  

 eller som på grund af sygdom udtræder af folketinget, oppebærer herudover  

 grundvederlag (eftervederlag), der ydes i en periode på 1 måned for hvert  

 hele år, den pågældende sammenlagt har været medlem af folketinget eller  

 repræsentant i Europa-Parlamentet, idet en medlemsperiode, hvori den  

 pågældende samtidig har været medlem af folketinget og af Europa-Parlamentet,  

 kun medregnes en gang.
Eftervederlaget ydes mindst i 3 måneder og højst i 12  

 måneder.
Medlemsperioder i Europa-Parlamentet, der tidligere har været  

 medregnet ved fastsættelse af perioden for eftervederlag i henhold til lov om  

 vederlag og pension m.v. for de danske repræsentanter i Europa-Parlamentet,  

 medregnes ikke ved fastsættelsen af perioden som nævnt i 1. og 2. punktum.  

 Eftervederlag kan ikke oppebæres for perioder, hvori den pågældende oppebærer  

 grundvederlag i henhold til lov om vederlag og pension m.v. for de danske  

 repræsentanter i Europa-Parlamentet.
 Stk. 3. Et ordinært medlem, der på grund af sygdom, midlertidig udsendelse  

 i offentligt hverv til udlandet eller tilsvarende udsendelse til Færøerne  

 eller Grønland begærer og får bevilget orlov, bevarer retten til vederlag og  

 pensionsanciennitet i orlovsperioden.
 Stk. 4. Et ordinært kvindeligt medlem, der begærer og får bevilget orlov  

 på grund af graviditet og fødsel, bevarer retten til vederlag og  

 pensionsanciennitet i orlovsperioden.
Stk. 5. Et ordinært mandligt medlem, der begærer og får bevilget  

 barselorlov i indtil 14 dage regnet fra sit barns modtagelse i hjemmet og  

 yderligere i en periode på indtil 10 uger regnet fra udløbet af 14 uger efter  

 barnets fødsel, bevarer retten til vederlag og pensionsanciennitet i  

 orlovsperioderne.
For sidstnævnte periodes vedkommende er det dog en  

 forudsætning, at moderen har dagpengegivende indtægt, jfr. lov om dagpenge  

 ved sygdom eller fødsel, og at hun for samme periode giver afkald på  

 dagpenge.
Stk. 6. Et adoptionssøgende ordinært medlem, der begærer og får bevilget  

 orlov i indtil 24 uger efter modtagelsen af barnet efter bestemmelse fra de  

 adoptionsundersøgende myndigheder om, at pågældende skal være fraværende fra  

 arbejdet i forbindelse med modtagelsen, bevarer retten til vederlag og  

 pensionsanciennitet i orlovsperioden.
Såfremt adoption søges sammen med en  

 ægtefælle, er det dog en forudsætning, at ægtefællen har dagpengegivende  

 indtægt, jfr. lov om dagpenge ved sygdom eller fødsel, og at ægtefællen giver  

 afkald på dagpenge for den periode, for hvilken der søges om orlov.
 Stk. 7. Et ordinært medlem, der tillige er medlem af Færøernes lagting  

 eller Grønlands landsting, og som på grund af midlertidigt fravær som følge  

 af deltagelse i lagtingets henholdsvis landstingets møder og i udvalgsmøder i  

 umiddelbar tilslutning dertil begærer og får bevilget orlov, bevarer retten  

 til vederlag og pensionsanciennitet i orlovsperioden.
Stk. 8. Et ordinært medlem, der af andre grunde end de i Stk. 3-7 nævnte begærer og får bevilget orlov, kan ikke oppebære vederlag  

 i orlovsperioden, ligesom denne periode ikke medtages ved beregningen af  

 pensionsanciennitet.
 Stk. 9. Et midlertidigt medlem, der er indtrådt i anledning af et medlems  

 orlov, oppebærer vederlag og opnår pensionsanciennitet fra den dag,  

 folketinget har besluttet at indkalde ham, dog tidligst fra den dag, da den  

 nævnte orlov begynder at løbe, og indtil den dag, det midlertidige medlemskab  

 ophører.
 Stk. 10. Et midlertidigt medlem, der begærer og får bevilget orlov,  

 oppebærer ikke vederlag og opnår ikke pensionsanciennitet i orlovsperioden.
/-- 6. I § 85, stk. 1, ændres i 1. punktum »8 år« til: »1  

 år«, og i 2.
 punktum ændres »67 år« til: »60 år«.
 7. § 85, stk. 1, 3. punktum, affattes således:
»I ganske særlige tilfælde, hvor den pågældendes helbredsmæssige, økonomiske eller sociale forhold i øvrigt taler derfor, kan der dog ved beslutning af folketingets præsidium bevilges et tidligere medlem, der ikke er fyldt 60 år, en pension, hvis størrelse fastsættes i det enkelte tilfælde.« 8. I § 85, stk. 2, ændres »1/25« til: »5 pct.«,  

 »40« til: »49« og »25« til: »20«.
--/ § 85. Et folketingsmedlem er berettiget til egenpension, når han i en  

 eller flere perioder har været medlem af folketinget i mindst 8 år.
Pensionen  

 ydes fra udløbet af det tidsrum, for hvilket der er udbetalt grundvederlag,  

 såfremt den pågældende på dette tidspunkt er fyldt 67 år, og ellers fra den  

 dag, da han opnår denne alder.
Hvor forholdene taler derfor, kan der dog ved  

 beslutning af folketingets præsidium tillægges pensionsberettigede tidligere  

 medlemmer, der ikke er fyldt 67 år, en pension, om hvis størrelse der træffes  

 bestemmelse i hvert enkelt tilfælde.
 Stk. 2. Egenpensionen udgør for hvert fulde medlemsår 1/25 af den højeste  

 egenpension til enhver tid for en statstjenestemand på skalatrin 40. Højeste  

 egenpension opnås efter 25 års medlemstid.
Stk. 3. Et pensioneret folketingsmedlem, der på ny bliver medlem af  

 folketinget, oppebærer ikke pension i den periode, for hvilken der udbetales  

 grundvederlag.
Pension kan ej heller oppebæres i perioder, hvori den  

 pågældende oppebærer grundvederlag i henhold til lov om vederlag og pension  

 m.v. for de danske repræsentanter i Europa-Parlamentet.
/-- 9. I § 86, stk. 1, ændres »to år« til: »1 år«.
 10. § 86, stk. 2, affattes således:
»Stk. 2. Ægtefællepensionen udgør for hvert fulde medlemsår 5 pct. af den højeste ægtefællepension til enhver tid efter en statstjenestemand på skalatrin 49. Højeste ægtefællepension opnås på grundlag af 20 års medlemstid.« 11. I § 86, stk. 4, ændres »Den i stk. 2, litra a), nævnte  

 pension« til: »Ægtefællepensionen«.
--/ § 86. Ægtefællen efter et folketingsmedlem, der afgår ved døden efter i en  

 eller flere perioder at have været medlem af folketinget i mindst to år, har,  

 uanset om folketingsmedlemmet ved sin død var pensionsberettiget, og uanset  

 om den pågældende på dette tidspunkt var ophørt at være medlem af  

 folketinget, ret til ægtefællepension, medmindre ægteskabet er indgået efter  

 afdødes fyldte 60. år eller på dødslejet, eller efter at afdødes medlemskab  

 af folketinget var ophørt.
 Stk. 2. Ægtefællepensionen udgør: a) når medlemmet ikke var  

 pensionsberettiget, 7/25 af den højeste ægtefællepension til enhver tid efter  

 en statstjenestemand på skalatrin 40, b) når medlemmet var  

 pensionsberettiget, for hvert fulde medlemsår 1/25 af den højeste  

 ægtefællepension til enhver tid efter en statstjenestemand på skalatrin 40.  

 Højeste ægtefællepension opnås på grundlag af 25 års medlemstid.
 Stk. 3. Såfremt den afdøde ægtefælles alder efter fradrag af det antal år,  

 ægteskabet har varet, overstiger den længstlevende ægtefælles alder ved  

 førstafdødes død med mere end 10 år, nedsættes ægtefællepensionen efter stk.  

 2 med 2 pct. for hvert år, forskellen overstiger 10 år.
Stk. 4. Den i stk. 2, litra a), nævnte pension ydes, når ægtefællen  

 fremsætter anmodning derom.
Såfremt anmodningen er modtaget inden 3 måneder  

 fra dødsfaldet, ydes pensionen fra dagen efter dette og ellers fra den 1. i  

 den efter ansøgningens modtagelse følgende måned.
Pensionen kan dog tidligst  

 ydes fra dagen efter den sidste dag, for hvilken der er eller vil blive  

 udbetalt grundvederlag eller efterindtægt.
Stk. 5. Retten til ægtefællepension berøres ikke af, at separation har  

 fundet sted.
Med hensyn til bevarelse af retten til ægtefællepension i  

 tilfælde af skilsmisse finder de for statens tjenestemænd gældende regler  

 tilsvarende anvendelse.
 Stk. 6. Såfremt et folketingsmedlems efterlevende ægtefælle efter  

 foranstående regler er berettiget til mere end en ægtefællepension fra  

 folketinget, sker der kun udbetaling af den ægtefællepension, der er størst.
§ 87. Bestemmelserne i loven om tjenestemandspension § 8, jfr. § 2, stk.  

 2, samt § 11, stk. 2, og § 12, stk. 2, finder tilsvarende anvendelse for  

 egenpensioner og ægtefællepensioner i henhold til nærværende lov.
For  

 ægtefællepension gælder dog bestemmelsen i nærværende lovs § 86, stk. 3.
§ 88. Med hensyn til børnepensionstillæg og børnepension finder  

 bestemmelserne i kapitel 4 i loven om tjenestemandspension tilsvarende  

 anvendelse.
Børnepensionstillæg eller børnepensioner ydes dog ikke efter  

 nærværende lov i det omfang, sådanne pensionsbeløb kommer til udbetaling på  

 grundlag af et folketingsmedlems ansættelse i statstjenestemandsstilling  

 eller anden stilling af den i § 93, stk. 3, nævnte art.
§ 88 a.
Ved beregningen af de i §§ 85-88 omhandlede pensioner m.v.  

 sidestilles medlemsperioder i Europa-Parlamentet med medlemsperioder i  

 folketinget, dog således at perioder, hvori den pågældende samtidig har været  

 medlem af folketinget og af Europa-Parlamentet, kun medregnes en gang.  

 Pensionen beregnes og udbetales af folketinget, såfremt den pågældendes  

 medlemstid i folketinget er længere end medlemstiden i Europa-Parlamentet, og  

 ellers af finansministeriet, jfr. lov om vederlag og pension m.v. for de  

 danske repræsentanter i Europa-Parlamentet.
 § 89. (Ophævet).
 § 90. Med hensyn til efterindtægt finder bestemmelserne i kapitel 6 i  

 loven om tjenestemandspension tilsvarende anvendelse, dog således at det i §  

 83, stk. 1, 2. pkt., nævnte grundvederlag træder i stedet for den i  

 tjenestemandspensionslovens kapitel 6 omtalte lønning og lønningsindtægt.
 § 91. Bestemmelserne om regulering af pensioner og efterindtægt i § 27,  

 stk. 1 og 2, i loven om tjenestemandspension finder tilsvarende anvendelse  

 ved regulering af pensioner og efterindtægt i henhold til nærværende lov.
/-- 12. § 92, stk. 1, affattes således:
»Med hensyn til samordning med pensioner efter den sociale lovgivning finder kapitel 9 i loven om tjenestemandspension tilsvarende anvendelse, dog således at det i nævnte lovs § 29 fastsatte fradrag for hvert medlemsår udgør 1/20 af det højeste fradrag på 74 pct. af folkepensionens grundbeløb.« --/ § 92. Med hensyn til samordning med pensioner efter den sociale lovgivning  

 finder kapitel 9 i loven om tjenestemandspension tilsvarende anvendelse, dog  

 således at det i nævnte lovs § 29 fastsatte fradrag for hvert medlemsår udgør  

 1/25 af det højeste fradrag på 74 pct. af folkepensionens grundbeløb, og  

 således at fradraget i det i nærværende lovs § 86, stk. 2, litra a),  

 omhandlede tilfælde udgør 7/25 af det nævnte højeste fradrag.
 Stk. 2. I de i § 93 omhandlede tilfælde foretages fradrag i henhold til  

 nærværende paragraf, stk. 1, dog kun i det omfang, fradrag i overensstemmelse  

 med reglerne i kapitel 9 i loven om tjenestemandspension ikke allerede er  

 foretaget ved beregningen af den pension, der ydes samtidig med pension fra  

 folketinget.
/-- 13. § 93, stk. 3-5, affattes således:
»Stk. 3. Tilkommer der et folketingsmedlem egenpension fra en statstjenestemandsstilling eller fra en stilling i folkeskolen, folkekirken, en kommune, et koncessioneret selskab, anden offentlig virksomhed eller fra en statsunderstøttet pensionskasse, kan den samlede egenpension, der herefter ville tilkomme den pågældende, ikke overstige den højeste egenpension, der kan opnås i henhold til lov om tjenestemandspension, og egenpensionen fra folketinget nedsættes i så fald med det overskydende beløb.
Det samme gælder pension, der udbetales af Europa-Parlamentet til et tidligere medlem af dette.
Tilkommer der et pensioneret folketingsmedlem løn fra en stilling, der berettiger til pension som angivet i 1. pkt., kan den samlede løn og pension ikke overstige den højeste pensionsgivende tjenestemandsløn, og pensionen fra folketinget nedsættes i så fald som angivet i 1.
pkt., dog således at lønnen træder i stedet for pensionen ved beregningen.
Stk. 4. Såfremt en efterlevende ægtefælle efter et folketingsmedlem har krav på ægtefællepension hidrørende fra afdødes ansættelse i en statstjenestemandsstilling eller i en stilling i folkeskolen, folkekirken, anden offentlig virksomhed eller fra en statsunderstøttet pensionskasse, kan den samlede ægtefællepension, der herefter vil tilkomme den pågældende, ikke overstige den højeste ægtefællepension, der kan opnås i henhold til lov om tjenestemandspension, og ægtefællepensionen fra folketinget nedsættes i så fald med det overskydende beløb.
Det samme gælder ægtefællepension, der udbetales af Europa-Parlamentet på grundlag af afdødes medlemskab af dette.
Stk. 5. I de i stk. 3 og 4 omtalte tilfælde beregnes nedsættelsen af folketingspensionen ud fra de på beregningstidspunktet gældende grundbeløb for de lønninger og pensioner, der indgår i beregningen, og til det således beregnede nedsatte grundbeløb for folketingspensionen ydes pristalsbestemte og andre pensionstillæg efter de til enhver tid herom gældende tjenestemandspensionsregler.
Hvis der i beregningen indgår lønninger og pensioner, der reguleres på anden måde end tjenestemandslønninger og -pensioner, nedsættes løn- eller pensionsbeløbet med et beløb svarende til den på beregningstidspunktet gældende regulering på tjenestemandsområdet, og det således nedsatte løn- eller pensionsbeløb indgår herefter ved beregningen af nedsættelsen af folketingspensionen i stedet for ovennævnte grundbeløb.« --/ § 93. De i lovgivningen eller i særlige vedtægter indeholdte bestemmelser  

 om, at en tjenestemand ikke kan indtage anden med pensionsret forbunden  

 stilling, er ikke til hinder for, at en tjenestemand med bevarelse af sin  

 tjenestemandsstilling opnår pensionsret som folketingsmedlem.
Stk. 2. Egenpension og ægtefællepension i henhold til nærværende lov  

 udbetales med de i stk. 3 og 4 nævnte begrænsninger, uanset om der i øvrigt  

 tilkommer den pågældende løn eller pension fra statskassen, og skal være uden  

 indflydelse på retten til at oppebære sådan løn eller pension.
Det samme  

 gælder, såfremt den pågældende oppebærer løn eller pension fra en stilling i  

 folkeskolen eller folkekirken eller fra en stilling i en kommune, et  

 koncessioneret selskab, anden offentlig virksomhed eller fra en  

 statsunderstøttet pensionskasse.
Stk. 3. Tilkommer der et folketingsmedlem egenpension fra en  

 statstjenestemandsstilling eller fra en stilling i folkeskolen, folkekirken,  

 en kommune, et koncessioneret selskab, anden offentlig virksomhed eller fra  

 en statsunderstøttet pensionskasse, nedsættes hans egenpension fra  

 folketinget med halvdelen, dog højst med den brøkdel, som halvdelen af det  

 eller de pensionsbeløb, han i øvrigt har krav på, udgør af egenpensionen fra  

 folketinget.
Såfremt den samlede egenpension, der herefter ville tilkomme den  

 pågældende, overstiger den højeste egenpension, der kan opnås i henhold til  

 loven om tjenestemandspension, nedsættes egenpensionen fra folketinget i  

 stedet med den brøkdel, som det overskydende beløb udgør af egenpensionen fra  

 folketinget.
Tilkommer der et pensioneret folketingsmedlem løn fra en  

 stilling, der berettiger til pension som angivet i 1. pkt., nedsættes  

 egenpensionen fra folketinget ligeledes efter reglerne i 1. og 2. pkt., dog  

 således at lønnen træder i stedet for pensionen ved beregningen af  

 nedsættelsen, og således at den samlede løn og pension ikke kan overstige den  

 højeste pensionsgivende tjenestemandsløn.
Stk. 4. Såfremt en efterlevende ægtefælle efter et folketingsmedlem har  

 krav på ægtefællepension hidrørende fra afdødes ansættelse i en  

 statstjenestemandsstilling eller i en stilling i folkeskolen, folkekirken, en  

 kommune, et koncessioneret selskab, anden offentlig virksomhed eller fra en  

 statsunderstøttet pensionskasse, nedsættes ægtefællepensionen fra folketinget  

 med halvdelen, dog højst med den brøkdel, som halvdelen af det eller de  

 pensionsbeløb, ægtefællen i øvrigt har krav på, udgør af ægtefællepensionen  

 fra folketinget.
Overstiger den samlede ægtefællepension, der herefter ville  

 tilkomme den pågældende, den højeste ægtefællepension, der kan opnås i  

 henhold til loven om tjenestemandspension, nedsættes ægtefællepensionen fra  

 folketinget i stedet med den brøkdel, som det overskydende beløb udgør af  

 ægtefællepensionen fra folketinget.
 Stk. 5. Ved beregningerne efter stk. 3 og 4 bortses fra pristalsregulering  

 eller, hvis en løn eller pension, som indgår i beregningerne, er  

 pristalsreguleret på anden måde end tjenestemandslønningerne, fra et hertil  

 svarende beløb.
 § 94. Folketingets præsidium er berettiget til efter anmodning at tilstå  

 forhenværende rigsdagsmedlemmer, der inden 1. april 1946 er ophørt med at  

 være medlemmer af rigsdagen, og enker efter sådanne en årlig ydelse, hvis  

 størrelse fastsættes af præsidiet.
