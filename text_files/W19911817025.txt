 En klager var opsagt i 1987 til fratrædelse i januar 1988. Da  

 udbetaling af fratrædelsesgodtgørelse efter funktionærlovens § 2 a  

 forudsætter, at fratrædelse finder sted, fandt Landsskatteretten, at den  

 særlige indkomstskattepligt efter § 2, nr. 9, i lov om særlig indkomstskat  

 m.v. først indtrådte i 1988.
 A klagede over, at de stedlige skattemyndigheder for indkomståret 1987  

 havde anset ham for særlig indkomstskattepligtig i henhold til lov om særlig  

 indkomstskat m.v. § 2, nr. 9, af en fratrædelsesgodtgørelse på 129.441 kr.
 Det var oplyst, at klageren på grund af en invaliderende ledlidelse, blev  

 opsagt fra et mangeårigt ansættelsesforhold hos B A/S til fratrædelse den 15.  

 januar 1988. Opsigelsen fandt sted den 1. juli 1987. Efter 6-måneders reglen  

 i funktionærloven skulle fratrædelse finde sted den 1. februar 1988, men da  

 klageren kunne oppebære invalidepension fra den 15. januar 1988, blev datoen  

 efter klagerens eget ønske sat til den 15. januar 1988.
Klageren forklarede nærmere, at han af helbredsmæssige grunde ønskede at  

 flytte til syden efter fratrædelsen.
Tilmelding til klagerens nye kommune  

 fandt sted den 22. januar 1988.
 Efter fratrædelsen modtog klageren fratrædelsesgodtgørelse m.v.
 Den påklagede ansættelse skyldtes herefter, at de stedlige  

 skattemyndigheder havde anset klageren for særlig indkomstskattepligtig af  

 fratrædelsesgodtgørelsen i indkomståret 1987 under henvisning til, at der var  

 erhvervet endelig ret til fratrædelsesgodtgørelsen den 1. juli 1987, hvorfor  

 beskatning skulle ske dette år.
Klageren påstod fratrædelsesgodtgørelsen indkomstskattepligtig i  

 indkomståret 1988. Til støtte herfor anførte han, at hvis han var fratrådt  

 eller afgået ved døden inden den 15. januar 1988, ville kravet på  

 fratrædelsesgodtgørelsen være bortfaldet.
Klageren mente derfor, at  

 retserhvervelsestidspunktet måtte være det tidspunkt, hvor han rent faktisk  

 fratrådte, dvs. den 15. januar 1988.
Landsskatteretten bemærkede, at krav på fratrædelsesgodtgørelse efter  

 funktionærlovens § 2 a blev erhvervet ved opsigelsen, men at udbetalingen af  

 godtgørelsen forudsatte, at fratrædelse fandt sted.
Det var således en  

 betingelse for klagerens modtagelse af fratrædelsesgodtgørelsen, at klageren  

 fratrådte sin stilling.
Retten fandt, at retserhvervelsestidspunktet måtte  

 anses for udskudt, indtil denne betingelse var opfyldt.
Da fratrædelsen var  

 sket den 15. januar 1988, var der ikke grundlag for at anse klageren for  

 særlig indkomstskattepligtig af fratrædelsesgodtgørelsen i 1987.
 Klagerens påstand blev herefter taget til følge.
