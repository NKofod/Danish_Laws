Skriftlig fremsættelse (4. oktober 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
F  

 orslag  

 til lov om indgåelse af protokol om ændring af  

 dobbeltbeskatningsoverenskomsten  

 mellem Danmark og Amerikas Forenede Stater (Lovforslag nr.
L 30).
 Formålet med lovforslaget er, at en protokol om ændring af  

 den dansk-amerikanske dobbeltbeskatningsoverenskomst fra 1999 gennemføres som  

 dansk lov.
 Protokollen opdaterer dobbeltbeskatningsoverenskomsten i  

 overensstemmelse med senere udvikling. Ændringerne angår især overenskomstens  

 artikel om udbytte og artikel om begrænsning af overenskomstfordele.
Efter dansk ønske ændres overenskomstens artikel om udbytte,  

 som et selskab i den ene stat modtager fra et selskab i den anden stat.  

 Ændringen medfører, at et dansk moderselskab i fremtiden kan modtage udbytte  

 fra dets amerikanske datterselskab uden at betale amerikansk udbytteskat, når  

 det danske selskab ejer aktier i det amerikanske selskab med mindst 80 pct.  

 af  

 stemmerettighederne i dette selskab.
I dag opkræver USA en skat på 5 pct. af  

 bruttobeløbet af udbyttet i overensstemmelse med den gældende overenskomst.
 Ændringen stiller danske moderselskaber på linie med  

 moderselskaber i andre lande, som i de senere år har opnået en tilsvarende  

 ændring af deres overenskomst med USA.
Efter amerikansk ønske ændres overenskomstens artikel om  

 begrænsning af overenskomstfordele.
Artiklen skal sikre, at personer og  

 selskaber i tredjelande  især lande uden en  

 dobbeltbeskatningsoverenskomst med  

 USA  som modtager indtægter fra USA, ikke kan opnå fordele efter den  

 dansk-amerikanske overenskomst ved at modtage indtægterne gennem et dansk  

 selskab.
Ændringen medfører, at artiklen kommer til at svare til,  

 hvad USA har gennemført i nyere dobbeltbeskatningsoverenskomster med andre  

 lande.
Der er tale om tekniske ændringer, som skal sikre bestemmelsens  

 effektivitet.
 Lovforslaget skønnes ikke at have nævneværdige  

 administrative eller provenumæssige virkninger.
 Idet jeg i øvrigt henviser til lovforslagets bemærkninger,  

 skal jeg anbefale det til Folketingets velvillige behandling.
