 Cirkulære om samarbejdet mellem direktoratet for arbejdstilsynet og  

 statens tekniske prøvenævn.
 I medfør af § 80 i lov om arbejdsmiljø og efter forhandling mellem  

 handelsministeriet, statens tekniske prøvenævn, jfr. § 3 i lov om statens  

 tekniske prøvenævn, direktoratet for arbejdstilsynet og arbejdsministeriet  

 samt efter indhentet udtalelse fra arbejdsmiljørådet fastsættes følgende:
1.1 Direktoratet for arbejdstilsynet underretter statens tekniske  

 prøvenævn om 1.2 Statens tekniske prøvenævn meddeler direktoratet for arbejdstilsynet,  

 for hver enkelt af de efter pkt. 1.1 opgivne prøvningsområder, om disse i  

 relation til lov om statens tekniske prøvenævn anses for rimeligt afgrænsede  

 og egnede for autorisation.
 2. Hvis direktoratet for arbejdstilsynet modtager  

 henvendelse om meddelelse af autorisation til at foretage prøvninger inden  

 for nogen af de efter pkt. 1. afgrænsede prøvningsområder, henviser det  

 ansøgeren til at søge om autorisation hos statens tekniske prøvenævn.
 3.1 Når statens tekniske prøvenævn modtager en ansøgning om autorisation  

 inden for et efter pkt. 1 afgrænset prøvningsområde, og oplysningerne i  

 ansøgninger efter sekretariatets mening giver grundlag for iværksættelse af  

 en autorisationsbehandling, sender det kopi af ansøgningen til udtalelse i  

 direktoratet for arbejdstilsynet, inden sagen går til behandling i et  

 autorisationsudvalg.
3.2 Direktoratet afgiver så vidt muligt inden 14 dage eventuelle  

 bemærkninger til ansøgningen og oplysningerne heri til sekretariatet.  

 Samtidig meddeler det, om direktoratet ønsker at deltage dels i autorisationsudvalgets  

 behandling af ansøgningen, herunder i udpegningen af de særlig sagkyndige,  

 dels i de besøg, som de særlig sagkyndige foretager på den ansøgende  

 virksomhed - med status som tredje særlig sagkyndig - eller om direktoratet finder det tilstrækkeligt, at bedømmelsesrapporten  

 fra de særlig sagkyndige forelægges det til udtalelse.
 3.3 Efter at de særlig sagkyndige har afgivet bedømmelsesrapport og inden  

 dennes færdigbehandling i autorisationsudvalget, indhenter sekretariatet en  

 skriftlig udtalelse fra direktoratet, hvori dette meddeler, om det kan  

 tiltræde, at autorisation gives.
 Hvis direktoratet kan tiltræde autorisation, medeler det samtidig, hvilke  

 betingelser det for sit vedkommende fastsætter herfor.
 Hvis direktoratet ikke kan acceptere en aftale om udstedelse af  

 autorisation, skal det meddele sekretariatet sin begrundelse for, at afslag,  

 for så vidt angår arbejdsmiljølovgivningens område, skal gives.
 Direktoratets udtalelse skal så vidt muligt afgives inden for 14 dage.
 3.4 Anmodninger om fornyelse af autorisationer inden for de efter pkt. 1  

 afgrænsede prøvningsområder behandles efter en til pkt. 3.1-3.3 svarende  

 fremgangsmåde.
 4.1 Vilkårene for autorisationer inden for prøvningsområder afgrænset  

 efter pkt. 1 skal fastsættes dels under hensyn til de for statens tekniske  

 prøvenævns autorisationer gældende generelle og eventuelle specielle vilkår  

 (bl.a. om rapporteringsregler, udstyrskontrol og -kalibrering, deltagelse i  

 parallelprøvninger og prøvningspligt), dels under hensyn til følgende:
4 a) Prøvningerne skal udføres i overensstemmelse med herfor givne  

 forskrifter i arbejdsmiljølovgivningen og efter de retningslinjer, der gives  

 af arbejdstilsynet.
Rapporteringen af prøvningsforløb og prøvningsresultater  

 skal ske på formularer, der er godkendt af direktoratet for arbejdstilsynet.
 4 b) Kalibrering af udstyr, der anvendes til prøvningerne, samt  

 parallelprøvninger, der foretages til kontrol af prøvningers nøjagtighed og  

 reproducerbarhed, skal, såfremt direktoratet for arbejdstilsynet har  

 indstillet det, ske med reference til arbejdsmiljøinstituttet i et omfang og  

 efter en procedure, der er godkendt af direktoratet.
4.2 Overførsel af de under pkt. 1.1, b) og c) nævnte prøvninger til  

 autoriserede prøvningsinstitutioner kan af direktoratet for arbejdstilsynet  

 gøres betinget af, at arbejdstilsynet helt kan frigøres fra at foretage  

 sådanne prøvninger.
Dette skal i så fald fremgå af den enkelte autorisation.
5. Hvis der inden for de efter pkt. 1 afgrænsede  

 prøvningsområder ikke er udstedt nogen autorisation, eller hvis disses antal  

 ikke er tilstrækkelige til, at prøvninger efter arbejdsmiljøloven kan  

 gennemføres, henstiller direktoratet for arbejdstilsynet til statens tekniske  

 prøvenævn at søge autoriseret et eller flere laboratorier på det omhandlede  

 prøvningsområde.
Såfremt dette ikke viser sig muligt inden for en rimelig  

 tid, eller såfremt direktoratet for arbejdstilsynet inden autorisation kan  

 meddeles, har behov herfor, kan direktoratet for arbejdstilsynet lade sådanne  

 prøvninger foretage ved andre, som af arbejdstilsynet skønnes at have den  

 fornødne sagkundskab og uvildighed.
6.1 Hvis resultatet af de prøvninger, som arbejdstilsynet modtager fra en  

 autoriseret prøvningsinstitution, eller forhold i øvrigt omkring denne giver  

 direktoratet for arbejdstilsynet anledning til at frygte, at forudsætningerne  

 for autorisation ikke længere er til stede, eller at vilkårene herfor  

 tilsidesættes, underretter det skriftligt prøvenævnets sekretariat.
Dette  

 meddeler direktoratet, så vidt muligt inden 14 dage, hvilke undersøgelser der  

 vil blive truffet forberedelser til.
Resultatet af undersøgelserne meddeles  

 snarest muligt efter deres afslutning til direktoratet, som skal have  

 lejlighed til med en frist på 14 dage at afgive udtalelse herover, inden en  

 eventuel behandling af sagen i prøvenævnet.
 6.2 For så vidt det drejer sig om prøvninger omfattet af pkt. 1.1 b), kan  

 direktoratet uden at afvente færdigbehandlingen efter pkt. 6.1 afvise  

 prøvningsdokumenter fra den pågældende prøvningsinstitution og ved egen  

 foranstaltning lade de nødvendige prøvninger udføre.
