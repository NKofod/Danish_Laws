 (Til samtlige til eksport af kød, slagteaffald og kødvarer autoriserede  

 virksomheder og dyrlægerne ved disse).
 Veterinærdirektoratet har indberettet til landbrugsministeriet, at der på  

 nogle virksomheder er opstået tvivl om, hvorvidt den af Statens  

 levnedsmiddelinstitut udarbejdede positivliste for tilsætningsstoffer er  

 gældende for de til eksport af kød, og slagteaffald og kødvarer autoriserede  

 virksomheder.
 I anledning heraf meddeles følgende:
 I henhold til § 31, stk. 1, i lov nr. 220 af 26. april 1973 gælder for  

 kød, slagteaffald og kødvarer, der udføres, alene de af landbrugsministeriet  

 fastsatte regler.
 Landbrugsministeriet har ikke hidtil fastsat sådanne regler vedrørende  

 tilsætningsstoffer, men fra veterinærdirektoratets side er man gået ud fra,  

 at positivlistens bestemmelser kom til anvendelse på dette område, medmindre  

 der i det enkelte tilfælde efter derom indgivet ansøgning var meddelt  

 skriftlig tilladelse fra landbrugsministeriet til afvigelse fra  

 positivlisten.
 Der har været fremsat ønske om fastsættelse af generelle regler for  

 afvigelse fra positivlisten, men da det anses for meget vanskeligt med hensyn  

 til tilsætningsstoffer for det meget komplicerede udførselsområde for kød,  

 slagteaffald og kødvarer at udfærdige sådanne regler på en måde, der ikke  

 giver anledning til administrative vanskeligheder, fastsættes herved, at  

 positivlistens bestemmelser indtil videre skal anvendes fuldt ud på  

 eksportvirksomhederne, medmindre der efter ansøgning i hvert enkelt tilfælde  

 skriftligt af landbrugsministeriet er meddelt tilladelse til at afvige fra  

 positivlisten.
 Landbrugsministeriet, den 22. september  

 1975.
P.
M.
V.
