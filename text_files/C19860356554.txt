De statsanerkendte arbejdsløshedskasser og Arbejdsformidlingskontorerne Arbejdsdirektoratet er blevet opmærksomt på, at arbejdsløshedskasser og  

 AF-kontorer i et vist omfang har beregnet befordringstilskud til kursister,  

 der deltager i arbejdsmarkedsuddannelser, efter reglerne om  

 befordringstilskud i den før den 19. juli 1986 gældende  

 vilkårsbekendtgørelse.
 I denne anledning skal man anmode kasser og kontorer om at påse, at  

 tilskud, der vedrører befordring efter bekendtgørelsens ikrafttræden ved  

 bekendtgørelse i lovtidende den 19. juli 1986 beregnes efter reglerne om  

 befordringstilskud i kapitel 4 i arbejdsministeriets bekendtgørelse nr. 455  

 af 8. juli 1986 om godtgørelse, støtte og tilskud m.m. til deltagere i  

 arbejdsmarkedsuddannelser.
 I de tilfælde hvor tilskud, der vedrører befordring efter bekendtgørelsens  

 ikrafttræden, allerede er udbetalt efter de tidligere regler, skal man  

 endvidere anmode kasser og kontorer om at foretage efterregulering.
 Direktoratets rundskrivelse af 15. august 1986, hvori  

 ikrafttrædelsesdatoen ved en beklagelig fejltagelse er anført til den 8. juli  

 1986, bortfalder hermed.
 P.D.V.
Per Hersby kontorchef /Jakob Konoy fm.
