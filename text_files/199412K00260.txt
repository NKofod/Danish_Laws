Nr LSF 260 Forslag til Lov om ændring af lov om beskatningen af pensionsordninger  

 m.v. og lov om opkrævning af indkomst- og formueskat for personer m.v.  

 (kildeskat) (Orlovsfinansiering m.v.) Fremsat af skatteministeren (Carsten Koch) den 9. maj 1995 Vedtaget ved tredjebehandling den 1. juni 1995 Lov nr. 431 af 14/06/1995 § 1 I lov om beskatningen af pensionsordninger m.v., jf. lovbekendtgørelse nr.  

 836 af 28. september 1994, som ændret ved lov nr. 1122 af 21. december 1994,  

 foretages følgende ændringer:
 1. I § 2, nr. 4, litra a, ændres »udbetaling«  

 til: »udbetalinger sker over mindst 10 år og«.
 2. I § 3, stk. 1, ændres »loven om tilsyn med  

 pensionskasser« til: »loven om tilsyn med  

 firmapensionskasser«.
 3. Efter § 5 indsættes som nye paragraffer:
»§ 5 A.
Forsikringer og pensionsordninger oprettet i  

 pensionskasser, i hvis ydelser der indgår en alderspension, der er sammensat  

 af en del, der har en varighed på mindst 10 år, og en del, der har en  

 varighed på under 10 år, men som i øvrigt opfylder betingelserne i § 2, nr.  

 4, jf. §§ 3 eller 4, behandles efter reglerne for pensionsordninger med  

 løbende udbetalinger, såfremt udbetalingerne fra den første ophørende del af  

 alderspensionen udelukkende udgør kompensation for manglende adkomst til  

 folkepension og ATP fra pensioneringstidspunktet og indtil det fyldte 67. år.
§ 5 B.
Forsikringer og pensionsordninger oprettet i  

 pensionskasser, i hvis ydelser der indgår en alderspension, der har en  

 varighed på under 10 år, men som i øvrigt opfylder betingelserne i § 2, nr.  

 4, jf. §§ 3 eller 4, behandles efter reglerne for pensionsordninger med  

 løbende udbetalinger, såfremt alle indbetalinger er foretaget af en tidligere  

 arbejdsgiver og udbetalingerne fra alderspensionen udelukkende udgør  

 kompensation for vederlag i penge for personligt arbejde i tjenesteforhold i  

 perioden fra fratrædelse frem til det tidligere med arbejdsgiveren aftalte  

 fratrædelsestidspunkt.« 4. I § 11 A, stk. 3, 3. pkt. , indsættes efter  

 »bortset fra«: »konverterbare obligationer noteret over pari  

 samt«.
 5. I § 18, stk. 1, 3. pkt., og § 56, stk. 1, 2.  

 pkt., ændres »fonde, der er godkendt efter § 52 eller efter«  

 til: »fonde som nævnt i § 52 eller i«.
6. I § 18 A, stk. 3, 1. pkt., ændres »70 pct.«  

 til: »60 pct.« 7. I § 20, stk. 1, indsættes som nr. 5:
»5. Udbetalinger fra en kapitalforsikring eller opsparing i  

 pensionsøjemed, der er omfattet af § 20 A.« 8. Efter § 20 indsættes:
»§ 20 A.
I forbindelse med ejerens afholdelse af orlov til  

 uddannelse, orlov til sabbat eller orlov til børnepasning, jf. lov om orlov,  

 kan arbejdsformidlingen tillade, at en kapitalforsikring eller opsparing i  

 pensionsøjemed ophæves helt eller delvis.
Stk. 2. Arbejdsministeren fastsætter nærmere regler om  

 administration af ordningen, herunder regler for beregningen af størrelsen af  

 det beløb, der kan udbetales efter stk. 1.« 9. § 26, stk. 1, ophæves, og i stedet indsættes:
»Ved afgiftsberegning efter § 25, nr. 1, 2, 4 og 5, svares der afgift  

 af værdien (genkøbsværdi, kapitalværdi, indestående og lign.) af samtlige  

 ejerens kapitalforsikringer og opsparinger i pensionsøjemed.
Hvis der i  

 tilfælde, der omfattes af § 25, nr. 1 eller 2, kun udbetales en del af  

 værdien af en kapitalforsikring eller opsparing i pensionsøjemed, kan ejeren  

 dog kræve, at afgiften i stedet beregnes af det udbetalte beløb efter § 28.
Stk. 2. Hvis ejeren af en kapitalforsikring eller opsparing i  

 pensionsøjemed også har andre kapitalforsikringer eller opsparinger i  

 pensionsøjemed, skal der foretages afgiftsberegning efter § 25, nr. 1 eller  

 2, af samtlige kapitalforsikringer eller opsparinger i pensionsøjemed senest  

 ved udgangen af det kalenderår, hvori den eller de første kapitalforsikringer  

 eller opsparinger er udbetalt.
Stk. 1, 2. pkt., gælder dog tilsvarende.
Er  

 der ikke sket afgiftsberigtigelse af samtlige kapitalforsikringer og  

 opsparinger i pensionsøjemed inden den i 1. pkt. nævnte frist, skal den eller  

 de ophævede ordninger afgiftsberigtiges efter § 28.
Stk. 3. Skatteministeren kan efter ansøgning fra ejeren tillade,  

 at afgiftsberigtigelse efter stk. 2, 3. pkt., undlades.
Ved afgørelsen af, om  

 tilladelse skal gives, skal det tages i betragtning, hvorvidt ejeren må  

 antages at have været vidende om, at han eller hun ejer en kapitalforsikring  

 eller opsparing i pensionsøjemed, som ikke er blevet hævet.« Stk. 2 bliver herefter stk. 4.
 10. § 28 affattes således:
»§ 28. Ved udbetaling fra en kapitalforsikring eller  

 opsparing i pensionsøjemed i tilfælde, der ikke omfattes af § 20, stk. 1, nr.  

 5, eller §§ 25-27, svares en afgift på 60 pct. af det udbetalte beløb.« 11. § 29, stk. 1, affattes således:
»Ved udbetalinger, der ikke omfattes af § 20, fra en pensionsordning  

 med løbende udbetalinger eller fra en rateforsikring eller rateopsparing i  

 pensionsøjemed svares en afgift på 60 pct. af det udbetalte beløb.
Ved  

 udbetaling efter den tidligere ejers død udgør afgiften dog 40 pct. af det  

 udbetalte beløb.
Ved udbetalinger, der ikke omfattes af § 20, fra en  

 indeksordning svares en afgift på 40 pct. af det udbetalte beløb.« 12. § 30, stk. 1, affattes således:
»Ved overdragelse eller anden overførsel til eje eller pant samt ved  

 andre dispositioner m.v., der medfører, at en pensionsordning med løbende  

 udbetalinger, en rateforsikring eller rateopsparing i pensionsøjemed eller en  

 kapitalforsikring eller opsparing i pensionsøjemed ikke længere opfylder  

 betingelserne i kapitel 1, svares en afgift på 60 pct. af det beløb, som på  

 tidspunktet for dispositionen m.v. kunne være udbetalt ved ordningens  

 ophævelse, eventuelt af kapitalværdien af fripolice eller lignende.
Samme  

 afgift svares ved ændring af udbetalingsvilkårene for en rateforsikring eller  

 rateopsparing i pensionsøjemed efter det aftalte tidspunkt for første  

 udbetaling.
Foretages dispositionen m.v. efter den tidligere ejers død, udgør  

 afgiften dog 40 pct. af det afgiftspligtige beløb.
Af dispositioner m.v. som  

 nævnt i 1. pkt. over en indeksordning svares en afgift på 40 pct. af det  

 beløb, som på tidspunktet for dispositionen m.v. kunne være udbetalt ved  

 ordningens ophævelse.« 13. I § 32, stk. 1, udgår »og eventuel tillægsafgift  

 efter § 48 A«.
 14. § 33 A affattes således:
» § 33 A.
Hvis ordningen er oprettet før den 1. januar 1972,  

 beregnes afgiften på 60 pct. efter § 28, § 29, stk. 1, 1. pkt., eller § 30,  

 stk. 1, 1. og 2. pkt., af den del af udbetalingen eller værdien, der hidrører  

 fra indbetalinger, der forfaldt efter den 31. december 1971. For resten af  

 udbetalingen eller værdien gælder § 34.
Stk. 2. Hvis ordningen er oprettet før den 1. januar 1980,  

 beregnes afgiften på 40 pct. efter § 29, stk. 1, 2. og 3. pkt., § 29, stk. 2  

 og 3, § 29 A eller § 30, stk. 1, 3. og 4. pkt., af den del af udbetalingen  

 eller værdien, der hidrører fra indbetalinger og rentetilskrivninger m.v.,  

 der forfaldt efter den 31. december 1979 og vedrører tiden efter denne dato.  

 Afgiften af den del af udbetalingen eller værdien, der hidrører fra  

 indbetalinger, der forfaldt i tiden fra den 1. januar 1972 til og med den 31.  

 december 1979, udgør 35 pct.
For resten af udbetalingen eller værdien gælder  

 § 34.
Stk. 3. Ved opgørelsen efter stk. 1 eller 2 finder § 26 A, stk. 1,  

 2. og 3. pkt., og stk. 2 og 3, tilsvarende anvendelse.
Ved kapitalforsikring  

 i pensionsøjemed bortses dog ved anvendelsen af § 26 A, stk. 1, 2. pkt., fra  

 forøgelse af præmiereserve m.v. vedrørende en arbejdstagers egne  

 indbetalinger før den 1. januar 1972. Ved pensionsordninger med løbende  

 udbetalinger og ved rateforsikringer i pensionsøjemed bortses fra forøgelse  

 af præmiereserve m.v. vedrørende de i § 34, stk. 2, nævnte indbetalinger.
For  

 ordninger i pensionskasser kan ordningens værdi pr. 31. december 1979  

 ansættes til værdien af den udtrædelsesgodtgørelse, som medlemmet efter  

 pensionskassens vedtægter ville have haft krav på ved udtræden pr. 31.  

 december 1979.« 15. I § 34, stk. 1, ændres »§ 33 A, 7. pkt.,»  

 til: »§ 33 A, stk. 1, 2. pkt., og stk. 2, 3. pkt.« 16. I § 34, stk. 4, ændres »35 pct.« til:  

 »60 pct.« 17. § 40, stk. 3, ophæves.
 18. § 40 A, stk. 1, 3. pkt., ophæves.
19. I § 41, stk. 5, 2. pkt., udgår »og indkomstskat  

 eller tillægsskat«, og i 3. pkt. ændres »40 pct.« til:  

 »60 pct.« 20. I § 41, stk. 5 , indsættes efter 3. pkt.:
»Det beløb, der i henhold til 1. pkt. indbetales til den danske stat,  

 forrentes af den danske stat over for den pågældende person indtil overførsel  

 eller udbetaling, jf. 2. pkt., med den til enhver tid gældende rentesats for  

 den danske stats indskud i Nationalbanken.« 21. I § 42, stk. 2, 2. pkt., ændres »40 pct.«  

 til: »60 pct.«, og i 3. pkt. udgår », herunder §§ 48 og  

 48 A«.
 22. Kapitel 5 ophæves.
 23. I § 57, stk. 1, nr. 3 og 4, ændres »§ 26,  

 stk. 2« til: »§ 26, stk. 4«.
 24. I § 57, stk. 1, nr. 4, ændres  

 »arbejdstageren« til: »ejeren«.
 25. I § 57, stk. 1 , indsættes efter nr. 4 som nyt nummer:
 »5. foretager udbetaling til orlovsfinansiering, jf. § 20 A, stk. 1,  

 fra en kapitalforsikring eller opsparing i pensionsøjemed, der ikke er i  

 overensstemmelse med en tilladelse som nævnt i § 20 A, stk. 2,».
 Nr. 5 bliver herefter nr. 6.
§ 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 728 af 5. august 1994, som senest  

 ændret ved lov nr. 1119 af 21. december 1994, foretages følgende ændringer:
 1. I § 60, stk. 1, ophæves litra g og h.
 Litra i bliver herefter litra g.
 2. I § 60, stk. 2, ændres »litra c)-h)» til:  

 »litra c-f,».
§ 3 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2-9.
 Stk. 2. § 1, nr. 1 og 3, har virkning for ordninger, der oprettes,  

 og for medlemmer, der indtræder i en allerede oprettet kollektiv ordning, den  

 9. maj 1995 og senere.
 Stk. 3. § 1, nr. 6, har virkning fra og med indkomståret 1998. Den  

 i § 1, nr. 6, angivne procent udgør dog 70 pct. til og med indkomståret 1997.
 Stk. 4. § 1, nr. 7 og 8, har virkning fra og med den 1. juli 1995,  

 jf. dog stk. 9.
 Stk. 5. § 1, nr. 9, har virkning for tilfælde, hvor den først  

 ophævede kapitalforsikring eller opsparing i pensionsøjemed er ophævet den 9.  

 maj 1995 eller senere.
 Stk. 6. § 1, nr. 10-19, 21 og 22, samt § 2 har virkning for hel  

 eller delvis ophævelse, hvorom der er indgået aftale den 9. maj 1995 eller  

 senere, jf. dog stk. 7.
 Stk. 7. Afgift på 60 pct. ved hel eller delvis ophævelse, der er  

 sket i perioden fra den 9. maj 1995 til og med den 31. december 1995,  

 tilfalder staten.
 Stk. 8. § 1, nr. 20, har virkning fra og med den 1. marts 1995.
Stk. 9. Arbejdsformidlingen kan tillade, at personer, der har  

 afholdt orlov, jf. lov om orlov, i tidsrummet fra den 1. januar 1995 til den  

 30. juni 1995, kan ophæve en kapitalforsikring eller opsparing i  

 pensionsøjemed helt eller delvis.
Personer, der ønsker at foretage en sådan  

 ophævelse, skal rette henvendelse til arbejdsformidlingen inden den 1. august  

 1995. Ved afgørelsen af, hvor stort et beløb der kan hæves, finder de regler,  

 der fastsættes af arbejdsministeren i medfør af pensionsbeskatningslovens §  

 20 A, stk. 2, som indsat ved denne lovs § 1, nr. 8, tilsvarende anvendelse.
§ 4 Har en person i tidsrummet fra den 1. januar 1992 til den 9. maj 1995  

 hævet en kapitalforsikring eller opsparing i pensionsøjemed, og er der sket  

 afgiftsberigtigelse efter pensionsbeskatningslovens § 26, stk. 1, i den  

 indtil ikrafttrædelsen af denne lov gældende affattelse, uagtet personen ved  

 ophævelsen tillige var ejer af en eller flere andre kapitalforsikringer eller  

 opsparinger i pensionsøjemed, kan skatteministeren tillade, at beskatning  

 efter pensionsbeskatningslovens § 48 eller afgiftsberegning efter  

 pensionsbeskatningslovens § 48 A i den indtil ikrafttrædelsen af denne lov  

 gældende affattelse af de nævnte bestemmelser undlades.
Ved afgørelsen af, om  

 tilladelse skal gives, skal det tages i betragtning, hvorvidt ejeren må  

 antages at have været vidende om, at han eller hun ejer en kapitalforsikring  

 eller opsparing i pensionsøjemed, som ikke er blevet hævet.
Oprindeligt fremsat forslag § 1 I lov om beskatningen af pensionsordninger m.v., jf. lovbekendtgørelse nr.  

 836 af 28. september 1994, som ændret ved lov nr. 1122 af 21. december 1994,  

 foretages følgende ændringer:
 1. I § 2, nr. 4, litra a, ændres »alderspension,  

 hvis« til: »alderspension, der er livsvarig, og hvis«.
 2. I § 3, stk. 1, ændres »loven om tilsyn med  

 pensionskasser« til: »loven om tilsyn med  

 firmapensionskasser«.
 3. Efter § 5 indsættes:
»§ 5 A.
Forsikringer og pensionsordninger oprettet i  

 pensionskasser, i hvis ydelser der indgår en alderspension, der er sammensat  

 af en livsvarig del og en supplerende del, der ikke er livsvarig, men som i  

 øvrigt opfylder betingelserne i § 2, nr. 4, jf. §§ 3 eller 4, behandles efter  

 reglerne for pensionsordninger med løbende udbetalinger, såfremt  

 udbetalingerne fra den supplerende del af alderspensionen på intet tidspunkt  

 i dennes løbetid udgør mere end 50 pct. af udbetalingerne fra den livsvarige  

 del af alderspensionen.« 4. I § 11 A, stk. 3, 3. pkt. , indsættes efter  

 »bortset fra«: »konverterbare obligationer noteret over pari  

 samt«.
 5. I § 18, stk. 1, 3. pkt., og § 56, stk. 1, 2.  

 pkt., ændres »fonde, der er godkendt efter § 52 eller efter«  

 til: »fonde som nævnt i § 52 eller i«.
 6. I § 18 A, stk. 3, 1. pkt., ændres »70 pct.«  

 til: »60 pct.«.
 7. I § 20, stk. 1, indsættes som nr. 5:
 »5. Udbetalinger fra en kapitalforsikring eller opsparing i  

 pensionsøjemed, der er omfattet af § 20 A.«.
 8. Efter § 20 indsættes:
»§ 20 A.
I forbindelse med ejerens afholdelse af orlov til  

 uddannelse, orlov til sabbat eller orlov til børnepasning, jf. lov om orlov,  

 kan Arbejdsformidlingen tillade, at en kapitalforsikring eller opsparing i  

 pensionsøjemed ophæves helt eller delvis.
 Stk. 2. Arbejdsministeren fastsætter nærmere regler om  

 administration af ordningen, herunder regler for beregningen af størrelsen af  

 det beløb, der kan udbetales efter stk. 1.«.
 9. § 26, stk. 1, ophæves, og i stedet indsættes:
»Ved afgiftsberegning efter § 25, nr. 1-2 og nr. 4-5, svares der  

 afgift af værdien (genkøbsværdi, kapitalværdi, indestående o.lign.) af  

 samtlige ejerens kapitalforsikringer og opsparinger i pensionsøjemed.
Hvis  

 der i tilfælde, der omfattes af § 25, nr. 1 eller 2, kun udbetales en del af  

 værdien af en kapitalforsikring eller opsparing i pensionsøjemed, kan ejeren  

 dog kræve, at afgiften i stedet beregnes af det udbetalte beløb efter § 28.
Stk. 2. Hvis ejeren af en kapitalforsikring eller opsparing i  

 pensionsøjemed også har andre kapitalforsikringer eller opsparinger i  

 pensionsøjemed, skal der foretages afgiftsberegning efter § 25, nr. 1 eller  

 2, af samtlige kapitalforsikringer eller opsparinger i pensionsøjemed senest  

 ved udgangen af det kalenderår, hvori den eller de første kapitalforsikringer  

 eller opsparinger er udbetalt.
Stk. 1, 2. pkt., gælder dog tilsvarende.
Er  

 der ikke sket afgiftsberigtigelse af samtlige kapitalforsikringer og  

 opsparinger i pensionsøjemed inden den i 1. pkt. nævnte frist, skal den eller  

 de ophævede ordninger afgiftsberigtiges efter § 28.
Stk. 3. Skatteministeren kan efter ansøgning fra ejeren tillade,  

 at afgiftsberigtigelse efter stk. 2, 3. pkt., undlades.
Ved afgørelsen af, om  

 tilladelse skal gives, skal det tages i betragtning, hvorvidt ejeren må  

 antages at have været vidende om, at han eller hun ejer en kapitalforsikring  

 eller opsparing i pensionsøjemed, som ikke er blevet hævet.«.
 Stk. 2 bliver herefter stk. 4.
 10. § 28 affattes således:
 »§ 28. Ved udbetaling fra en kapitalforsikring eller  

 opsparing i pensionsøjemed i tilfælde, der ikke omfattes af § 20, stk. 1, nr.  

 5, eller §§ 25-27, svares en afgift på 60 pct. af det udbetalte beløb.«.
 11. § 29, stk. 1, affattes således:
»Ved udbetalinger, der ikke omfattes af § 20, fra en pensionsordning  

 med løbende udbetalinger eller fra en rateforsikring eller rateopsparing i  

 pensionsøjemed svares en afgift på 60 pct. af det udbetalte beløb.
Ved  

 udbetaling efter den tidligere ejers død udgør afgiften dog 40 pct. af det  

 udbetalte beløb.
Ved udbetalinger, der ikke omfattes af § 20, fra en  

 indeksordning svares en afgift på 40 pct. af det udbetalte beløb.«.
 12. § 30, stk. 1, affattes således:
»Ved overdragelse eller anden overførsel til eje eller pant samt ved  

 andre dispositioner m.v., der medfører, at en pensionsordning med løbende  

 udbetalinger, en rateforsikring eller rateopsparing i pensionsøjemed eller en  

 kapitalforsikring eller opsparing i pensionsøjemed ikke længere opfylder  

 betingelserne i kapitel 1, svares en afgift på 60 pct. af det beløb, som på  

 tidspunktet for dispositionen m.v. kunne være udbetalt ved ordningens  

 ophævelse, eventuelt af kapitalværdien af fripolice eller lignende.
Samme  

 afgift svares ved ændring af udbetalingsvilkårene for en rateforsikring eller  

 rateopsparing i pensionsøjemed efter det aftalte tidspunkt for første  

 udbetaling.
Foretages dispositionen m.v. efter den tidligere ejers død, udgør  

 afgiften dog 40 pct. af det afgiftspligtige beløb.
Af dispositioner m.v. som  

 nævnt i 1. pkt. over en indeksordning svares en afgift på 40 pct. af det  

 beløb, som på tidspunktet for dispositionen m.v. kunne være udbetalt ved  

 ordningens ophævelse.«.
 13. I § 32, stk. 1, udgår: »og eventuel tillægsafgift  

 efter § 48 A«.
 14. § 33 A affattes således:
» § 33 A.
Hvis ordningen er oprettet før den 1. januar 1972,  

 beregnes afgiften på 60 pct. efter § 28, § 29, stk. 1, 1. pkt., eller § 30,  

 stk. 1, 1. og 2. pkt., af den del af udbetalingen eller værdien, der hidrører  

 fra indbetalinger, der forfaldt efter den 31. december 1971. For resten af  

 udbetalingen eller værdien gælder § 34.
Stk. 2. Hvis ordningen er oprettet før den 1. januar 1980,  

 beregnes afgiften på 40 pct. efter § 29, stk. 1, 2. og 3. pkt., § 29, stk. 2  

 og 3, § 29 A eller § 30, stk. 1, 3. og 4. pkt., af den del af udbetalingen  

 eller værdien, der hidrører fra indbetalinger og rentetilskrivninger m.v.,  

 der forfaldt efter den 31. december 1979 og vedrører tiden efter denne dato.  

 Afgiften af den del af udbetalingen eller værdien, der hidrører fra  

 indbetalinger, der forfaldt i tiden fra den 1. januar 1972 til og med den 31.  

 december 1979, udgør 35 pct.
For resten af udbetalingen eller værdien gælder  

 § 34.
Stk. 3. Ved opgørelsen efter stk. 1 eller 2 finder § 26 A, stk. 1,  

 2.-3. pkt. og stk. 2-3, tilsvarende anvendelse.
Ved kapitalforsikring i  

 pensionsøjemed bortses dog ved anvendelsen af § 26 A, stk. 1, 2. pkt., fra  

 forøgelse af præmiereserve m.v. vedrørende en arbejdstagers egne  

 indbetalinger før den 1. januar 1972. Ved pensionsordninger med løbende  

 udbetalinger og ved rateforsikringer i pensionsøjemed bortses fra forøgelse  

 af præmiereserve m.v. vedrørende de i § 34, stk. 2, nævnte indbetalinger.
For  

 ordninger i pensionskasser kan ordningens værdi pr. 31. december 1979  

 ansættes til værdien af den udtrædelsesgodtgørelse, som medlemmet efter  

 pensionskassens vedtægter ville have haft krav på ved udtræden pr. 31.  

 december 1979.«.
 15. I § 34, stk. 1, ændres »§ 33 A, 7. pkt.,»  

 til: »§ 33 A, stk. 1, 2. pkt., og stk. 2, 3. pkt.«.
 16. I § 34, stk. 4, ændres »35 pct.« til:  

 »60 pct.«.
 17. § 40, stk. 3, ophæves.
 18. § 40 A, stk. 1, 3. pkt., ophæves.
 19. I § 41, stk. 5, 2. pkt., udgår: »og indkomstskat  

 eller tillægsskat«, og i 3. pkt. ændres »40 pct.« til:  

 »60 pct.«.
 20. I § 41, stk. 5 , indsættes efter 3. pkt.:
 »Det beløb, der i henhold til 1. pkt. indbetales til den danske stat,  

 forrentes af den danske stat over for den pågældende person indtil overførsel  

 eller udbetaling, jf. 2. pkt., med den til enhver tid gældende rentesats for  

 den danske stats indskud i Nationalbanken.«.
 21. I § 42, stk. 2, 2. pkt., ændres »40 pct.«  

 til: »60 pct.«, og i 3. pkt. udgår: », herunder §§ 48  

 og 48 A«.
 22. Kapitel 5 ophæves.
 23. I § 57, stk. 1, nr. 3 og 4, ændres »§ 26, stk.  

 2« til: »§ 26, stk. 4«.
 24. I § 57, stk. 1, nr. 4, ændres  

 »arbejdstageren« til: »ejeren«.
 25. I § 57, stk. 1 , indsættes efter nr. 4 som nyt  

 nr.:
 »5. foretager udbetaling til orlovsfinansiering, jf. § 20 A, stk. 1,  

 fra en kapitalforsikring eller opsparing i pensionsøjemed, der ikke er i  

 overenstemmelse med en tilladelse som nævnt i § 20 A, stk. 2,».
 Nr. 5 bliver herefter nr. 6.
§ 2 I lov om opkrævning af indkomst- og formueskat for personer m.v., jf.  

 lovbekendtgørelse nr. 728 af 5. august 1994, som senest ændret ved lov nr.  

 1119 af 21. december 1994, foretages følgende ændringer:
 1. I § 60, stk. 1, ophæves litra g og h.
 Litra i bliver herefter litra g.
 2. I § 60, stk. 2, ændres »litra c)-h)» til:  

 »litra c-f,».
§ 3 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2-9.
 Stk. 2. § 1, nr. 1 og 3, har virkning for ordninger, der oprettes,  

 og for medlemmer, der indtræder i en allerede oprettet kollektiv ordning, den  

 9. maj 1995 og senere.
 Stk. 3. § 1, nr. 6, har virkning fra og med indkomståret 1998. Den  

 i § 1, nr. 6, angivne procent udgør dog 70 pct. til og med indkomståret 1997.
 Stk. 4. § 1, nr. 7 og 8, har virkning fra og med den 1. juli 1995,  

 jf. dog stk. 9.
 Stk. 5. § 1, nr. 9, har virkning for tilfælde, hvor den først  

 ophævede kapitalforsikring eller opsparing i pensionsøjemed er ophævet den 9.  

 maj 1995 eller senere.
 Stk. 6. § 1, nr. 10-19, 21 og 22, samt § 2 har virkning for hel  

 eller delvis ophævelse, hvorom der er indgået aftale den 9. maj 1995 eller  

 senere, jf. dog stk. 7.
 Stk. 7. Afgift på 60 pct. ved hel eller delvis ophævelse, der er  

 sket i perioden fra den 9. maj 1995 til og med den 31. december 1995,  

 tilfalder staten.
 Stk. 8. § 1, nr. 20, har virkning fra og med den 1. marts 1995.
Stk. 9. Arbejdsformidlingen kan tillade, at personer, der har  

 afholdt orlov, jf. lov om orlov, i tidsrummet fra den 1. januar 1995 til den  

 30. juni 1995, kan ophæve en kapitalforsikring eller opsparing i  

 pensionsøjemed helt eller delvis.
Personer, der ønsker at foretage en sådan  

 ophævelse, skal rette henvendelse til Arbejdsformidlingen inden den 1. august  

 1995. Ved afgørelsen af, hvor stort et beløb der kan hæves, finder de regler,  

 der fastsættes af arbejdsministeren i medfør af pensionsbeskatningslovens §  

 20 A, stk. 2, som indsat ved denne lovs § 1, nr. 8, tilsvarende anvendelse.
§ 4 Har en person i tidsrummet fra den 1. januar 1992 til den 9. maj 1995  

 hævet en kapitalforsikring eller opsparing i pensionsøjemed, og er der sket  

 afgiftsberigtigelse efter pensionsbeskatningslovens § 26, stk. 1, i den  

 indtil ikrafttrædelsen af denne lov gældende affattelse, uagtet at personen  

 ved ophævelsen tillige var ejer af en eller flere andre kapitalforsikringer  

 eller opsparinger i pensionsøjemed, kan skatteministeren tillade, at  

 beskatning efter pensionsbeskatningslovens § 48 eller afgiftsberegning efter  

 pensionsbeskatningslovens § 48 A i den indtil ikrafttrædelsen af denne lov  

 gældende affattelse af de nævnte bestemmelser undlades.
Ved afgørelsen af, om  

 tilladelse skal gives, skal det tages i betragtning, hvorvidt ejeren må  

 antages at have været vidende om, at han eller hun ejer en kapitalforsikring  

 eller opsparing i pensionsøjemed, som ikke er blevet hævet.
Bemærkninger til lovforslaget 1. Lovforslagets formål Lovforslaget skal ses i sammenhæng med den i 1993 indførte adgang for  

 personer med tilknytning til arbejdsmarkedet til at afholde orlov til  

 uddannelse, orlov til sabbat og orlov til børnepasning, jf. lovbekendtgørelse  

 nr. 7 af 9. januar 1995. I finanslovsaftalen for 1995 er det aftalt, at der  

 skal fremsættes lovforslag om en opsparingsordning til supplement af  

 orlovsydelsen.
Det væsentligste element i lovforslaget er, at der åbnes mulighed for en  

 sådan individuel finansiering af orlov som supplement til orlovsydelse og  

 eventuelt kommunalt tilskud.
Den består i, at personer på orlov får mulighed  

 for helt eller delvis at ophæve deres kapitalforsikring eller opsparing i  

 pensionsøjemed (herefter kaldet kapitalpension) mod betaling af indkomstskat  

 af det hævede beløb.
Regeringen finder generelt, at det primære formål med pensionsopsparing  

 bør være at sikre opspareren en indkomst efter pensionering, der kan tjene  

 som supplement til folkepensionen og de sociale pensioner.
Det foreslås  

 derfor, at der fremover skal betales en afgift på 60 pct. af det hævede  

 beløb, hvis der hæves af indeståendet på en pensionsordning før tiden.  

 Reglerne om orlovshævninger udgør en undtagelse herfra, idet der kun skal  

 betales indkomstskat af det hævede beløb.
Som en yderligere styrkelse af pensionsformålet foreslås det at justere  

 visse betingelser for, hvornår en pensionsordning kan anses for en  

 pensionsordning med løbende udbetalinger.
Generelt skal de have en livsvarig  

 udbetalingsperiode.
Der gives dog mulighed for at oprette ordninger, hvor der  

 i udbetalingsforløbet tages hensyn til opnået ret til folkepension el.lign.,  

 samt ophørende ordninger, der har karakter af invalide-, ægtefælle- og  

 børnepension.
 Der foreslås endvidere en lempelse i beskatningen for visse tilfælde, hvor  

 en person har mere end en kapitalpensionsordning.
 Endelig indeholder lovforslaget en række konsekvensændringer som følge af  

 ændringer i anden lovgivning.
 2. Lovforslagets indhold.
a.
Hævning af pensionsordninger i utide Efter gældende skatteregler er midler, der henstår på en pensionsordning,  

 ikke bundet.
Hvis en pensionsordning ophæves helt eller delvis før det  

 tidspunkt, hvor den efter pensionsaftalen kan komme til udbetaling (såkaldt  

 »ophævelse i utide«), skal der betales 40 pct.s-afgift +  

 supplerende indkomstskat (eller i tilfælde af, at ejeren ikke er  

 indkomstskattepligtig til Danmark, tillægsafgift).
Dette skal ses i forhold til den beskatning, der finder sted, hvis  

 pensionsordningen indestår indtil det aftalte tidspunkt.
Efter de gældende  

 regler medregnes pension fra pensionsordninger med løbende udbetalinger og  

 udbetalinger fra ratepensionsordninger til den skattepligtige indkomst, mens  

 der kun betales en 40 pct.s-afgift af kapitalpension i en række nærmere  

 beskrevne tilfælde, bl.a. når ejeren er fyldt 60 år eller er blevet  

 berettiget til højeste eller mellemste førtidspension.
Den generelle nedsættelse af marginalskattesatserne, der er gennemført ved  

 skatteomlægningen fra 1994, vil gradvis gøre hævninger i utide fra  

 kapitalpension mere og mere attraktive i takt med, at marginalskatten nærmer  

 sig 40 pct.
For flere og flere vil det kunne betale sig at hæve  

 kapitalpensionen enten på en gang eller i flere omgange før  

 pensioneringstidspunktet til en indkomstbeskatning, der måske endog ligger  

 under 40 pct., fremfor at vente til pensioneringstidspunktet og så få  

 udbetalt hele indeståendet mod 40 pct.s-afgift.
 Hertil kommer, at der for de øvrige pensionsordningers vedkommende i dag  

 reelt ikke er noget skattemæssigt incitament til at afvente  

 pensioneringstidspunktet, fremfor at ophæve ordningen i utide.
Dette må anses for uholdbart.
Reglerne om skattebegunstiget  

 pensionsopsparing bør tilskynde til, at opsparingen står urørt indtil  

 pensioneringstidspunktet.
Det foreslås derfor, at beskatningsreglerne for hel eller delvis  

 ophævelse af pensionsordninger i utide ændres, således at der skal betales en  

 afgift på 60 pct. af det hævede beløb.
Afgiften afløser således det  

 nuværende beskatningssystem med en 40 pct.s-afgift + supplerende indkomstskat  

 eller tillægsafgift.
b.
Kapitalpension Efter gældende regler skal en kapitalpension være oprettet inden det  

 fyldte 60. år.
Der kan hvert år maksimalt indskydes et fastsat beløb, i 1995  

 31.200 kr., og dette indskud er fradragsberettiget i skattepligtig indkomst  

 og personlig indkomst.
En kapitalpension kan til enhver tid ophæves helt eller delvis, men ved  

 ophævelse skal der enten betales skat eller en endelig afgift på 40 pct. 40  

 pct.s-afgiften betales bl.a., når ejeren er fyldt 60 år eller er blevet  

 berettiget til højeste eller mellemste førtidspension.
Det er normalt en  

 forudsætning for 40 pct.s-afgiften, at personen ophæver alle sine  

 kapitalpensionsordninger på en gang.
 Kapitalpensionerne omfattes af det ovenfor under a. beskrevne forslag om  

 at indføre en 60 pct.s-afgift på alle hævninger af pensionsopsparing i utide.
Efter lovforslaget skal personer, der går på uddannelses-, forældre-  

 eller sabbatorlov dog ikke betale 60 pct.s-afgift af beløb, som de hæver  

 på deres kapitalpension til finansiering af det indtægtstab, de imødeser ved  

 at gå orlov.
I stedet skal de hævede beløb indgå i den skattepligtige  

 indkomst.
Beløbene er i kraft af kildeskattereglerne A-indkomst.
 Det foreslås, at tilladelsen til at hæve kapitalpension efter  

 orlovsreglerne skal gives i forbindelse med godkendelsen af  

 orlovsansøgningen.
Det foreslås, at Arbejdsministeriet fastsætter de nærmere regler for  

 administration af ordningen, herunder regler om størrelsen af det beløb, der  

 kan hæves.
Det er hensigten, at beløbet som udgangspunkt maksimalt kan udgøre  

 forskellen mellem den hidtidige indtjening og orlovsydelsen suppleret med  

 eventuelt kommunalt tilskud.
Det er endvidere hensigten, at ejeren skal  

 forevise en godkendelse med beløbsangivelse for forsikringsselskabet,  

 pengeinstituttet m.v. ved udbetalingen, og at udbetalingen normalt skal ske  

 kvartalsvis bagud, idet al afholdelse af orlov efter 1. januar 1995 dog skal  

 berettige til udbetaling.
Den gældende regel om, at 40 pct.s-afgift forudsætter, at alle  

 kapitalpensionsordninger ophæves på en gang, skaber problemer for personer,  

 der dels har en arbejdsmarkedspensionsordning eller lignende og dels en  

 privat kapitalpension.
Er der tidsforskydning mellem ophævelserne, skal den  

 først ophævede kapitalpension indkomstbeskattes.
Dette må betragteds som en  

 urimelig hård sanktion mod personer, der har hævet deres private  

 kapitalpension uden at være opmærksom på, at deres arbejdsmarkedspension også  

 indeholder en mindre kapitalpensionsordning.
 Det foreslås derfor, at der skal kunne dispenseres fra 60  

 pct.s-afgiften i tilfælde, hvor det anses for undskyldeligt, at en  

 ordning ikke er blevet ophævet.
c.
Justering af begrebet løbende udbetalinger Pensionsbeskatningsloven opererer med 3 typer af ordninger med  

 skattemæssig virkning: pensionsordninger med løbende udbetalinger,  

 rateordninger og kapitalordninger.
 For så vidt angår rateordningerne er det fastsat i  

 pensionsbeskatningslovens §§ 8 og 11 A, at der skal være tale om ordninger,  

 der udbetales i lige store rater over mindst 10 år, uanset om den forsikrede  

 er i live.
For så vidt angår de løbende ordninger fremgår det af  

 pensionsbeskatningslovens § 2, at en pensionsordning med løbende udbetalinger  

 skal gå ud på at sikre pension i form af løbende ydelser, der bortfalder ved  

 den pensionsberettigedes død.
Det fremgår således klart af lovteksten, at  

 ydelserne skal være livsbetingede . Livsbetingede ydelser står i  

 modsætning til garanterede ydelser (f.eks. rateordninger), hvor det ikke er  

 et krav, at den forsikrede skal være i live i hele garantiperioden.
Efter hidtidig praksis har det derimod ikke været stillet som et krav, at  

 ydelserne skal være livsvarige , dvs. at ydelserne i alle tilfælde  

 skal løbe, indtil den berettigede dør.
Det har således hidtil været  

 anerkendt, at der også kan oprettes ophørende ordninger, der er omfattet af  

 pensionsbeskatningslovens § 2, nr. 4.
Praksis har dog været usikker med hensyn til, i hvor lang tid en ophørende  

 livrente skal løbe.
Senest har Landsskatteretten i 1994 afvist, at der kan  

 være tale om en udbetalingsperiode på kun 2 år, men udtalt, at der som  

 minimum skal være tale om en 5-årig udbetalingsperiode.
Spørgsmålet om,  

 hvorvidt en 2-årig udbetalingsperiode er tilstrækkelig, er for tiden indbragt  

 for landsretten.
 Pensionsbeskatningslovens systematik antyder, at pensionsordninger med  

 løbende udbetalinger er mere bundet end de andre former for  

 pensionsordninger.
Det fremgår således af pensionsbeskatningslovens § 41, at det er muligt  

 skattefrit at overføre andre pensionsordninger til en pensionsordning med  

 løbende udbetalinger.
Overførsel fra en pensionsordning med løbende  

 udbetalinger til andre pensionsordninger kan derimod ikke ske.
Såfremt pensionsordninger med løbende udbetalinger kan oprettes som  

 ophørende ordninger med en kortvarig udbetalingsperiode, fremtræder de  

 imidlertid som en type pensionsordninger, der er mindre bundet end f.eks.  

 rateordninger.
Endvidere gives der mulighed for at spekulere i den lempelige  

 beskatning, som nogle lande undergiver sådanne udbetalinger.
Det foreslås, at pensionsordninger med løbende udbetalinger fremover skal  

 være ikke alene livsbetingede, men som udgangspunkt også livsvarige.
Herved  

 genoprettes pensionsbeskatningsreglernes systematik med ordninger med løbende  

 betalinger som den mest bundne type.
I praksis er det almindeligt, at der i en aftale om livsvarig  

 alderspension er indbygget et udbetalingsforløb, hvor udbetalingerne  

 nedsættes markant på det tidspunkt, hvor modtageren bliver berettiget til  

 folkepension, således at modtageren bevarer en stabil indkomst i hele sin  

 restlevetid.
Sådanne udbetalingsforløb vil fortsat kunne aftales.
Såfremt der herudover er et ønske om at kunne oprette ophørende ordninger,  

 vil sådanne ordninger kunne oprettes som rateordninger med en 10-årig  

 udbetalingsperiode.
Der ses ikke at være et berettiget behov for at kunne  

 oprette ophørende ordninger med en kortere udbetalingsperiode end 10 år.
For så vidt angår invalide-, ægtefælle- og børnepensionsordninger, må der  

 anses at være et berettiget behov for fortsat at kunne oprette ophørende  

 ordninger med kortere løbetid end 10 år.
Det foreslås derfor ikke, at disse  

 ordninger skal være livsvarige.
3. Provenumæssige konsekvenser Opsparingen på kapitalpensioner er steget betydeligt, og de samlede  

 indskud udgjorde i 1993 ca. 17 mia. kr.
Det skønnes, at omkring 950.000  

 familier foretog indbetaling på en kapitalpensionsordning i 1993. Det  

 gennemsnitlige indskud er ca. 16.000 kr., men med stor spredning.
Ordningerne  

 er mest udbredt blandt de 50-60 årige, hvor 60 pct. har en ordning.
Blandt de  

 26-40 årige har hver tredie familie en ordning.
a.
Hævning på kapitalpension til finansiering af orlo Forslaget medfører modsatrettede provenubevægelser.
Der vil umiddelbart  

 fremkomme et forøget skatteprovenu som følge af, at der skal betales  

 indkomstskat af det hævede beløb.
Ved uændret opsparing reduceres til gengæld  

 realrenteafgiften og på længere sigt indtægterne fra 40 pct.s-afgiften.
På den anden side må det formodes, at den samlede opsparing forøges, når  

 der kan spares op direkte til orlovsformål.
Dette vil umiddelbart medføre  

 mindre skatteindtægter som følge af de større fradrag, hvilket modvirker  

 merindtægterne ved orlovshævningerne.
 Der foreligger ikke holdepunkter for et egentligt skøn over hvor mange,  

 der vil benytte sig af muligheden for at hæve kapitalpensionsmidler for at  

 finansiere orlov, og med hvor store beløb.
 Antallet af helårspersoner på orlov skønnes i 1995 at blive knap 70.000.  

 Såfremt eksempelvis 10 pct. af disse personer hæver i gennemsnit 20.000 kr.  

 fra kapitalpensioner, bliver indtægten på indkomstskatten ca. 70 mill. kr.  

 Den mistede 40 pct.s-afgift af hævninger af denne størrelse er ca. 55 mill.  

 kr.
b. 60 pct.s afgift ved hævning af pensionsordninger i utide Den foreslåede omlægning til en 60 pct.s afgift af beløb, der udbetales  

 ved ophævelse af pensionsordninger i utide, skønnes at ville medføre et  

 merprovenu, da 60 pct.s afgiften anslås at overstige den gennemsnitlige  

 indkomstbeskatning af disse beløb med 3 - 5 pct. point.
Merprovenuet vil øges  

 i takt med skattereformens nedsættelse af indkomstskattesatserne frem til  

 1998. Hertil kommer, at det efter forslaget ikke længere vil være muligt at  

 modregne underskud i indkomst fra ophævede pensionsordninger.
 Omfanget af ophævede pensionsordninger i utide anslås til knap 1,5 mia.  

 kr. årligt, svarende til niveauet i 1993. Da omlægningen har virkning fra  

 lovforslagets fremsættelsesdato, skønnes de omfattede beløb i 1995 at ligge  

 på ca. 1,0 mia. kr.
 Med baggrund heri skønnes merprovenuet ved forslaget i indkomståret 1995  

 at blive af størrelsesordenen 30 mill. kr. og i 1996 på 75 mill. kr.
Efter forslaget skal primærkommunerne fra og med 1. januar 1996 have 1/3  

 af 60 pct.s afgiften eller 20 pct. af de udbetalte beløb, hvilket nogenlunde  

 svarer til den primærkommunale indkomstskat efter gældende regler.
På  

 helårsbasis vil primærkommunerne (excl. kirken) få et provenutab på 15 mill.  

 kr.
For kirken vil forslaget betyde et provenutab på ca. 10 mill. kr. årligt,  

 da den ikke får del i 60 pct.s afgiften.
 For amterne, som ikke får del i 60 pct.s afgiften, vil omlægningen  

 indebære et provenutab på ca. 130 mill. kr. årligt fra og med 1996, hvilket  

 dog skal ses i sammenhæng med, at amtskommunerne ved omlægningen af særlig  

 indkomstskat til almindelig indkomstskat fra og med 1996 (L 137) fik en  

 provenugevinst på ca. 170 mill. kr. årligt.
 Statens merprovenu for indkomståret 1996, hvor forslaget har fuld  

 virkning, skønnes til ca. 230 mill. kr., hvoraf ca. 155 mill. kr. skyldes den  

 ændrede fordeling af provenuet fra disse ordninger mellem staten og  

 kommunerne.
For ophævelser efter forslagets fremsættelse i 1995 tilfalder det fulde  

 provenu af 60 pct.s afgiften staten.
For kommunerne bortfalder  

 indkomstskatten af disse ophævelser.
Det drejer sig skønsmæssigt om et beløb  

 på 300 mill. kr.
 Statens samlede merprovenu vedr. indkomståret 1995 udgøres således af den  

 bortfaldne kommuneskat og de nævnte 30 mill. kr. som følge af overgangen fra  

 indkomstskat til afgift.
Udbetalingerne til amts- og primærkommunerne i 1995 vil ikke blive  

 påvirket, da der i de anmeldte 12.- delsrater er indregnet provenu fra  

 almindelig indkomstskat af ophævede pensionsordninger.
Først i 1997 reduceres  

 slutafregningen vedrørende 1995 som følge af bortfaldet af indkomstskatten af  

 de ordninger, der i 1995 hæves efter lovens ikrafttræden.
Omlægningen indebærer, at de løbende skatteindtægter til staten vil falde,  

 da den hidtidige a conto skat på 70 pct. afløses af en afgift på 60 pct.
Til  

 gengæld vil staten spare udgift til overskydende skatter og til tillæg hertil  

 i forbindelse med slutskatteopgørelsen.
I finansåret 1995 skønnes omlægningen  

 at medføre en mindreindtægt for staten på ca. 100 mill. kr.
I finansåret 1996  

 skønnes nettovirkningen i det store og hele provenuneutral.
c.
Løbende ordninger skal være livsvarige Bestemmelsen om, at ordninger med løbende udbetalinger skal være  

 livsvarige, vil betyde en længere løbetid for de pensionsordninger, der idag  

 oprettes med en meget kort løbetid.
I det omfang forslaget medfører, at nogle  

 af disse ordninger slet ikke bliver oprettet, vil der umiddelbart fremkomme  

 et forøget skatteprovenu som følge af lavere fradrag for indbetalinger.
4. Erhvervsøkonomiske konsekvenser Forslaget skønnes ikke at have væsentlige erhvervsøkonomiske konsekvenser.
5. Miljømæssige konsekvenser Forslaget forventes ikke at ville få miljømæssige konsekvenser.
6. Administrative konsekvenser Forslaget skønnes at medføre engangsudgifter for ToldaSkat i 1995 på 2  

 mill. kr.
Herudover skønnes forslaget ikke at medføre nævneværdige  

 administrative konsekvenser.
7. EU-retlige konsekvenser Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 og 3 Det foreslås indføjet i pensionsbeskatningslovens § 2, nr. 4, at ydelser i  

 form af alderspension altid skal have en livsvarig udbetalingsperiode.
 Ved den foreslåede ændring vil ophørende ordninger, der tegnes i  

 fremtiden, ikke være omfattet af pensionsbeskatningslovens § 2. Ordningerne  

 vil derimod være omfattet af pensionsbeskatningslovens afsnit II om  

 ikke-fradragsberettigede pensionsordninger.
I praksis er det almindeligt, at der i udbetalingsforløbet for en  

 alderspension er aftalt et »knæk« på det tidspunkt, hvor modtageren  

 bliver berettiget til en anden pension, især folkepension.
Det foreslås i den  

 nye § 5 A, at sådanne pensionsordninger fortsat skal være omfattet af  

 reglerne for pensionsordninger med løbende udbetalinger, såfremt den  

 ophørende del af alderspensionen udgør maksimalt 50 pct. af den livsvarige  

 del af alderspensionen.
 Procenten er fastsat således, at man tilgodeser de i praksis almindeligt  

 forekommende ordninger, samtidig med at reglen ikke kan anvendes til at omgå  

 kravet i § 2, nr. 4, om, at alderspension skal være livsvarig.
 Kravet om en livsvarig udbetalingsperiode skal kun gælde alderspension.  

 For så vidt angår invalidepension, ægtefællepension og børnepension er der et  

 naturligt behov for at kunne oprette ophørende ordninger, og ændringen  

 berører derfor ikke disse ydelser.
Til nr. 2 Der er tale om en redaktionel ændring som følge af, at lov om tilsyn med  

 pensionskasser har ændret titel til lov om tilsyn med firmapensionskasser.
Til nr. 4 Efter pensionsbeskatningslovens § 11 A, stk. 3, skal der til brug for  

 beregningen af størrelsen af ydelsen fra en ratepension, der er valgt  

 udbetalt efter reglen i § 11 A, stk. 2, nr. 2, fastsættes en  

 amortisationsrente.
Beregningen af denne amortisationsrente tager udgangspunkt i en effektiv  

 obligationsrente, som udregnes dagligt af Københavns Fondsbørs.
Den effektive  

 obligationsrente anvendes tillige ved beregningen af mindsterenten efter  

 kursgevinstlovens § 7, stk. 3.
 Efter at kursgevinstlovens § 7, stk. 3, blev ændret ved lov nr. 394 af 6.  

 juni 1991, har Københavns Fondsbørs ved beregningen af den effektive  

 obligationsrente set bort fra konverterbare obligationer noteret over pari.
 Det foreslås, at pensionsbeskatningslovens § 11 A, stk. 3, bringes i  

 overensstemmelse med kursgevinstlovens § 7, stk. 3.
Til nr. 5 Pensionsbeskatningslovens § 52 om hjælpe- og understøttelsesfonde er fra  

 1990 ændret, så der ikke længere kræves godkendelse af de enkelte fonde.
 Der findes således i dag fonde, som ikke er »godkendt« efter §  

 52.
 Disse fonde er ikke desmindre omfattet af reglerne i § 56, stk. 1, 2.  

 pkt., om, at arbejdstagerne ikke skal beskattes af arbejdsgiverens bidrag til  

 fonden, og i § 18, stk. 1, 3. pkt., om, at arbejdstagerne ikke kan fradrage  

 sådanne indbetalinger i deres skattepligtige indkomst.
 Det foreslås derfor, at formuleringen af de to nævnte bestemmelser ændres,  

 så den harmonerer bedre med den gældende formulering af § 52.
Til nr. 6 Hvis indbetalinger til en pensionsordning med løbende udbetalinger eller  

 en rateordning nedsættes eller ophører, skal der i visse tilfælde ske  

 omregning af fradrag i indbetalingsårene.
Reglerne findes i  

 pensionsbeskatningslovens § 18 A, stk. 1. Efter stk. 2 kan den skattepligtige  

 i disse tilfælde vælge i stedet at ophæve pensionsordningen.
Vælger den  

 skattepligtige dette, skal der tilbageholdes 70 pct. af beløbet til sikring  

 af skattekrav.
 Denne tilbageholdelsesprocent har indtil skatteomlægningen fra 1994 været  

 afstemt med den højeste marginalskatteprocent (68). I 1998, når  

 skatteomlægningen er fuldt gennemført, vil den højeste marginalskatteprocent  

 imidlertid være faldet til 58.
 Det foreslås derfor, at indeholdelsesprocenten nedsættes til 60 fra og med  

 indkomståret 1998. Det foreslås, at hele nedsættelsen på 10 procentpoint sker  

 på en gang, idet en gradvis nedsættelse af procentsatsen i takt med  

 marginalskatten ville være uforholdsmæssigt kompliceret at administrere for  

 de indeholdelsespligtige.
Til nr. 7 og 8 Det foreslås, at der som § 20 A i pensionsbeskatningsloven indsættes en  

 bestemmelse om, at der kan ske hel eller delvis ophævelse af kapitalpension  

 med henblik på orlovsfinansiering.
Det foreslås, at sådanne udbetalinger skal være skattepligtig indkomst.  

 Udbetalingerne vil i medfør af personskattelovens § 2 være personlig  

 indkomst.
Udbetalingerne vil dermed være skattemæssigt ligestillet med den  

 arbejdsindtægt, de erstatter.
 Udbetalingerne vil i medfør af kildeskattebekendtgørelsens § 20, nr. 19,  

 være A-indkomst.
 Endelig foreslås det, at Arbejdsministeriet fastsætter de nærmere regler  

 om ordningen.
Til nr. 9 Det foreslås at ændre afgiftsreglerne for tilfælde, hvor en person ejer  

 mere end en kapitalpension, og hvor en eller flere af disse hæves efter det  

 fyldte 60. år, mens en eller flere andre kapitalpensioner ikke  

 afgiftsberigtiges.
Efter de gældende regler er det en forudsætning for at ophæve en  

 kapitalpension mod 40 pct.s-afgift, at der sker afgiftsberigtigelse af alle  

 ejerens kapitalpensioner samtidig.
Hvis der kun hæves en del af en ordning  

 eller en ud af flere ordninger, kan som et alternativ anvendes reglerne i  

 pensionsbeskatningslovens § 28, men da kun på det hævede beløb.
Det vil sige,  

 at der betales 40 pct.s-afgift af det hævede beløb samt supplerende  

 indkomstskat efter pensionsbeskatningslovens § 48 eller tillægsafgift efter  

 pensionsbeskatningslovens § 48 A.
Reglen om indkomstbeskatning eller tillægsafgift anvendes dels, når ejeren  

 har anmodet derom, jf. pensionsbeskatningslovens § 26, stk. 1, 2. pkt., og  

 dels, når der rent faktisk kun er sket afgiftsberigtigelse af en ud af flere  

 ordninger.
Efter praksis har man dog anset kravet om afgiftsberigtigelse af  

 den samlede værdi for opfyldt, selv om der er en tidsmæssig forskydning  

 mellem afgiftsberigtigelsen af de enkelte ordninger, blot hele  

 afgiftsberigtigelsen finder sted inden for samme kalenderår.
Efter reglen i pensionsbeskatningslovens § 26, stk. 2, 1. pkt., skal  

 ejeren forud for udbetalingen af en kapitalpension afgive en erklæring over  

 for forsikringsselskabet eller pengeinstituttet om, hvorvidt vedkommende har  

 anden kapitalpension.
Hensigten med denne erklæring er, at den skal sikre, at  

 alle kapitalpensioner afgiftsberigtiges.
 Baggrunden for, at de ovenfor beskrevne regler foreslås ændret, er den  

 stadig stigende udbredelse af arbejdsmarkedspensionsordninger og andre  

 kollektive arbejdsgiverfinansierede pensionsordninger.
Set i relation til pensionsbeskatningsloven er  

 arbejdsmarkedspensionsordningerne ofte en sammensætning af forskellige typer  

 af pensionsordninger.
Det er almindeligt, at der indgår et mindre element af  

 kapitalpension.
Et stigende antal personer er dermed omfattet af en kollektiv  

 kapitalpensionsordning, som er indflettet i pensionsvilkårene på en sådan  

 måde, at det ikke er åbenbart for medlemmet, at der er tale om  

 kapitalpension.
Personer, der således overser, at deres arbejdsmarkedspension  

 indeholder et kapitalpensionselement, vil, hvis de hæver en privat  

 kapitalpensionsordning, blive ramt af de ovenfor beskrevne beskatningsregler.  

 Det betyder, at de bliver efterbeskattet af deres private kapitalpension.
Et  

 typisk forløb er, at efterbeskatningen først effektueres, når personens  

 arbejdsmarkedspension bliver virksom flere år efter, at den private  

 kapitalpension er ophævet.
 Det findes på denne baggrund ikke rimeligt at opretholde kravet om  

 efterbeskatning (eller efter forslaget om 60 pct.s-afgift, kravet om 60  

 pct.s-afgift) af den først ophævede pensionsordning i alle tilfælde.
Det foreslås, at der gives skatteministeren adgang til at dispensere fra  

 kravet om 60 pct.s-afgift af den først hævede ordning, selv om den eller de  

 øvrige ordning(er) først afgiftsberigtiges efter fristens udløb.
Ifølge  

 bekendtgørelse nr. 514 af 14. juni 1994 skal afgørelser om eventuel  

 dispensation træffes af told- og skatteregionerne, og afgørelserne kan  

 påklages til Told- og Skattestyrelsen.
Ved afgørelsen skal det vurderes, om det må anses for undskyldeligt, at  

 den eller de øvrige ordninger ikke er blevet afgiftsberigtiget i tide.
Der  

 skal lægges vægt på, om ejeren kendte eller burde kende til, at han eller hun  

 havde mere end en kapitalpensionsordning.
Dispensation kan kun forventes givet i tilfælde, hvor den ikke  

 afgiftsberigtigede ordning er en mindre del af en kollektiv pensionsordning,  

 hvori der også indgår andre elementer end kapitalpensionselementet.
Det må  

 derudover godtgøres af ejeren, at der ikke fra pensionsinstituttets side er  

 ydet tilstrækkelig vejledning med hensyn til sammensætningen af  

 pensionsordningen.
Til nr. 10, 11 og 22 De her foreslåede ændringer har kun virkning for ophævelse af  

 pensionsordninger uden for de aftalte udbetalingskriterier (såkaldt  

 »ophævelse i utide«).
Efter de gældende regler skal der ved »ophævelse i utide«  

 betales 40 pct.s-afgift og derudover som hovedregel enten supplerende  

 indkomstskat eller en tillægsafgift på 20 pct.
Om der betales indkomstskat  

 eller tillægsafgift afhænger hovedsagelig af, om den pågældende er fuldt  

 skattepligtig til Danmark eller ej, jf. pensionsbeskatningslovens §§ 48 og 48  

 A.
Derimod er det uden betydning, hvilken type pensionsordning der er tale  

 om.
I visse tilfælde betales der dog kun 40 pct.s-afgift.
Det gælder for  

 følgende udbetalinger:
 - Udbetalinger fra indeksordninger.
 - Udbetalinger omfattet af pensionsbeskatningslovens § 29, stk. 2, (visse  

 udbetalinger af løbende ydelser og rater til en personkreds, der falder uden  

 for kredsen af indkomstskattepligtige efter pensionsbeskatningslovens § 20).
 - Udbetalinger omfattet af pensionsbeskatningslovens § 29, stk. 3,  

 (tilbagekøb m.v. af mindre pensionsordninger med løbende udbetalinger).
 - Udbetalinger omfattet af pensionsbeskatningslovens § 29 A (supplerende  

 engangsydelser fra pensionskasser).
 - Udbetalinger omfattet af pensionsbeskatningslovens § 29 B  

 (kapitaliserede engangsbeløb fra ATP).
 - Udbetalinger, der sker efter, at den tidligere ejer af pensionsordningen  

 er afgået ved døden.
 Det foreslås, at de hidtidige regler om 40 pct.s-afgift + supplerende  

 indkomstskat eller tillægsafgift afløses af en regel om, at der ved hævninger  

 fra pensionsordninger »i utide« skal betales en afgift på 60 pct.  

 Dog skal afgiftssatsen være på 40 pct. i de ovenfor opregnede tilfælde, hvor  

 der efter de gældende regler ikke betales supplerende indkomstskat eller  

 tillægsafgift.
 Reglerne om 60 pct.s-afgiften foreslås indsat i pensionsbeskatningslovens  

 § 28, der omhandler kapitalpension, jf. nr. 10, og i § 29, der omhandler  

 andre typer af pensionsordninger end kapitalpension, jf. nr. 11.
 De gældende regler i pensionsbeskatningslovens § 48 om supplerende  

 indkomstskat og § 48 A om tillægsafgift foreslås ophævet, jf. nr. 22.
60 pct.s-afgiften vil i øvrigt ligesom 40 pct.s-afgiften være omfattet af  

 pensionsbeskatningslovens fælles bestemmelser om afgift, jf. §§ 30-40 A.
Om  

 fordelingen af afgiften mellem stat, amter og kommuner foreslås der dog  

 forskellige regler for 40 pct.s-afgiften og 60 pct.s-afgiften, jf. den ved  

 nr. 17 foreslåede formulering af pensionsbeskatningslovens § 40 og  

 bemærkningerne hertil.
Til nr. 12, 13, 17, 18, 19 og 21 Der er tale om konsekvensændringer som følge af forslagene under nr. 10 og  

 11 om at indføre en 60 pct.s-afgift ved ophævelse af en pensionsordning i  

 utide, jf. bemærkningerne til nr. 10, 11 og 22.
Til nr. 14-16 Forslagene er konsekvensændringer som følge af forslaget om at indføre en  

 60 pct.s-afgift ved hævninger fra pensionsordninger i utide, jf. nr. 10 og  

 11.
Efter de gældende regler skal der ved hævninger fra pensionsordninger i  

 utide betales afgift samt enten supplerende indkomstskat efter  

 pensionsbeskatningslovens § 48 eller tillægsafgift efter  

 pensionsbeskatningslovens § 48 A.
Afgiftssatsen er som udgangspunkt 40 pct.,  

 men i pensionsbeskatningslovens §§ 33 A og 34 findes der regler om lavere  

 afgift af opsparing, der er foretaget inden udgangen af 1979. Som hovedregel  

 udgør afgiften af opsparing, der er foretaget i perioden 1972-79, 35 pct.,  

 mens afgiften af tidligere foretaget opsparing udgør 25 pct.
Visse dele af  

 opsparingen er dog helt friholdt for afgift.
Der foreslås en gradueret afgift i tilfælde, hvor der som udgangspunkt  

 skal betales 60 pct.s-afgift.
Det foreslås, at gradueringen skal følge de  

 regler, der i dag gælder efter reglen om tillægsafgift efter  

 pensionsbeskatningslovens § 48 A.
Efter denne bestemmelse betales der en  

 samlet afgift og tillægsafgift på 60 pct. af den del af udbetalingen, hvor  

 afgiftssatsen er 40 eller 35 pct., mens der ikke betales tillægsafgift af den  

 del, hvor afgiftssatsen er 25 pct., og af den del, der er afgiftsfri.
Afgrænsningerne imellem de forskellige afgiftssatser foreslås ikke ændret.  

 Der vil herefter være tre afgiftssatser i de tilfælde, hvor udgangspunktet er  

 60 pct.: 60 pct., 25 pct. eller 0 pct.
I de tilfælde, hvor udgangspunktet  

 fortsat er 40 pct., er der fortsat fire afgiftssatser: 40 pct., 35 pct., 25  

 pct. eller 0 pct.
Til nr. 20 I medfør af pensionsbeskatningslovens § 41, stk. 5, skal den del af en  

 udtrædelsesgodtgørelse fra Fællesskabernes pensionsordning, der hidrører fra  

 en overførsel af pensionsbidrag fra Danmark, indbetales til den danske stat,  

 dvs. til Nationalbanken.
 Ved forslaget sikres der hjemmel til, at denne udtrædelsesgodtgørelse kan  

 forrentes af den danske stat over for den pågældende person med den til  

 enhver tid gældende rentesats for statens indskud i Nationalbanken.
 Beløbet kan maksimalt stå 3 måneder i Nationalbanken.
Til nr. 23 Der er tale om konsekvensændringer som følge af den ved nr. 9 foreslåede  

 ændring af pensionsbeskatningslovens § 26.
Til nr. 24 Efter skattereformen i 1987 blev der indført adgang til at oprette  

 kapitalpension for alle persongrupper.
Som følge deraf afgives erklæringer  

 efter pensionsbeskatningslovens § 26, stk. 2, 1. pkt., (efter den i § 1, nr.  

 9, foreslåede ændring § 26, stk. 4, 1. pkt.,) ikke længere af arbejdstageren,  

 men af ejeren af ordningen.
Det foreslås at ændre ordlyden af  

 strafbestemmelsen i § 57, stk. 1, nr. 4, i overensstemmelse hermed.
Til nr. 25 Det foreslåede § 57, stk. 1, nr. 5, i pensionsbeskatningsloven har  

 sammenhæng med forslaget om at indføre adgang til at hæve på kapitalpension  

 til finansiering af orlov, jf. dette lovforslags, § 1, nr. 8.
 Efter forslaget under nr. 8 skal ejeren have tilladelse fra  

 Arbejdsformidlingen til at hæve på sin kapitalpension.
Det foreslås, at pensionsbeskatningslovens strafbestemmelse skal omfatte  

 den situation, hvor et forsikringsselskab, pengeinstitut m.v. foretager  

 udbetalinger til orlovsfinansiering, der ikke er i overensstemmelse med den  

 afgivne tilladelse.
Sanktionen omfatter både den situation, hvor ejeren opnår  

 udbetaling ved at påberåbe sig orlovsafholdelse, men uden at forevise en  

 tilladelse, og den situation, hvor der udbetales mere end tilladt.
Til § 2 Der er tale om konsekvensændringer som følge af forslaget under § 1, nr.  

 22, om at ophæve pensionsbeskatningslovens kapitel 5, herunder § 48. Der  

 henvises til bemærkningerne til § 1, nr. 10, 11 og 22.
Til § 3 Det foreslås, at reglerne om, at pensionsordninger med løbende  

 udbetalinger skal være livsvarige (§ 1, nr. 1 og 3,) skal have virkning for  

 ordninger, der oprettes den 9. maj 1995 og senere.
Det bemærkes herved, at et  

 senere virkningstidspunkt som f.eks. lovens ikrafttrædelsesdato ville give  

 mulighed for at omgå reglerne gennem nytegning/nyoprettelse af  

 pensionsordninger efter de gamle regler i tidsrummet fra lovforslagets  

 fremsættelse til lovens ikrafttræden.
 Det foreslås, at nedsættelsen af tilbageholdelsesprocenten fra 70 til 60  

 (§ 1, nr. 6) skal have virkning fra og med indkomståret 1998.
 Det foreslås, at reglerne om, at der kan hæves på kapitalpension til  

 finansiering af orlov (§ 1, nr. 7 og 8), skal have virkning fra 1. juli 1995,  

 men dog således, at afholdelse af orlov i tidsrummet fra 1. januar til 1.  

 juli 1995 skal berettige til hævning, jf. stk. 9.
 Det foreslås, at de ved § 1, nr. 9, foreslåede regler om lempet beskatning  

 af personer med mere end en kapitalpension skal have virkning for tilfælde,  

 hvor den først ophævede ordning ophæves den 9. maj 1995 eller senere.
Det foreslås, at 60 pct.s-afgiften for hævninger af eller fra  

 pensionsordninger »i utide« (§ 1, nr. 10-19, 21 og 22 samt § 2)  

 skal have virkning for hævninger, hvorom der indgås aftale mellem den  

 hæveberettigede og pensionsinstituttet den 9. maj 1995 eller senere.
Det  

 bemærkes herved, at en senere virkningsdato, f.eks. lovens  

 ikrafttrædelsesdato, ville give personer med en marginalskatteprocent på  

 under 60 incitament til at undgå afgiften ved at ophæve pensionsordningen i  

 tidsrummet mellem lovforslagets fremsættelse og lovens ikrafttræden.
Det  

 foreslås dog, at 60 pct.s-afgiften for 1995 tilfalder staten, således at  

 denne afgift først omfattes af reglen om fordeling med 1/3 til kommunerne og  

 2/3 til staten fra og med 1996.
 Endelig foreslås det, at reglen i § 1, nr. 20, der giver hjemmel til at  

 forrente udtrædelsesgodtgørelse fra Fællesskabernes pensionsordning,  

 tillægges tilbagevirkende kraft fra den 1. marts 1995. Det bemærkes herved,  

 at forrentningen i alle tilfælde vil være til fordel for de berørte personer.
Til § 4 I § 1, nr. 9, i dette lovforslag foreslås en ændret affattelse af  

 pensionsbeskatningslovens § 26, som bl.a. præciserer, hvordan der  

 afgiftsmæssigt skal forholdes, når en person har mere end en  

 kapitalpensionsordning, og kun en del af disse ophæves.
Det foreslås  

 herunder, at skatteministeren skal have mulighed for at dispensere fra kravet  

 om 60 pct.s-afgift af den først hævede ordning.
Det foreslås i § 4, at denne dispensationsadgang udvides med en adgang til  

 at dispensere fra efterbeskatningskrav efter pensionsbeskatningslovens § 48  

 og tillægsafgiftskrav efter pensionspeskatningslovens § 48 A i tilfælde, hvor  

 den først hævede ordning er hævet før den 9. maj 1995. Det foreslås, at denne  

 dispensationsadgang skal gælde for ophævelser, der er foretaget i 1992 eller  

 senere.
Herved får personer, der har hævet deres private kapitalpension i  

 perioden 1992-94 eller i begyndelsen af 1995, en mulighed for at undgå  

 efterbeskatning af den private kapitalpension, hvis det efterfølgende viser  

 sig, at deres arbejdsmarkedspensionsordning også indeholdt et  

 kapitalpensionselement.
Det foreslås, at dispensationsreglen skal gælde,  

 uanset hvornår den eller de sidst hævede ordninger er hævet.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatningen af pensionsordninger m.v., jf. lovbekendtgørelse nr.  

 836 af 28. september 1994, som ændret ved lov nr. 1122 af 21. december 1994,  

 foretages følgende ændringer:
 1. I § 2, nr. 4, litra a, ændres »alderspension,  

 hvis« til: »alderspension, der er livsvarig, og hvis«.
 § 2. En pensionsordning med løbende udbetalinger skal gå ud på at  

 sikre pension i form af løbende ydelser, der bortfalder ved den  

 pensionsberettigedes død, og som udbetales:
- - - 4. fra en pensionskasse, der opfylder betingelserne i § 3, eller i henhold  

 til en forsikring, der opfylder betingelserne i § 4, dog kun hvis ydelserne  

 fra pensionskassen eller forsikringsselskabet har karakter af:
a) alderspension, hvis udbetaling tidligst begynder ved det fyldte 60. år,  

 medmindre lavere aldersgrænse er godkendt af Ligningsrådet, - - - 2. I § 3, stk. 1, ændres »loven om tilsyn med  

 pensionskasser« til: »loven om tilsyn med  

 firmapensionskasser«.
 § 3. Pensionskasser som nævnt i § 2, nr. 4, skal være omfattet af  

 loven om tilsyn med pensionskasser eller af loven om forsikringsvirksomhed.
- - - 3. Efter § 5 indsættes:
»§ 5 A.
Forsikringer og pensionsordninger oprettet i  

 pensionskasser, i hvis ydelser der indgår en alderspension, der er sammensat  

 af en livsvarig del og en supplerende del, der ikke er livsvarig, men som i  

 øvrigt opfylder betingelserne i § 2, nr. 4, jf. §§ 3 eller 4, behandles efter  

 reglerne for pensionsordninger med løbende udbetalinger, såfremt  

 udbetalingerne fra den supplerende del af alderspensionen på intet tidspunkt  

 i dennes løbetid udgør mere end 50 pct. af udbetalingerne fra den livsvarige  

 del af alderspensionen.« 4. I § 11 A, stk. 3, 3. pkt. , indsættes efter  

 »bortset fra«: »konverterbare obligationer noteret over pari  

 samt«.
§ 11 A. - - - Stk. 3. Det beløb, der er nævnt i stk. 2, nr. 2, opgøres ved hvert  

 kalenderårs begyndelse og beregnes som en annuitet på grundlag af ordningens  

 værdi på dette tidspunkt og en nærmere fastsat amortisationsrente.
Ved  

 beregningen af amortisationsrenten anvendes en rentesats beregnet på grundlag  

 af et simpelt gennemsnit opgjort med to decimaler af en af Københavns  

 Fondsbørs dagligt udregnet effektiv obligationsrente for de seneste 20  

 børsdage forud for 15. december i året før udbetalingsåret.
Den effektive  

 obligationsrente opgøres med to decimaler for fastforrentede  

 kroneobligationer i åbne serier, der noteres på Københavns Fondsbørs, bortset  

 fra indeksregulerede obligationer.
Amortisationsrenten findes ved fra denne  

 rentesats at fradrage rentesatsen ganget med den realrenteafgiftssats, der  

 fastsættes efter § 10 i realrenteafgiftsloven for udbetalingsåret.
- - - 5. I § 18, stk. 1, 3. pkt., og § 56, stk. 1, 2.  

 pkt., ændres »fonde, der er godkendt efter § 52 eller efter«  

 til: »fonde som nævnt i § 52 eller i«.
§ 18. - - - Fradragsretten gælder heller ikke indbetalinger fra hjælpe- og  

 understøttelsesfonde, der er godkendt efter § 52 eller efter lov om  

 beskatningen af renteforsikringer m.v. § 21, til en pensionsordning med  

 løbende udbetalinger for den begunstigede.
- - - § 56. Beløb, der ydes ved, at forsikringspræmier m.v. betales af  

 en anden end ejeren af forsikringen m.v., skal medregnes ved opgørelsen af  

 ejerens skattepligtige indkomst.
Dette gælder dog ikke ydelser, der er  

 omfattet af arve- eller gaveafgiftsreglerne, de indbetalinger fra en  

 arbejdsgiver, der er nævnt i § 19, eller indbetalinger fra fonde, der er  

 godkendt efter § 52 eller efter lov om beskatningen af renteforsikringer m.v.  

 § 21, til en pensionsordning med løbende udbetalinger.
- - - 6. I § 18 A, stk. 3, 1. pkt., ændres »70 pct.«  

 til: »60 pct.«.
§ 18 A. - - - Stk. 3. Bliver en pensionsordning med løbende udbetalinger eller  

 en rateforsikring eller rateopsparing i pensionsøjemed ophævet efter stk. 2,  

 skal vedkommende forsikringsselskab, pensionskasse, pengeinstitut m.v. på  

 ophævelsestidspunktet tilbageholde 70 pct. af det beløb, der i henhold til  

 stk. 2 kan udbetales.
- - - 7. I § 20, stk. 1, indsættes som nr. 5:
 »5. Udbetalinger fra en kapitalforsikring eller opsparing i  

 pensionsøjemed, der er omfattet af § 20 A.«.
 § 20. Til den skattepligtige indkomst medregnes:
- - - 8. Efter § 20 indsættes:
»§ 20 A.
I forbindelse med ejerens afholdelse af orlov til  

 uddannelse, orlov til sabbat eller orlov til børnepasning, jf. lov om orlov,  

 kan Arbejdsformidlingen tillade, at en kapitalforsikring eller opsparing i  

 pensionsøjemed ophæves helt eller delvis.
 Stk. 2. Arbejdsministeren fastsætter nærmere regler om  

 administration af ordningen, herunder regler for beregningen af størrelsen af  

 det beløb, der kan udbetales efter stk. 1.«.
 9. § 26, stk. 1, ophæves, og i stedet indsættes:
»Ved afgiftsberegning efter § 25, nr. 1-2 og nr. 4-5, svares der  

 afgift af værdien (genkøbsværdi, kapitalværdi, indestående o.lign.) af  

 samtlige ejerens kapitalforsikringer og opsparinger i pensionsøjemed.
Hvis  

 der i tilfælde, der omfattes af § 25, nr. 1 eller 2, kun udbetales en del af  

 værdien af en kapitalforsikring eller opsparing i pensionsøjemed, kan ejeren  

 dog kræve, at afgiften i stedet beregnes af det udbetalte beløb efter § 28.
Stk. 2. Hvis ejeren af en kapitalforsikring eller opsparing i  

 pensionsøjemed også har andre kapitalforsikringer eller opsparinger i  

 pensionsøjemed, skal der foretages afgiftsberegning efter § 25, nr. 1 eller  

 2, af samtlige kapitalforsikringer eller opsparinger i pensionsøjemed senest  

 ved udgangen af det kalenderår, hvori den eller de første kapitalforsikringer  

 eller opsparinger er udbetalt.
Stk. 1, 2. pkt., gælder dog tilsvarende.
Er  

 der ikke sket afgiftsberigtigelse af samtlige kapitalforsikringer og  

 opsparinger i pensionsøjemed inden den i 1. pkt. nævnte frist, skal den eller  

 de ophævede ordninger afgiftsberigtiges efter § 28.
Stk. 3. Skatteministeren kan efter ansøgning fra ejeren tillade,  

 at afgiftsberigtigelse efter stk. 2, 3. pkt., undlades.
Ved afgørelsen af, om  

 tilladelse skal gives, skal det tages i betragtning, hvorvidt ejeren må  

 antages at have været vidende om, at han eller hun ejer en kapitalforsikring  

 eller opsparing i pensionsøjemed, som ikke er blevet hævet.«.
 Stk. 2 bliver herefter stk. 4.
§ 26. Afgiften efter § 25, nr. 1-2 og nr. 4-5, svares af den  

 samlede værdi (genkøbsværdi, kapitalværdi, indestående og lignende) af  

 ejerens kapitalforsikringer og opsparinger i pensionsøjemed.
Hvis der i  

 tilfælde, der omfattes af § 25, nr. 1 eller 2, kun udbetales en del af denne  

 værdi, kan ejeren dog kræve, at afgiften i stedet beregnes af det udbetalte  

 beløb efter reglerne i § 28.
Stk. 2. Udbetaling efter § 25, nr. 1 eller 2, må først ske, når  

 ejeren har afgivet erklæring om, hvorvidt han har anden kapitalforsikring  

 eller opsparing i pensionsøjemed.
Fremgår det af erklæringen, at der er  

 indtrådt afgiftspligt for forsikring eller opsparing i andet  

 forsikringsselskab eller pengeinstitut m.v., skal det udbetalende  

 forsikringsselskab m.v. derefter give det pågældende andet forsikringsselskab  

 m.v. underretning herom.
 10. § 28 affattes således:
 »§ 28. Ved udbetaling fra en kapitalforsikring eller  

 opsparing i pensionsøjemed i tilfælde, der ikke omfattes af § 20, stk. 1, nr.  

 5, eller §§ 25-27, svares en afgift på 60 pct. af det udbetalte beløb.
 § 28. Ved udbetaling fra en kapitalforsikring i pensionsøjemed og  

 fra en opsparing i pensionsøjemed i tilfælde, der ikke omfattes af §§ 25-27,  

 svares en afgift på 40 pct. af det udbetalte beløb samt indkomstskat efter  

 reglerne i § 48 eller tillægsafgift efter reglerne i § 48 A.
 11. § 29, stk. 1, affattes således:
»Ved udbetalinger, der ikke omfattes af § 20, fra en pensionsordning  

 med løbende udbetalinger eller fra en rateforsikring eller rateopsparing i  

 pensionsøjemed svares en afgift på 60 pct. af det udbetalte beløb.
Ved  

 udbetaling efter den tidligere ejers død udgør afgiften dog 40 pct. af det  

 udbetalte beløb.
Ved udbetalinger, der ikke omfattes af § 20, fra en  

 indeksordning svares en afgift på 40 pct. af det udbetalte beløb.«.
§ 29. Ved udbetaling, der ikke omfattes af § 20, fra en  

 pensionsordning med løbende udbetalinger, fra en rateforsikring eller  

 rateopsparing i pensonsøjemed eller fra en indeksordning svares en afgift på  

 40 pct. af det udbetalte beløb.
Af pensionsordning, der er omfattet af §§ 2,  

 5, 6 og 7, og af rateforsikring eller rateopsparing i pensionsøjemed svares  

 endvidere indkomstskat efter reglerne i § 48 eller tillægsafgift efter  

 reglerne i § 48 A.
- - - 12. § 30, stk. 1, affattes således:
»Ved overdragelse eller anden overførsel til eje eller pant samt ved  

 andre dispositioner m.v., der medfører, at en pensionsordning med løbende  

 udbetalinger, en rateforsikring eller rateopsparing i pensionsøjemed eller en  

 kapitalforsikring eller opsparing i pensionsøjemed ikke længere opfylder  

 betingelserne i kapitel 1, svares en afgift på 60 pct. af det beløb, som på  

 tidspunktet for dispositionen m.v. kunne være udbetalt ved ordningens  

 ophævelse, eventuelt af kapitalværdien af fripolice eller lignende.
Samme  

 afgift svares ved ændring af udbetalingsvilkårene for en rateforsikring eller  

 rateopsparing i pensionsøjemed efter det aftalte tidspunkt for første  

 udbetaling.
Foretages dispositionen m.v. efter den tidligere ejers død, udgør  

 afgiften dog 40 pct. af det afgiftspligtige beløb.
Af dispositioner m.v. som  

 nævnt i 1. pkt. over en indeksordning svares en afgift på 40 pct. af det  

 beløb, som på tidspunktet for dispositionen m.v. kunne være udbetalt ved  

 ordningens ophævelse.«.
§ 30. Ved overdragelse eller anden overførsel til eje eller pant  

 samt ved andre dispositioner m.v., der medfører, at ordningen ikke længere  

 opfylder betingelserne i kapitel 1, svares en afgift på 40 pct. af det beløb,  

 som på tidspunktet for dispositionen m.v. kunne være udbetalt ved ordningens  

 ophævelse, eventuelt af kapitalværdien af fripolice eller lignende.
Samme  

 afgift svares ved ændring af udbetalingsvilkårene for en rateforsikring eller  

 rateopsparing i pensionsøjemed efter det aftalte tidspunkt for første  

 udbetaling.
Af pensionsordning, der er omfattet af §§ 2, 5, 6 eller 7, af  

 rateforsikring og rateopsparing i pensionsøjemed og af kapitalforsikring og  

 opsparing i pensionsøjemed svares endvidere indkomstskat efter reglerne i §  

 48 eller tillægsafgift efter reglerne i § 48 A.
- - - 13. I § 32, stk. 1, udgår: »og eventuel tillægsafgift  

 efter § 48 A«.
 § 32. Der svares afgift og eventuel tillægsafgift efter § 48 A,  

 selv om ejeren af ordningen ikke har været skattepligtig her i landet i den  

 periode, hvor indbetalingerne til ordningen har fundet sted.
- - - 14. § 33 A affattes således:
» § 33 A.
Hvis ordningen er oprettet før den 1. januar 1972,  

 beregnes afgiften på 60 pct. efter § 28, § 29, stk. 1, 1. pkt., eller § 30,  

 stk. 1, 1. og 2. pkt., af den del af udbetalingen eller værdien, der hidrører  

 fra indbetalinger, der forfaldt efter den 31. december 1971. For resten af  

 udbetalingen eller værdien gælder § 34.
Stk. 2. Hvis ordningen er oprettet før den 1. januar 1980,  

 beregnes afgiften på 40 pct. efter § 29, stk. 1, 2. og 3. pkt., § 29, stk. 2  

 og 3, § 29 A eller § 30, stk. 1, 3. og 4. pkt., af den del af udbetalingen  

 eller værdien, der hidrører fra indbetalinger og rentetilskrivninger m.v.,  

 der forfaldt efter den 31. december 1979 og vedrører tiden efter denne dato.  

 Afgiften af den del af udbetalingen eller værdien, der hidrører fra  

 indbetalinger, der forfaldt i tiden fra den 1. janaur 1972 til og med den 31.  

 december 1979, udgør 35 pct.
For resten af udbetalingen eller værdien gælder  

 § 34.
Stk. 3. Ved opgørelsen efter stk. 1 eller 2 finder § 26 A, stk. 1,  

 2.-3. pkt. og stk. 2-3, tilsvarende anvendelse.
Ved kapitalforsikring i  

 pensionsøjemed bortses dog ved anvendelsen af § 26 A, stk. 1, 2. pkt., fra  

 forøgelse af præmiereserve m.v. vedrørende en arbejdstagers egne  

 indbetalinger før den 1. januar 1972. Ved pensionsordninger med løbende  

 udbetalinger og ved rateforsikringer i pensionsøjemed bortses fra forøgelse  

 af præmiereserve m.v. vedrørende de i § 34, stk. 2, nævnte indbetalinger.
For  

 ordninger i pensionskasser kan ordningens værdi pr. 31. december 1979  

 ansættes til værdien af den udtrædelsesgodtgørelse, som medlemmet efter  

 pensionskassens vedtægter ville have haft krav på ved udtræden pr. 31.  

 december 1979.«.
§ 33 A.
Hvis ordningen er oprettet før 1. januar 1980, udgør  

 afgiften efter §§ 28, 29, 29 A, 30 og 31 40 pct. af den del af udbetalingen  

 eller værdien, der hidrører fra indbetalinger og rentetilskrivninger m.v.,  

 der forfaldt efter 31. december 1979 og vedrører tiden efter denne dato. § 26  

 A, stk. 1, 2.-3. pkt., og stk. 2-3, finder tilsvarende anvendelse.
Ved  

 kapitalforsikring i pensionsøjemed bortses dog ved anvendelsen af § 26 A,  

 stk. 1, 2. pkt., fra forøgelse af præmiereserve m.v. vedrørende en  

 arbejdstagers egne indbetalinger før 1. januar 1972. Ved pensionsordninger  

 med løbende udbetalinger og ved rateforsikringer i pensionsøjemed bortses fra  

 forøgelse af præmiereserve m.v. vedrørende de i § 34, stk. 2, 1. pkt., nævnte  

 indbetalinger.
For ordninger i pensionskasser kan ordningens værdi pr. 31.  

 december 1979 ansættes til værdien af den udtrædelsesgodtgørelse som  

 medlemmet efter pensionskassens vedtægter ville have krav på ved udtræden pr.  

 31. december 1979. Afgiften af den del af udbetalingen (værdien), der  

 hidrører fra indbetalinger, der forfaldt i tiden 1. januar 1972-31. december  

 1979, udgør 35 pct.
For den del, der hidrører fra indbetalinger, der forfaldt  

 før 1. januar 1972, gælder § 34.
 15. I § 34, stk. 1, ændres »§ 33 A, 7. pkt.,»  

 til: »§ 33 A, stk. 1, 2. pkt., og stk. 2, 3. pkt.«.
 16. I § 34, stk. 4, ændres »35 pct.« til:  

 »60 pct.«.
 § 34. Indtræder der afgiftspligt efter §§ 28, 29, 29 A, 30 og 31  

 for en ordning, der er oprettet før 1. januar 1972, svares afgiften af den i  

 § 33 A, 7. pkt., nævnte del af udbetalingen m.v., som hidrører fra  

 indbetalinger, der forfaldt før 1. januar 1972, efter reglerne i stk. 2-5.  

 Vedrører udbetalingen eller dispositionen m.v. kun en del af ordningen, anses  

 denne del fortrinsvis at hidrøre fra senere bidrag eller præmier.
- - - Stk. 4. Af opsparing i pensionsøjemed svares afgiften med 35 pct.  

 af udbetalingen eller værdien.
Har arbejdstagerens egne indbetalinger i et  

 eller flere år før lovens ikrafttræden oversteget 350 kr., foretages dog i  

 det beløb, hvoraf afgiften svares, et fradrag, som udgør summen af de beløb,  

 hvormed arbejdstagerens årlige bidrag har oversteget 350 kr.
- - - 17. § 40, stk. 3, ophæves.
§ 40. - - - Stk. 3. Skal der ud over afgiften betales indkomstskat efter § 48,  

 gælder stk. 1 og 2 ikke.
I disse tilfælde tilfalder afgiften staten,  

 amtskommunen og kommunen efter de regler, der gælder for indkomstskatter og  

 kirkelige afgifter.
 18. § 40 A, stk. 1, 3. pkt., ophæves.
§ 40 A.
Indtræder der afgiftspligt efter §§ 25-29, § 29 A, § 29 B  

 eller § 30, stk. 1, og er den afgiftspligtige fuldt skattepligtig til  

 Færøerne på det tidspunkt, hvor afgiftspligten indtræder, skal afgiften  

 fordeles mellem Danmark og Færøerne efter reglerne i stk. 2 eller 3. Er den  

 afgiftspligtige både fuldt skattepligtig til Danmark og Færøerne på  

 tidspunktet for afgiftspligtens indtræden, skal der dog kun ske fordeling  

 efter stk. 2, hvis personen er hjemmehørende i Færøerne efter bestemmelserne  

 i dobbeltbeskatningsoverenskomsten mellem Danmark og Færøerne.
Det samme  

 gælder for tillægsafgiften efter § 48 A.
- - - 19. I § 41, stk. 5, 2. pkt., udgår: »og indkomstskat  

 eller tillægsskat«, og i 3. pkt. ændres »40 pct.« til:  

 »60 pct.«.
 20. I § 41, stk. 5 , indsættes efter 3. pkt.:
 »Det beløb, der i henhold til 1. pkt. indbetales til den danske stat,  

 forrentes af den danske stat over for den pågældende person indtil overførsel  

 eller udbetaling, jf. 2. pkt., med den til enhver tid gældende rentesats for  

 den danske stats indskud i Nationalbanken.«.
§ 41. - - - Stk. 5. Udbetales udtrædelsesgodtgørelse fra Fællesskabernes  

 pensionsordning, indbetales den del af godtgørelsen, der hidrører fra det  

 overførte beløb med tilskrevne renter og bonus m.v., til den danske stat.
Det  

 indbetalte beløb kan enten overføres til en pensionsordning omfattet af stk.  

 1, nr.1, eller udbetales efter fradrag af afgift og indkomstskat eller  

 tillægsafgift.
Afgiften udgør 40 pct. uanset indbetalingstidspunktet.
- - - 21. I § 42, stk. 2, 2. pkt., ændres »40 pct.«  

 til: »60 pct.«, og i 3. pkt. udgår: », herunder §§ 48  

 og 48 A«.
§ 42. - - - Stk. 2. Overføres et beløb, der indestår på en særlig konto som nævnt i  

 stk. 1, til en pensionsordning med løbende udbetalinger for kontohaveren,  

 gælder reglerne i § 41. Af andre udbetalinger fra kontoen svares afgift med  

 40 pct.
I øvrigt gælder samme regler som for opsparing i pensionsøjemed,  

 herunder §§ 48 og 48 A.
 22. Kapitel 5 ophæves.
Kapitel 5 Ophævelse i utide m.v.
§ 48. Personer, der skal betale afgift efter §§ 28 eller 30 af en  

 kapitalforsikring eller opsparing i pensionsøjemed, samt personer, der skal  

 betale afgift af en pensionsordning, der er omfattet af §§ 2, 5, 6 eller 7,  

 eller af en rateforsikring eller rateopsparing i pensionsøjemed, skal, hvis  

 de pågældende er fuldt skattepligtige her til landet på tidspunktet for  

 afgiftspligtens indtræden, ud over afgiften betale indkomstskat efter stk. 2.  

 Der betales dog ikke indkomstskat, når afgiftspligt indtræder efter § 29,  

 stk. 2 og 3, § 29 A eller § 29 B, eller efter at den tidligere ejer af  

 pensionsordningen eller kontoen er afgået ved døden.
Fuldt skattepligtige  

 personer, som efter bestemmelserne i en dobbeltbeskatningsoverenskomst er  

 hjemmehørende i en fremmed stat, Færøerne eller Grønland, betaler heller ikke  

 indkomstskat.
 Stk. 2. Det beløb, hvoraf der efter §§ 28-31, jf. §§ 33 A og 34,  

 beregnes afgift med 40 pct. eller 35 pct., medregnes i den afgiftspligtiges  

 skattepligtige indkomst for det indkomstår, hvori afgiftspligten er indtrådt.
Stk. 3. Den afgift, der er nævnt i stk. 2, fradrages i den  

 afgiftspligtiges slutskat med tillæg af eventuel overført restskat m.v. for  

 det i stk. 2 nævnte indkomstår.
Afgiftsbeløb, der ikke kan rummes i den  

 afgiftspligtiges slutskat som nævnt i 1. pkt., fradrages i slutskat m.v. for  

 den afgiftspligtiges ægtefælle, forudsat at ægtefællerne er samlevende ved  

 udgangen af indkomståret.
Afgiftsbeløb, der ikke kan rummes i årets slutskat  

 m.v., fremføres til fradrag i de nærmest efterfølgende 5 indkomstår, idet  

 reglen i 2. pkt. finder tilsvarende anvendelse.
Stk. 4. Til sikring af skattekravet efter stk. 2 og 3 skal  

 vedkommende forsikringsselskab, pensionskasse, pengeinstitut m.v., ud over  

 afgift efter § 38, stk. 1, tilbageholde en foreløbig skat, således at der i  

 alt tilbageholdes 70 pct. af beløb, hvoraf der skal beregnes afgift med 40  

 pct. eller 35 pct.
Den foreløbige skat skal indbetales til den centrale told-  

 og skatteforvaltning inden den i § 38, stk. 1, nævnte tidsfrist sammen med  

 afgiftsbeløbet.
Den indkomstskattepligtige skal underrettes om indbetalingen.  

 Skatteministeren kan fastsætte nærmere regler om administrationen af denne  

 bestemmelse.
 Stk. 5. Bestemmelserne i § 38, stk. 3 og 4, finder tilsvarende  

 anvendelse på det forsikringsselskab m.v., der skal tilbageholde og indbetale  

 foreløbig skat i medfør af stk. 4.
§ 48 A.
Personer, der skal betale afgift efter §§ 28 eller 30 af  

 en kapitalforsikring eller opsparing i pensionsøjemed, samt personer, der  

 skal betale afgift af en pensionsordning, der er omfattet af §§ 2, 5, 6 eller  

 7, eller af en rateforsikring eller rateopsparing i pensionsøjemed, skal,  

 hvis de pågældende ikke er fuldt skattepligtige her til landet på tidspunktet  

 for afgiftspligtens indtræden, ud over afgiften betale en tillægsafgift efter  

 stk. 2. Tillægsafgift efter 1. pkt. betales også af fuldt skattepligtige  

 personer, som efter bestemmelserne i en dobbeltbeskatningsoverenskomst er  

 hjemmehørende i en fremmed stat, Færøerne eller Grønland.
Der betales dog  

 ikke tillægsafgift, når afgiftspligt indtræder efter § 29, stk. 2 og 3, § 29  

 A eller § 29 B, eller efter at den tidligere ejer af pensionsordningen eller  

 kontoen er afgået ved døden.
 Stk. 2. Tillægsafgiften udgør 20 pct. af det beløb, hvoraf der  

 efter §§ 28-31, jf. §§ 33 A og 34, beregnes afgift med 40 pct., og 25 pct. af  

 det beløb, hvoraf der efter de samme bestemmelser beregnes afgift med 35 pct.
 Stk. 3. Af tillægsafgiften tilfalder 1/3 den kommune, som er  

 bererettiget til andel i afgiften jf. § 40, stk. 1 og 2.
Stk. 4. Til sikring af tillægsafgiften efter stk. 2 skal  

 vedkommende forsikringsselskab, pensionskasse, pengeinstitut m.v., ud over  

 afgift efter § 38, stk. 1, tilbageholde en foreløbig afgift, således at der i  

 alt tilbageholdes 70 pct. af beløb, hvoraf der skal beregnes afgift med 40  

 pct. eller 35 pct.
Den foreløbige afgift skal indbetales til den centrale  

 told- og skatteforvaltning inden den i § 38, stk. 1, nævnte tidsfrist sammen  

 med afgiftsbeløbet.
Den tillægsafgiftspligtige skal underrettes om  

 indbetalingen.
Skatteministeren kan fastsætte nærmere regler om  

 administrationen af denne bestemmelse.
 Stk. 5. Bestemmelserne i § 38, stk. 3 og 4, finder tilsvarende  

 anvendelse på det forsikringsselskab m.v., der skal tilbageholde og indbetale  

 foreløbig afgift i medfør af stk. 4.
Stk. 6. Den tillægsafgiftspligtige skal inden den 1. oktober i  

 året efter afgiftspligtens indtræden have meddelelse om beregningen af  

 tillægsafgiften.
Beløb, der er tilbageholdt efter stk. 4, og som overstiger  

 tillægsafgiften, skal inden den i 1. pkt. nævnte tidsfrist tilbagebetales den  

 tillægsafgiftspligtige.
Ved tilbagebetalingen ydes der den  

 tillægsafgiftspligtige en godtgørelse på 6 pct.
Godtgørelsen er ikke  

 indkomstskattepligtig.
Eventuelt for lidt erlagt tillægsafgift kan inddrives  

 hos den tillægsafgiftspligtige efter lovgivningens almindelige regler om  

 inddrivelse af skyldige skatter.
Stk. 7. Bestemmelserne i § 39 finder tilsvarende anvendelse ved  

 klage over beregningen af tillægsafgiften.
Ved klage til skatteankenævnet  

 regnes klagefristen fra modtagelsen af meddelelsen om beregningen af  

 tillægsafgiften.
 23. I § 57, stk. 1, nr. 3 og 4, ændres »§ 26, stk.  

 2« til: »§ 26, stk. 4«.
 24. I § 57, stk. 1, nr. 4, ændres  

 »arbejdstageren« til: »ejeren«.
 25. I § 57, stk. 1 , indsættes efter nr. 4 som nyt  

 nr.:
 »5. foretager udbetaling til orlovsfinansiering, jf. § 20 A, stk. 1,  

 fra en kapitalforsikring eller opsparing i pensionsøjemed, der ikke er i  

 overenstemmelse med en tilladelse som nævnt i § 20 A, stk. 2,».
 Nr. 5 bliver herefter nr. 6.
§ 57. Med bøde straffes den, der forsætligt eller ved grov  

 uagtsomhed - - - 3. undlader at give underretning som nævnt i § 16, stk. 3, § 26, stk. 2,  

 2. pkt., § 38, stk. 1, 4. pkt., og § 67, stk. 2, 4. udbetaler en kapitalforsikring eller opsparing i pensionsøjemed, før  

 end arbejdstageren har afgivet erklæring som nævnt i § 26, stk. 2, 1. pkt., 5. undlader at sørge for, at vedkommende forsikringsselskab m.v. rettidigt  

 får underretning som nævnt i § 30, stk. 5, og § 67, stk. 3.
- - - § 2 I lov om opkrævning af indkomst- og formueskat for personer m.v., jf.  

 lovbekendtgørelse nr. 728 af 5. august 1994, som senest ændret ved lov nr.  

 1119 af 21. december 1994, foretages følgende ændringer:
 1. I § 60, stk. 1, ophæves litra g og h.
 Litra i bliver herefter litra g.
 2. I § 60, stk. 2, ændres »litra c)-h)» til:  

 »litra c-f,».
 § 60. I den slutskat, der for et år udskrives for den  

 skattepligtige, med tillæg af eventuel overført restskat m.v. efter § 61,  

 stk. 3, og efter fradrag af eventuelt overført beløb efter § 62 C, stk. 2, 2.  

 pkt., modregnes nedennævnte beløb vedrørende samme år:
- - - g) Beløb som nævnt i pensionsbeskatningslovens § 48, stk. 3.
 h) Foreløbige skattebeløb som nævnt i pensionsbeskatningslovens § 48, stk.  

 4.
 i) Beløb efter personskattelovens § 8 a, stk. 5.
Stk. 2. For personer, der anvender et andet indkomstår end  

 kalenderåret, modregnes de i stk. 1, litra c)-h) nævnte beløb samt - - - Efter 2. behandling den 30. maj 1995 § 1 I lov om beskatningen af pensionsordninger m.v., jf. lovbekendtgørelse nr.  

 836 af 28. september 1994, som ændret ved lov nr. 1122 af 21. december 1994,  

 foretages følgende ændringer:
 1. I § 2, nr. 4, litra a, ændres »udbetaling«  

 til: »udbetalinger sker over mindst 10 år og«.
 2. I § 3, stk. 1, ændres »loven om tilsyn med  

 pensionskasser« til: »loven om tilsyn med  

 firmapensionskasser«.
 3. Efter § 5 indsættes som nye paragraffer:
»§ 5 A.
Forsikringer og pensionsordninger oprettet i  

 pensionskasser, i hvis ydelser der indgår en alderspension, der er sammensat  

 af en del, der har en varighed på mindst 10 år, og en del, der har en  

 varighed på under 10 år, men som i øvrigt opfylder betingelserne i § 2, nr.  

 4, jf. §§ 3 eller 4, behandles efter reglerne for pensionsordninger med  

 løbende udbetalinger, såfremt udbetalingerne fra den første ophørende del af  

 alderspensionen udelukkende udgør kompensation for manglende adkomst til  

 folkepension og ATP fra pensioneringstidspunktet og indtil det fyldte 67. år.
§ 5 B.
Forsikringer og pensionsordninger oprettet i  

 pensionskasser, i hvis ydelser der indgår en alderspension, der har en  

 varighed på under 10 år, men som i øvrigt opfylder betingelserne i § 2, nr.  

 4, jf. §§ 3 eller 4, behandles efter reglerne for pensionsordninger med  

 løbende udbetalinger, såfremt alle indbetalinger er foretaget af en tidligere  

 arbejdsgiver og udbetalingerne fra alderspensionen udelukkende udgør  

 kompensation for vederlag i penge for personligt arbejde i tjenesteforhold i  

 perioden fra fratrædelse frem til det tidligere med arbejdsgiveren aftalte  

 fratrædelsestidspunkt.« 4. I § 11 A, stk. 3, 3. pkt. , indsættes efter  

 »bortset fra«: »konverterbare obligationer noteret over pari  

 samt«.
 5. I § 18, stk. 1, 3. pkt., og § 56, stk. 1, 2.  

 pkt., ændres »fonde, der er godkendt efter § 52 eller efter«  

 til: »fonde som nævnt i § 52 eller i«.
6. I § 18 A, stk. 3, 1. pkt., ændres »70 pct.«  

 til: »60 pct.« 7. I § 20, stk. 1, indsættes som nr. 5:
»5. Udbetalinger fra en kapitalforsikring eller opsparing i  

 pensionsøjemed, der er omfattet af § 20 A.« 8. Efter § 20 indsættes:
»§ 20 A.
I forbindelse med ejerens afholdelse af orlov til  

 uddannelse, orlov til sabbat eller orlov til børnepasning, jf. lov om orlov,  

 kan arbejdsformidlingen tillade, at en kapitalforsikring eller opsparing i  

 pensionsøjemed ophæves helt eller delvis.
Stk. 2. Arbejdsministeren fastsætter nærmere regler om  

 administration af ordningen, herunder regler for beregningen af størrelsen af  

 det beløb, der kan udbetales efter stk. 1.« 9. § 26, stk. 1, ophæves, og i stedet indsættes:
»Ved afgiftsberegning efter § 25, nr. 1, 2, 4 og 5, svares der afgift  

 af værdien (genkøbsværdi, kapitalværdi, indestående og lign.) af samtlige  

 ejerens kapitalforsikringer og opsparinger i pensionsøjemed.
Hvis der i  

 tilfælde, der omfattes af § 25, nr. 1 eller 2, kun udbetales en del af  

 værdien af en kapitalforsikring eller opsparing i pensionsøjemed, kan ejeren  

 dog kræve, at afgiften i stedet beregnes af det udbetalte beløb efter § 28.
Stk. 2. Hvis ejeren af en kapitalforsikring eller opsparing i  

 pensionsøjemed også har andre kapitalforsikringer eller opsparinger i  

 pensionsøjemed, skal der foretages afgiftsberegning efter § 25, nr. 1 eller  

 2, af samtlige kapitalforsikringer eller opsparinger i pensionsøjemed senest  

 ved udgangen af det kalenderår, hvori den eller de første kapitalforsikringer  

 eller opsparinger er udbetalt.
Stk. 1, 2. pkt., gælder dog tilsvarende.
Er  

 der ikke sket afgiftsberigtigelse af samtlige kapitalforsikringer og  

 opsparinger i pensionsøjemed inden den i 1. pkt. nævnte frist, skal den eller  

 de ophævede ordninger afgiftsberigtiges efter § 28.
Stk. 3. Skatteministeren kan efter ansøgning fra ejeren tillade,  

 at afgiftsberigtigelse efter stk. 2, 3. pkt., undlades.
Ved afgørelsen af, om  

 tilladelse skal gives, skal det tages i betragtning, hvorvidt ejeren må  

 antages at have været vidende om, at han eller hun ejer en kapitalforsikring  

 eller opsparing i pensionsøjemed, som ikke er blevet hævet.« Stk. 2 bliver herefter stk. 4.
 10. § 28 affattes således:
»§ 28. Ved udbetaling fra en kapitalforsikring eller  

 opsparing i pensionsøjemed i tilfælde, der ikke omfattes af § 20, stk. 1, nr.  

 5, eller §§ 25-27, svares en afgift på 60 pct. af det udbetalte beløb.« 11. § 29, stk. 1, affattes således:
»Ved udbetalinger, der ikke omfattes af § 20, fra en pensionsordning  

 med løbende udbetalinger eller fra en rateforsikring eller rateopsparing i  

 pensionsøjemed svares en afgift på 60 pct. af det udbetalte beløb.
Ved  

 udbetaling efter den tidligere ejers død udgør afgiften dog 40 pct. af det  

 udbetalte beløb.
Ved udbetalinger, der ikke omfattes af § 20, fra en  

 indeksordning svares en afgift på 40 pct. af det udbetalte beløb.« 12. § 30, stk. 1, affattes således:
»Ved overdragelse eller anden overførsel til eje eller pant samt ved  

 andre dispositioner m.v., der medfører, at en pensionsordning med løbende  

 udbetalinger, en rateforsikring eller rateopsparing i pensionsøjemed eller en  

 kapitalforsikring eller opsparing i pensionsøjemed ikke længere opfylder  

 betingelserne i kapitel 1, svares en afgift på 60 pct. af det beløb, som på  

 tidspunktet for dispositionen m.v. kunne være udbetalt ved ordningens  

 ophævelse, eventuelt af kapitalværdien af fripolice eller lignende.
Samme  

 afgift svares ved ændring af udbetalingsvilkårene for en rateforsikring eller  

 rateopsparing i pensionsøjemed efter det aftalte tidspunkt for første  

 udbetaling.
Foretages dispositionen m.v. efter den tidligere ejers død, udgør  

 afgiften dog 40 pct. af det afgiftspligtige beløb.
Af dispositioner m.v. som  

 nævnt i 1. pkt. over en indeksordning svares en afgift på 40 pct. af det  

 beløb, som på tidspunktet for dispositionen m.v. kunne være udbetalt ved  

 ordningens ophævelse.« 13. I § 32, stk. 1, udgår »og eventuel tillægsafgift  

 efter § 48 A«.
 14. § 33 A affattes således:
» § 33 A.
Hvis ordningen er oprettet før den 1. januar 1972,  

 beregnes afgiften på 60 pct. efter § 28, § 29, stk. 1, 1. pkt., eller § 30,  

 stk. 1, 1. og 2. pkt., af den del af udbetalingen eller værdien, der hidrører  

 fra indbetalinger, der forfaldt efter den 31. december 1971. For resten af  

 udbetalingen eller værdien gælder § 34.
Stk. 2. Hvis ordningen er oprettet før den 1. januar 1980,  

 beregnes afgiften på 40 pct. efter § 29, stk. 1, 2. og 3. pkt., § 29, stk. 2  

 og 3, § 29 A eller § 30, stk. 1, 3. og 4. pkt., af den del af udbetalingen  

 eller værdien, der hidrører fra indbetalinger og rentetilskrivninger m.v.,  

 der forfaldt efter den 31. december 1979 og vedrører tiden efter denne dato.  

 Afgiften af den del af udbetalingen eller værdien, der hidrører fra  

 indbetalinger, der forfaldt i tiden fra den 1. januar 1972 til og med den 31.  

 december 1979, udgør 35 pct.
For resten af udbetalingen eller værdien gælder  

 § 34.
Stk. 3. Ved opgørelsen efter stk. 1 eller 2 finder § 26 A, stk. 1,  

 2. og 3. pkt., og stk. 2 og 3, tilsvarende anvendelse.
Ved kapitalforsikring  

 i pensionsøjemed bortses dog ved anvendelsen af § 26 A, stk. 1, 2. pkt., fra  

 forøgelse af præmiereserve m.v. vedrørende en arbejdstagers egne  

 indbetalinger før den 1. januar 1972. Ved pensionsordninger med løbende  

 udbetalinger og ved rateforsikringer i pensionsøjemed bortses fra forøgelse  

 af præmiereserve m.v. vedrørende de i § 34, stk. 2, nævnte indbetalinger.
For  

 ordninger i pensionskasser kan ordningens værdi pr. 31. december 1979  

 ansættes til værdien af den udtrædelsesgodtgørelse, som medlemmet efter  

 pensionskassens vedtægter ville have haft krav på ved udtræden pr. 31.  

 december 1979.« 15. I § 34, stk. 1, ændres »§ 33 A, 7. pkt.,»  

 til: »§ 33 A, stk. 1, 2. pkt., og stk. 2, 3. pkt.« 16. I § 34, stk. 4, ændres »35 pct.« til:  

 »60 pct.« 17. § 40, stk. 3, ophæves.
 18. § 40 A, stk. 1, 3. pkt., ophæves.
19. I § 41, stk. 5, 2. pkt., udgår »og indkomstskat  

 eller tillægsskat«, og i 3. pkt. ændres »40 pct.« til:  

 »60 pct.« 20. I § 41, stk. 5 , indsættes efter 3. pkt.:
»Det beløb, der i henhold til 1. pkt. indbetales til den danske stat,  

 forrentes af den danske stat over for den pågældende person indtil overførsel  

 eller udbetaling, jf. 2. pkt., med den til enhver tid gældende rentesats for  

 den danske stats indskud i Nationalbanken.« 21. I § 42, stk. 2, 2. pkt., ændres »40 pct.«  

 til: »60 pct.«, og i 3. pkt. udgår », herunder §§ 48 og  

 48 A«.
 22. Kapitel 5 ophæves.
 23. I § 57, stk. 1, nr. 3 og 4, ændres »§ 26,  

 stk. 2« til: »§ 26, stk. 4«.
 24. I § 57, stk. 1, nr. 4, ændres  

 »arbejdstageren« til: »ejeren«.
 25. I § 57, stk. 1 , indsættes efter nr. 4 som nyt nummer:
 »5. foretager udbetaling til orlovsfinansiering, jf. § 20 A, stk. 1,  

 fra en kapitalforsikring eller opsparing i pensionsøjemed, der ikke er i  

 overensstemmelse med en tilladelse som nævnt i § 20 A, stk. 2,».
 Nr. 5 bliver herefter nr. 6.
§ 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 728 af 5. august 1994, som senest  

 ændret ved lov nr. 1119 af 21. december 1994, foretages følgende ændringer:
 1. I § 60, stk. 1, ophæves litra g og h.
 Litra i bliver herefter litra g.
 2. I § 60, stk. 2, ændres »litra c)-h)» til:  

 »litra c-f,».
§ 3 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2-9.
 Stk. 2. § 1, nr. 1 og 3, har virkning for ordninger, der oprettes,  

 og for medlemmer, der indtræder i en allerede oprettet kollektiv ordning, den  

 9. maj 1995 og senere.
 Stk. 3. § 1, nr. 6, har virkning fra og med indkomståret 1998. Den  

 i § 1, nr. 6, angivne procent udgør dog 70 pct. til og med indkomståret 1997.
 Stk. 4. § 1, nr. 7 og 8, har virkning fra og med den 1. juli 1995,  

 jf. dog stk. 9.
 Stk. 5. § 1, nr. 9, har virkning for tilfælde, hvor den først  

 ophævede kapitalforsikring eller opsparing i pensionsøjemed er ophævet den 9.  

 maj 1995 eller senere.
 Stk. 6. § 1, nr. 10-19, 21 og 22, samt § 2 har virkning for hel  

 eller delvis ophævelse, hvorom der er indgået aftale den 9. maj 1995 eller  

 senere, jf. dog stk. 7.
 Stk. 7. Afgift på 60 pct. ved hel eller delvis ophævelse, der er  

 sket i perioden fra den 9. maj 1995 til og med den 31. december 1995,  

 tilfalder staten.
 Stk. 8. § 1, nr. 20, har virkning fra og med den 1. marts 1995.
Stk. 9. Arbejdsformidlingen kan tillade, at personer, der har  

 afholdt orlov, jf. lov om orlov, i tidsrummet fra den 1. januar 1995 til den  

 30. juni 1995, kan ophæve en kapitalforsikring eller opsparing i  

 pensionsøjemed helt eller delvis.
Personer, der ønsker at foretage en sådan  

 ophævelse, skal rette henvendelse til arbejdsformidlingen inden den 1. august  

 1995. Ved afgørelsen af, hvor stort et beløb der kan hæves, finder de regler,  

 der fastsættes af arbejdsministeren i medfør af pensionsbeskatningslovens §  

 20 A, stk. 2, som indsat ved denne lovs § 1, nr. 8, tilsvarende anvendelse.
§ 4 Har en person i tidsrummet fra den 1. januar 1992 til den 9. maj 1995  

 hævet en kapitalforsikring eller opsparing i pensionsøjemed, og er der sket  

 afgiftsberigtigelse efter pensionsbeskatningslovens § 26, stk. 1, i den  

 indtil ikrafttrædelsen af denne lov gældende affattelse, uagtet personen ved  

 ophævelsen tillige var ejer af en eller flere andre kapitalforsikringer eller  

 opsparinger i pensionsøjemed, kan skatteministeren tillade, at beskatning  

 efter pensionsbeskatningslovens § 48 eller afgiftsberegning efter  

 pensionsbeskatningslovens § 48 A i den indtil ikrafttrædelsen af denne lov  

 gældende affattelse af de nævnte bestemmelser undlades.
Ved afgørelsen af, om  

 tilladelse skal gives, skal det tages i betragtning, hvorvidt ejeren må  

 antages at have været vidende om, at han eller hun ejer en kapitalforsikring  

 eller opsparing i pensionsøjemed, som ikke er blevet hævet.
