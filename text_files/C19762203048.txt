Opbygning og varighed Uddannelsens mål Lærlingen skal i læretiden opnå erhvervskompetence som plade- og  

 konstruktionssmed i overensstemmelse med nedenstående uddannelsesregler og  

 den for uddannelsen fastsatte kursusplan.
Uddannelsens tilrettelægning De krævede praktiske og teoretiske færdigheder behandles på teknisk skole.
 Uddannelsen på virksomheden tilrettelægges således, at lærlingen  

 beskæftiges ved og opnår praktiske færdigheder i de arbejdsdiscipliner, der  

 er gennemgået under det/de forudgående skoleophold.
 Vejledning til brug ved uddannelsens tilrettelægning fås hos  

 Metalindustriens lærlingeudvalg.
Teknisk skole Undervisningen på teknisk skole omfatter praktik og teori med hovedvægten  

 på oplæring i brug af håndværktøj, svejseudstyr og andet værkstedsudstyr.
 Pensum er opdelt således:
 Trin I (forskole) - varighed 12 uger.
 Skruestikarbejde, smede-, plade- og profilarbejde, udfoldning,  

 sammenføjningsmetoder, herunder lysbue-, gas- og beskyttelsesgassvejsning  

 (MAG) samt flammeskæring.
 Trin 2 - varighed 9 uger.
Sammenføjningsmetoder, herunder lysbue-, gas-, og beskyttelsesgassvejsning  

 (MAG-TIG), flammeskæring samt rørarbejde.
Endvidere opgaver, som indeholder  

 de nævnte arbejdsdiscipliner.
 Trin 3 - varighed 9 uger.
 Plade- og profilarbejde, sammenføjningsmetoder, herunder lysbue-, gas og  

 beskyttelsesgassvejsning (MIG MAG - TIG).
 Trin 4 (repetitionskursus) - varighed 2 uger.
 Kurset omfatter arbejdspraktik, hvor de på teknisk skoler indlærte  

 arbejdsdiscipliner er sammensat til forskellige opgaver, som danner grundlag  

 for en faglig prøve i henhold til lærlingelovens § 15.
Generelt Undervisningen på teknisk skole omfatter endvidere arbejderbeskyttelse og  

 sikkerhed på arbejdspladsen samt undervisning i almene fag.
Uddannelsesregler Fastsat af Lærlingerådet i henhold til § 24, stk. 5 i lov nr. 261 af 2.  

 oktober 1956 om lærlingeforhold.
 Uddannelsen på lærestedet skal omfatte smede-, plade- og profilarbejde ved  

 anvendelse af håndværktøj, maskiner samt svejse- og skæreudstyr efter normalt  

 anvendte arbejdstegninger eller skitser.
 Følgende arbejdsområder/discipliner skal indgå i uddannelsen:
- lysbuesvejsning, bukning, beskyttelsesgassvejsning (MAG), flammeskæring - plade- og profilarbejde, herunder valsning i de for branchen normalt  

 anvendte materialer.
- samling og opstilling samt demontage - brug og vedligeholdelse af de for plade- og konstruktionssmeden anvendte  

 håndværktøjer og maskiner.
Ønskeligt supplement til virksomhedsuddannelsen - smedning - gassvejsning - beskyttelsesgassvejsning TIG og andre svejsemetoder - drejning kendskab til destruktive og ikke destruktive kontrolmetoder vedrørende  

 svejsning.
 I øvrigt beskæftigelse ved andet på virksomheden forekommende fagligt og  

 for oplæringen værdifuldt arbejde.
 Lærlingerådet, den 13. august 1976.
 P.F.V.
