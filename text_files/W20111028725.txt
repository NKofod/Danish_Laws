Særligt om plejepersonales mv. tilskadekomst i arbejdstiden, nævnets j.nr. 10-520-18315 Ansøger blev slået i ansigtet med et knytnæveslag af en dement beboer, som opholdt sig på det psykiatriske center, hvor ansøger arbejdede.
Ansøger blev ramt omkring munden, hvorved hun tabte brillerne og pådrog sig ømhed omkring mund og tænder.
Efterfølgende fik hun kvalme og ondt i nakken.
Nævnet fandt sagen omfattet af offererstatningsloven, idet der var tale om et uventet og umotiveret knytnæveslag med begge hænder tildelt af en dement beboer.
Der var således tale om et villet umotiveret slag, som ikke skyldes spasmer eller modstand fra skadevolders side.
