I medfør af § 2, stk. 2, i lov om boliger for ældre og personer med  

 handicap, jf.
Boligministeriets lovbekendtgørelse nr. 362 af 6. juni 1990  

 fastsættes:
 § 1.  Det er en betingelse for kommunalbestyrelsens  

 tilsagn om lån, ydelsesstøtte og garanti for lån til opførelse eller  

 indretning af ældreboliger, at byggeriets anskaffelsessum ikke overstiger de  

 i § 4 nævnte udgiftsrammer.
Stk. 2.  Kommunalbestyrelsen kan ikke give tilsagn til  

 ombygning af en ejendom efter § 6, stk. 3, i lov om boliger for ældre og  

 personer med handicap, såfremt ejendommen er ombygget eller ombygges i medfør  

 af lov om byfornyelse og boligforbedring, jf.
Boligministeriets  

 lovbekendtgørelse nr. 498 af 28. juni 1990 med senere ændringer.
 Stk. 3.  Kommunalbestyrelsen kan ikke godkende  

 igangsættelse af byggeriet, hvis dette, efter at have været udbudt under  

 iagttagelse af bestemmelserne i Byggestyrelsens cirkulære af 14. april 1989  

 om udbud af bygge- og anlægsarbejder, overskrider de i § 4 nævnte rammebeløb.
 § 2.  Kommunalbestyrelsen kan efter byggeriets  

 færdiggørelse kun godkende følgende dokumenterede merudgifter udover den ved  

 byggeriets påbegyndelse godkendte anskaffelsessum:
Stk. 2.  Byggeregnskabet opgøres pr. skæringsdagen, det  

 vil sige sidste boligs færdiggørelse tillagt højst to måneder til  

 færdiggørelse af udenomsarealerne.
I byggeregnskabet medtages samtlige  

 udgifter frem til skæringsdagen, og eventuelle indtægter fratrækkes  

 anskaffelsessummen.
 Stk. 3.  Er der på byggeregnskabet anført udgifter, som  

 kommunalbestyrelsen ikke kan godkende efter stk. 1 og 2, skal  

 anskaffelsessummen nedsættes tilsvarende.
 Stk. 4.  Er boligerne taget i brug helt eller delvist  

 før skæringsdagen, skal lejeindtægt fratrækkes den anskaffelsessum, som  

 kommunalbestyrelsen godkender på grundlag af byggeregnskabet.
§ 3.  Til udfyldningsprojekter (in-fill-projekter) kan  

 godkendes merudgifter med indtil 10 pct. af den godkendte anskaffelsessum.  

 Godkendelsen skal normalt ske samtidig med meddelelse af tilsagn, dog senest  

 inden byggeriets påbegyndelse.
Det er en betingelse, at der er tale om  

 nybyggeri af max. 20-25 boliger på en grund, der er tilvejebragt ved  

 nedrivning af et hus i en husrække som et led i en byfornyelsesbeslutning  

 eller en saneringsplan.
Udgifterne skal dokumenteres ved byggeriets  

 afslutning.
Stk. 2.  Til særlige energibesparende foranstaltninger  

 kan godkendes merudgifter ved etablering af forsyningsanlæg med indtil 10  

 pct. af anskaffelsessummen.
Godkendelsen forudsætter, at der er indhentet  

 erklæring fra Energistyrelsen om, at betingelserne for ydelse af tilskud  

 efter Energiministeriets lovgivning er opfyldte.
Opnås tilskud fra  

 Energistyrelsen, eller opnås der andre former for tilskud, fragår dette i de  

 merudgifter, som godkendes.
Godkendelse skal normalt ske samtidig med  

 meddelelse af tilsagn, dog senest inden byggeriets påbegyndelse.
Udgifterne  

 skal dokumenteres ved byggeriets afslutning.
§ 4.  Rammebeløbet for anskaffelsessummen pr.  

 boligenhed er fastsat pr. 24. januar 1991 i Bygge- og Boligstyrelsens  

 cirkulæreskrivelse af 23. januar 1991. For ældreboliger med et gennemsnitligt  

 bruttoetageareal på under 56 m2 er rammebeløbet fastsat pr. m2  

 bruttoetageareal.
Ved beregning af bruttoetagearealet henvises til  

 Boligstyrelsens bekendtgørelse nr. 311 af 27. juni 1983. Rammebeløbene  

 justeres og reguleres en gang om året ved offentliggørelse i Statstidende den  

 tredie tirsdag i januar måned.
 Stk. 2.  Såfremt kommunalbestyrelsen i særlige tilfælde  

 beslutter, at ældreboligerne ikke skal forsynes med selvstændigt køkken,  

 reduceres rammebeløbet med 7 pct.
 Stk. 3.  Ved etablering af ældreboliger, hvor der ikke  

 er udgifter til grundkøb, reduceres rammebeløbet som udgangspunkt med 16 pct.  

 Dette gælder dog ikke, såfremt ejendommen er erhvervet med henblik på  

 ombygning til ældreboliger, eller ved ombygning af kommunalt ejede ejendomme.
§ 5.  Ved installation af elevator i forbindelse med  

 etablering af ældreboliger ydes et tillæg til rammebeløbet på 92.810 kr. pr.  

 elevator pr. etage, som elevatoren betjener.
Beløbet gælder pr. 1. januar  

 1991 og reguleres som nævnt i § 4. Det er en betingelse for ydelse af  

 tillægget, at elevatoren betjener mindst 2 boliger pr. etage.
Stk. 2.  Til ombygning af eksisterende elevator i  

 forbindelse med etablering af ældreboliger ydes et tillæg til rammebeløbet  

 pr. elevator pr. etage på indtil 50 pct. af det i stk. 1 nævnte tillæg, dog  

 højst et tillæg svarende til dokumenterede faktiske udgifter.
Beløbet gælder  

 pr. 1. januar 1991 og reguleres som nævnt i § 4, stk. 1. Det er en betingelse  

 for ydelse af tillægget, at elevatoren mindst betjener 2 boliger pr. etage,  

 og at tillægget anvendes til at forbedre elevatoren, således at den gøres  

 væsentligt bedre egnet til brug for ældre og personer med handicap, herunder  

 kørestolsbrugere.
Stk. 3.  Ved installation af skrålift i forbindelse med  

 etablering af ældreboliger ydes et tillæg til rammebeløbet på indtil 50 pct.  

 af det i stk. 1 nævnte tillæg.
Beløbet gælder pr. 1. januar 1991 og reguleres  

 som nævnt i § 4, stk. 1. Det er en betingelse for ydelse af tillægget, at  

 skråliften maksimalt løber over en enkelt etage, og at den betjener mindst 2  

 boliger.
 § 6.  Bekendtgørelsen træder i kraft den 1. januar  

 1992 og har virkning for de projekter, hvortil kommunalbestyrelsen meddeler  

 tilsagn efter denne dato.
 Stk. 2.  Samtidig med denne bekendtgørelses ikrafttræden  

 ophæves bekendtgørelse nr. 314 af 16. maj 1991 om rammebeløb for boliger der  

 tilvejebringes efter lov om boliger for ældre og personer med handicap.
