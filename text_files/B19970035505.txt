 I medfør af § 14, stk. 1, i lov nr. 316 af 16. maj 1990 om trafikhavne  

 m.v. fastsættes:
§ 1.  Det i bilaget anførte »Standardreglement  

 for ordens overholdelse i danske havne« træder i stedet for det af  

 Ministeriet for Offentlige Arbejder med cirkulære af 19. november 1931  

 udsendte »Standardreglement for overholdelse af orden m.v. i (ved)  

 danske havne (broer) med senere ændringer, jf.
Ministeriet for Offentlige  

 Arbejders cirkulære af 29. september 1938 og 25. september 1962.
§ 2.  Standardordensreglement gælder for trafikhavne  

 (havne, der anvendes til erhvervsmæssige ekspedition af gods, køretøjer og  

 personer, jf.
Trafikhavnelovens § 1) samt for større fiskerihavne.
 § 3.  De hidtil gældende, for de enkelte trafikhavne  

 og fiskerihavne i medfør af Trafikhavnelovens § 14, stk. 1, fastsatte  

 ordensreglementer forbliver i kraft, dog således at det nye  

 standardordensreglement træder i stedet for det hidtidige  

 standardordensreglement, hvortil der er henvist i havnenes ordensreglementer,  

 jf. lovens § 20.
 § 4.  Bekendtgørelsen træder i kraft den 1. juni 1997.
 Stk. 2.  Samtidig ophæves Ministeriet for Offentlige  

 Arbejders cirkulærer af 19. november 1931, 29. september 1938 og 25.  

 september 1962.
Trafikministeriet, den 12. maj 1997 Bjørn Westh / Inge Guldborg Henriksen Bilag Standardreglement for overholdelse af orden i danske havne Indholdsfortegnelse I: Anmeldelse, indsejling og fortøjning § 1.  Anmeldelse § 2.  Skibets stand § 3.  Liggeplads § 4.  Ankring § 5.  Sejlads i havnen § 6.  Fortøjning II.
Lastning og losning § 7.  Farligt gods § 8.  Brandfaresignal § 9.  Øjeblikkelig afgang § 10.  Laste-/lossebestemmelser § 11.  Spild § 12.  Tankskibe III.
Skibes reparation, oplægning m.v.
§ 13.  Skibes reparation § 14.  Overfladebehandling § 15.  Oplagte eller efterladte skibe § 16.  Vrag m.v.
 § 17.  Fjernelse af oplagte skibe m.v.
IV: Benyttelse af havnens arealer § 18.  Oplægning af gods § 19.  Fjernelse af oplagt gods § 20.  Afspærring § 21.  Færdsel og parkering § 22.  Affald § 23.  Rengøring og oprydning V: Forskellige ordensbestemmelser § 24.  Forbudte aktiviteter § 25.  Aktiviteter, som kræver tilladelse § 26.  Hittegods og bjærgegods § 27.  Adgang § 28.  Havnemyndigheden § 29.  Skibets fører VI: Ansvar § 30.  Skibets og tredjemands ansvar § 31.  Havnemyndighedens ansvar VII: Straffebestemmelser § 32.  Bøder I Anmeldelse, indsejling og fortøjning Anmeldelse § 1 Før et skib ankommer til havnen, skal skibets fører, mægler eller agent  

 rette henvendelse til havnemyndigheden og herunder give oplysning om skibets  

 data, forventet ankomsttidspunkt, formål med anløbet og den forventede  

 liggetid i havnen.
 Når havnemyndigheden forlanger det, skal anmelderen fremvise skibets  

 officielle papirer og give alle relevante oplysninger om skib, ladning og  

 ejerforhold.
 Havnemyndigheden kan forlange, at skibets papirer og certifikater eller en  

 del af disse deponeres hos havnemyndigheden under skibets ophold i havnen.
 Havnemyndigheden kan betinge anløbet af, at skibets ejer, bruger eller  

 mægler/agent etablerer en for havnemyndigheden tilfredsstillende sikkerhed  

 for eventuelle krav mod skibet.
 For anmeldelse af skibe med farligt gods gælder reglerne i § 7.
§ 2 Skibets stand Skibet skal på tidspunktet for anmeldelsen og under opholdet i havnen være  

 sødygtigt og forsynet med alle nødvendige certifikater i overensstemmelse med  

 skibets klasse samt gældende danske og internationale regler.
§ 3 Liggeplads Havnemyndigheden tildeler skibene liggeplads.
Som hovedregel sker dette  

 efter den rækkefølge, hvori skibene ankommer.
Undtaget herfra er skibe i  

 rutefart med fast anløbsplads.
Havnemyndigheden bestemmer i øvrigt til enhver  

 tid, i hvilken rækkefølge skibene får tildelt liggeplads.
 Havnemyndigheden kan tillade et skib forret til en liggeplads, der ligger  

 umiddelbart ved lagerfaciliteter, som skibet skal laste fra eller losse til.
 Lastning eller losning af væsker eller gasser i bulk skal ske til eller  

 fra lovligt indrettede tanke og ved dertil bestemt liggeplads.
 Skibe skal fortøjes på den plads, havnemyndigheden anviser, og der må ikke  

 forhales herfra uden havnemyndighedens tilladelse.
 Havnemyndigheden har ret til at kræve et skibe forhalet til anden plads og  

 har ret til at lade et skib forhale for skibets regning og risiko, hvis et  

 påbud herom ikke efterkommes.
 Fiskefartøjer og lystfartøjer skal fortøjes i havnen på de liggepladser,  

 der er beregnet hertil, medmindre havnemyndigheden har givet særlig  

 tilladelse til fortøjning andre steder.
§ 4 Ankring Der må ikke ankres inden for havnens søområde og i sejlløbene til havnen  

 uden bydende nødvendighed, medmindre havnemyndigheden har givet særlig  

 tilladelse dertil.
 Skibe, som ligger til ankers inden for havnens søområde, er forpligtet til  

 at holde et efter skibets størrelse passende mandskab ombord og opretholde  

 behørig radiovagt.
 Havnemyndigheden kan forlange, at ethvert skib, som ankrer inden for  

 havnens søområde, flyttes, hvis havnemyndigheden skønner, at skibet hindrer  

 fri og sikker passage.
 Såfremt ankringen ikke er ophørt til den af havnemyndigheden fastsatte  

 tidsfrist, kan havnemyndigheden lade skibet flytte for skibets regning og  

 risiko.
 Intet skib må uden særlig tilladelse fra havnemyndigheden ligge med varp  

 ude eller spærre farvandet eller havnebassinet med trosser.
§ 5 Sejlads i havnen Sejlads i havneområdet skal foregå med moderat og forsvarlig fart, blandt  

 andet således at havneanlæg, skibe eller deres fortøjninger ikke udsættes for  

 beskadigelse.
 For sejlads inden for havnens område gælder i øvrigt de af  

 Søfartsstyrelsen til enhver tid udfærdigede regler for sejlads m.m. i visse  

 danske farvande.
§ 6 Fortøjning Skibe må kun fortøje i dertil indrettede pullerter, kroge eller ringe.
Mod  

 kaj skal skibene være forsynet med tilstrækkelig affendring, så  

 kajindretning, friholderværk eller andre skibe ikke beskadiges.
I øvrigt skal  

 havnemyndighedens eventuelle anvisninger vedrørende fortøjning følges.
Skibet  

 skal sørge for, at der sættes sikker og belyst landgang, som ikke må være til  

 hinder for fri passage, havnens kraner m.v.
 Når flere skibe ligger uden på hinanden, skal skibene inden for det  

 yderste skib for sørge for fri, sikker og belyst passage over dækket samt fra  

 skib til skib.
 Skibe skal om fornødent have alle udløbsåbninger i skibssiden forsynet med  

 forsvarlige dischargekasser, således at udløbende vand hindres i at strømme  

 ud over andre skibe eller kajen.
 Skibe, der formodes at have rotter eller andre skadedyr om bord, skal på  

 fortøjningerne anbringe metalskærme, således at sådanne skadedyr hindres i at  

 komme i land.
II Lastning og losning § 7 Farligt gods Skibe, der transporterer, laster eller losser farligt gods, herunder 1)  

 eksplosive stoffer, 2) komprimerede og andre luftarter, 3) brandfarlige  

 væsker, 4) stoffer, der er antændelige, selvantændelige eller udvikler  

 antændelige luftarter i forbindelse med vand, 5) brandnærede stoffer, 6)  

 giftige smittefarlige stoffer, 7) radioaktive stoffer, 8) ætsende stoffer og  

 9) andet gods, (jf.
International Maritime Dangerous Goods koden) (IMDG),  

 skal mindst 24 timer før ankomst anmelde sådant gods til havnemyndigheden.
 Anmeldelsen skal angive art, kvantum (antal og bruttovægt), fareklasse,  

 UN-nr., emballage og stuvested.
I særlige tilfælde kan havnemyndigheden godkende, at anmeldelse afgives  

 med kortere frist.
Bortset fra nødstilfælde må skibet ikke anløbe havnen, før  

 havnemyndighedens tilladelse er givet.
 Farligt gods skal være pakket, mærket, stuvet, adskilt og sikret som  

 foreskrevet eller anbefalet i IMDG-koden og i gældende danske og  

 internationale regler.
Skibe, der transporterer, laster eller losser farligt gods og som ikke  

 opfylder gældende danske og internationale miljø- og sikkerhedsregler,  

 arbejdsmiljøregler samt betingelser for sådan transport, kan afvises af  

 havnemyndigheden.
Havnemyndigheden kan pålægge et sådant skib at standse  

 allerede påbegyndt lastning eller losning og straks forlade havnen.
 Havnemyndigheden kan efter samråd med det kommunale redningsberedskab:
§ 8 Brandfaresignal Skibe, der har farligt gods ombord, skal inden for havneområdet føre  

 brandfaresignal, så længe de har sådan last om bord.
 Brandfaresignalet, der skal føres på det sted på skibet, hvorfra det bedst  

 kan ses, er om dagen det internationale signalflag B og om natten en  

 lanterne, der viser rødt lys hele horisonten rundt.
§ 9 Øjeblikkelig afgang Et skib, der fører brandfaresignal, skal til enhver tid være klar til at  

 kaste los og afgå øjeblikkelig ved egen kraft.
På tankskibe skal fortøjninger til land være at tovværk og belyst.  

 Slæbetrosser skal være af ikke brandbart materiale, fastgjort om bord og  

 affiret til vandoverfladen for og agter.
Der skal enhver tid være det  

 fornødne mandskab om bord til skibets afsejling.
§ 10 Laste-/lossebestemmelser Dersom laste- eller lossearbejdet i et skib ikke foregår i et eller  

 havnemyndighedens skøn normalt tempo, og arbejdet derfor ikke vil kunne  

 afsluttes inden for det normalt anvendte tidsrum for pågældende vareart, kan  

 havnemyndigheden efter forudgående meddelelse herom forlange, at skibe for  

 dettes regning forhales eller forlader havnen midlertidigt, hvis et andet  

 skib afventer laste- eller losseplads.
Selv om arbejdet er begyndt i rette tid og fortsat uden afbrydelse, skal  

 skibet dog hales bort til en anden liggeplads, når havnemyndigheden finder  

 det nødvendigt.
Skibet har da fortrinsret til at forlange en liggeplads  

 anvist, hvor dets lastning eller losning kan fortsætte.
§ 11 Spild Skibet skal træffe de nødvendige foranstaltninger for at sikre, at ladning  

 ikke udledes eller spildes.
Såfremt der sker sådan udledning eller spild,  

 skal skibet straks stoppe udledningen eller spildet og selv sørge for  

 effektiv oprensning.
Havnen skal straks underrettes om udledningen eller  

 spildet, og havnens instrukser skal følges.
Dette gælder også bunkring.
 Ved akutte uheld med farlige stoffer skal der foretages anmeldelse til  

 alarmeringscentralen på 1-1-2.
§ 12 Tankskibe Lastning og losning af farligt gods skal så vidt muligt indledes  

 umiddelbart efter ankomst, og pumpning deraf skal foregå hurtigst muligt,  

 indtil lastning eller losning er færdig.
Et tankskib, der er færdiglastet med farligt gods, skal straks forlade  

 havnen, medmindre det har udtrykkelig tilladelse fra havnemyndigheden til at  

 blive i havnen.
Et færdiglosset tankskib, der ikke er gasfrit eller sikret  

 med inaktiv gas, skal ligeledes forlade havnen straks.
III Skibets reparation, oplægning m.v.
§ 13 Skibes reparation Mens et skib henligger i havnen, må reparation af skrog, maskineri,  

 installationer og lignende ikke påbegyndes uden havnemyndighedens tilladelse,  

 såfremt reparationen kan forringe skibets sødygtighed eller manøvreevne i  

 væsentlig grad.
 Reparationsarbejdet eller lignende på skibe og materiel, som henligger i  

 havnen, skal foregå i henhold til gældende miljø- og  

 arbejdsmiljøbestemmelser.
 Under udførelse af skibes reparation og vedligeholdelse skal arbejdet i  

 øvrigt foregå på en sådan måde, at tredjemand og omgivelserne - efter  

 havnemyndighedens skøn - ikke generes, og at havnens område ikke forurenes.
§ 14 Overfladebehandling Udvendig overfladebehandling af skibe beliggende på vandet uden for  

 værftsområderne er forbudt, jf. for tiden Miljø- og Energiministeriets  

 bekendtgørelse nr. 311 af 14. maj 1991.
 Ved overfladebehandling forstås højtryksspuling med eller uden tilsætning  

 af blæsemiddel, sandblæsning med eller uden vandtilsætning samt metallisering  

 og sprøjtemaling.
§ 15 Oplagte eller efterladte skibe Oplægning af et skib i havnen kan kun ske i henhold til havnemyndighedens  

 forudgående tilladelse.
En sådan tilladelse vil i givet fald indeholde de  

 fornødne praktiske anvisninger, betingelser om økonomisk sikkerhed,  

 overholdelse af givne tidsfrister, tilsynspligt m.v.
 Skibe, der ikke er i fart, herunder udrangerede skibe, både, pramme,  

 borerigge og andet materiel samt gods må ikke efterlades eller henligge i  

 havneområdet eller i sejlløbet uden havnemyndighedens udtrykkelige  

 tilladelse.
 Oplagte eller efterladte skibe må ikke anvendes til pakhus, tanklager,  

 beboelse, restaurant eller lignende uden havnemyndighedens tilladelse.
 Oplagte eller efterladte skibe eller materiel henligger i enhver henseende  

 for ejers regning og risiko og kan forlanges fjernet i overensstemmelser med  

 § 17.
§ 16 Vrag m.v.
Vrag, skibe med brand om bord, synkefærdige eller svært beskadigede skibe  

 og lignende må ikke indbringes til havnen uden havnemyndighedens særlige  

 tilladelse hertil.
En sådan tilladelse vil i givet fald indeholde de nærmere  

 betingelser herfor, blandt andet at havnemyndigheden til enhver tid kan kræve  

 sikkerhedsstillelse og endvidere anmode ejeren om straks at iværksætte de  

 tiltag, som havnemyndigheden skønner måtte være nødvendige eller påkrævede  

 for at undgå fare eller risici for fare.
Sådant vrag m.v. henligger i enhver  

 henseende for ejerens regning og risiko.
§ 17 Fjernelse af oplagte skibe m.v.
Oplagte, efterladte, sunkne eller strandede skibe eller vrag (samt disses  

 udstyr eller tilbehør) eller øvrigt efterladt gods eller materiel kan  

 havnemyndigheden forlange flyttet inden rimelig tid.
Efterkommes  

 havnemyndighedens pålæg ikke, og kan havnemyndigheden ikke uden væsentlige  

 omkostninger eller ulempe blive ved med at sørge for genstanden, kan  

 havnemyndigheden efter endnu en meddelt frist foranledige genstandene fjernet  

 og solgt for ejerens regning.
Forinden salg finder sted, skal havnen så vidt  

 muligt give ejeren besked.
 Provenuet fra et salg kan anvendes til hel eller delvis dækning af  

 havnemyndighedens omkostninger.
Såfremt en uafhængig vurderingsmand har erklæret, at det pågældende er  

 værdiløst, eller at dets værdi ikke overstiger de skønnede salgsomkostninger,  

 kan havnemyndigheden skaffe genstanden bort efter at have givet skriftlig  

 meddelelse herom til ejeren.
Såfremt ejeren eller dennes opholdssted er  

 ukendt for havnemyndigheden, kan meddelelse herom i stedet gives ved opslag  

 på fartøjet eller godset samt ved annoncering i et lokalt dagblad eller i  

 Statstidende.
 Uanset sådant salg eller bortskaffelse hæfter ejeren fortsat for fuld  

 betaling af havnemyndighedens omkostninger.
IV Benyttelse af havnens arealer § 18 Oplægning af gods Gods, som skal lastes eller er losset, må ikke henligger på kajer,  

 kajgader og forbindelsesveje eller på de til oplag bestemte pladser uden  

 havnemyndighedens tilladelse.
 Havnemyndigheden er berettiget til at give de pålæg og tage de  

 forholdsregler, som det pågældende gods efter havnemyndighedens skøn  

 nødvendiggør, herunder eventuel anvisning af oplagsplads.
 For benyttelse af arealer til oplægning af gods betales pladsleje til  

 havnemyndigheden i henhold til gældende bestemmelser.
§ 19 Fjernelse af oplagt gods Hvis havnemyndigheden forlanger det, skal oplagt gods fjernes eller  

 flyttes til et anvist sted inden for en af havnemyndigheden fastsat rimelig  

 tidsfrist.
 Hvis et sådant påbud ikke efterkommes eller hvis gods henlægges uden  

 havnemyndighedens tilladelse, har denne ret til at lade godset fjerne i  

 overensstemmelse med § 17.
§ 20 Afspærring Ejeren af rampeanlæg, herunder passagerlandgange, for Ro-Ro-, passager- og  

 lastskibe, herunder færger, skal til afspærring af anlæggene og faste  

 passagerlandgange i hele disses bredde etablere bomanlæg eller anden sikker  

 afspærring.
Bomanlægget skal være etableret i overensstemmelse med arbejdsmiljølovens  

 regler om indretning af tekniske hjælpemidler.
Brugeren/ejeren skal etablere  

 en procedure for betjening af afspærringsordningen for rampeanlægget.
For  

 skibe i regelmæssig fart er skibets ejer eller repræsentant ansvarlig for, at  

 de etablerede procedurer følges, så afspærringen er korrekt anbragt og sikret  

 ved skibets afsejling.
 Skiltning i færgehavne/færgehavneafsnit foretages i samarbejde med  

 politiet, jf. færdselslovens § 97 sammenholdt med § 95. Fornøden afskærmning  

 påhviler ejeren af anlægget/havnemyndigheden.
 Midlertidig afspærring af bestemte områder må kun finde sted efter aftale  

 med havnemyndigheden.
§ 21 Færdsel og parkering Havnemyndigheden kan give anvisninger vedrørende færdsel på havneområdet.
 Parkering på havneområdet må kun ske i overensstemmelse med Færdselslovens  

 regler på dertil bestemte pladser og eventuelt efter havnemyndighedens  

 anvisning.
 I særlige tilfælde kan der af havnemyndigheden anvises parkeringspladser i  

 tilknytning til særlige laste- eller losseoperationer.
 Kørsel med jernbanevogne og henstillen af disse på havneområdet skal  

 foregå på grundlag af særlig aftale med havnemyndigheden.
§ 22 Affald Affald må ikke aflæsses eller hensættes på havneområdet.
Opstillede  

 affaldscontainere må ikke benyttes til miljøbelastende eller farligt  

 materiale.
Containerne er kun beregnet til almindeligt driftsaffald fra skibe  

 og må ikke benyttes af andre.
 For aflevering af affald fra skibe ud over almindeligt driftsaffald gælder  

 havnemyndighedens bestemmelser om modtagelse af affald fra skibe samt den  

 danske og internationale miljølovgivning i øvrigt.
§ 23 Rengøring og oprydning Skibet, ladningsejeren eller disses fuldmægtige skal efter endt lastning  

 eller losning rengøre benyttede havnearealer og fjerne alt affald derfra.  

 Undlades dette, kan havnemyndigheden lade sådant arbejde udføre for  

 pågældendes regning.
 Containere, paller, trailere, stevedoredskaber, transportredskaber,  

 fiskeredskaber og fiskekasser m.v. må efter endt arbejde ikke efterlades på  

 kajer, kajgader, broer og forbindelsesveje, medmindre der er truffet aftale  

 med havnemyndigheden herom.
 Alt efterladt materiel m.v. henstår for ejerens regning og risiko.
V Forskellige ordensbestemmelser § 24 Forbudte aktiviteter Følgende aktiviteter er forbudte på havneområdet:
 Ved et eventuelt uheld skal havnemyndigheden straks underettes, og de  

 pågældende stoffer skal omgåendes fjernes, jf. i øvrigt § 11 om anmeldelse  

 til alarmeringcentralen på 1-1-2.
§ 25 Aktiviteter, som kræver tilladelse Følgende aktiviteter må kun finde sted med havnemyndighedens forudgående  

 tilladelse:
Under hele røringen skal der være vagt om bord, således at røringen kan  

 standses, hvis havnemyndigheden kræver det.
Vagten skal lytte på havnens VHF  

 kanal.
 Før maskinen røres, skal agterskibet hales ud fra kajen, hvis  

 havnemyndiheden forlanger det.
§ 26 Hittegods og bjærgegods Alt, hvad der findes, optages eller bjærges inden for havneområdet, skal  

 straks anmeldes til havnemyndigheden, jf. for tiden Justitsministeriets  

 lovbekendtgørelse nr. 591 af 1. september 1986.
§ 27 Adgang Havnemyndigheden og de myndigheder, som denne måtte udpege hertil, har på  

 ethvert tidspunkt adgang til skibet for så vidt angår forhold, som vedrører  

 overholdelsen af dette reglement.
Skibets fører skal yde nødvendig assistance  

 i forbindelse med inspektion og gennemgang af skibet.
 Såfremt sådan adgang nægtes eller begrænses, eller såfremt der ikke ydes  

 nødvendig assistance, kan havnemyndigheden forlange, at skibet straks  

 forlader havneområdet.
§ 28 Havnemyndigheden Havnemyndighedens personale varetager tilsynet med overholdelse af orden  

 på havneområdet.
 Personalet er almindeligvis uniformeret, men skal i øvrigt legitimere sig,  

 hvis det forlanges.
 Enhver, som befinder sig på havneområdet, har pligt til at efterkomme  

 havnemyndighedens anvisninger og påbud.
 Politiet, det kommunale redningsberedskab og andre myndigheder udfører  

 opgaver inden for havneområdet efter lovgivningens almindelige regler.
§ 29 Skibets fører Hvis en skibsfører eller andre ikke overholder bestemmelserne i dette  

 reglement eller havnemyndighedens påbud, kan havnemyndigheden træffe de  

 fornødne foranstaltninger.
 Er skibsføreren ikke om bord, kan ordre om skibets forhaling, fortøjning  

 eller lignende meddeles den øverste tilstedeværende styrmand, eller, hvis  

 ingen styrmand er til stede, et andet besætningsmedlem.
Hvis et skib forlades af hele besætningen, skal skibsføreren opgave navn,  

 adresse og telefonnummer på en søfartskyndig person med bopæl i nærhed af  

 havnen.
En sådan person skal føre tilsyn med skibet, og havnemyndigheden kan  

 give denne påbud med samme virkning som påbud givet til skibsføreren selv.
VI Ansvar § 30 Skibets og tredjemands ansvar Rederen for et skib, som benytter en dansk havn, er ansvarlig for enhver  

 skade (herunder tings-, person-, og følgeskade), der er forårsaget ved fejl  

 eller forsømmelse i tjenesten af de, der udfører arbejde i skibets tjeneste.  

 Ansvaret gælder skade, som direkte eller indirekte er forvoldt i forbindelse  

 med anløbet af, opholdet i, brugen af eller afsejlingen fra havnen.
§ 31 Havnemyndighedens ansvar Havnemyndigheden er ansvarlig for skader på skibet, ombordværende last,  

 skibets besætning og passagerer, såfremt skaderne er forårsaget ved fejl  

 eller forsømmelse begået af havnemyndighedens personale.
VII Straffebestemmelser § 32 Bøder Overtrædelserne af dette reglements §§ 1-16, 20-25, 27 og 29 straffes med  

 bøde.
 Ved overtrædelse af bestemmelserne i dette ordensreglement, der er udstedt  

 i henhold til Trafikhavnelovens § 14, stk. 1, kan havnen tilkendegive den  

 pågældende, at sagen kan afgøres uden retslig forfølgning, såfremt han  

 erkender sig skyldig i overtrædelsen og erklærer sig rede til inden for en en  

 nærmere angiven frist, der efter begæring kan forlænges, at betale en i  

 tilkendegivelsen angivet bøde.
 Med hensyn til den nævnte tilkendegivelse finder Retsplejelovens  

 bestemmelser tilsvarende anvendelse.
 Betales bøden i rette tid, eller bliver den efter stedfunden vedtagelse  

 inddrevet eller afsonet, bortfalder videre forfølgning.
 Hvis bøden inddrives efter denne bestemmelse, tilfalder den havnekassen.
