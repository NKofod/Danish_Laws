Fradragsret for udgifter til bestikkelse i  

 den private sektor I forbindelse med OECD's evaluering af Danmarks  

 gennemførelse af konventionen om bekæmpelse af bestikkelse af udenlandske  

 tjenestemænd i forbindelse med internationale forretningstransaktioner  

 (OECD-bestikkelseskonventionen af 21. november 1997) har der været sat fokus  

 på  

 reglerne for skattefradrag for udgifter til bestikkelse - såvel i den  

 offentlige  

 som den private sektor.
 Fradrag for udgifter til bestikkelse er omtalt i  

 Ligningsvejledningen; Erhvervsdrivende 2006-2 afsnit  


  

 E.B.3.15  


  

 og E.B.3.7.3. Heraf fremgår, at der ikke er fradrag for udgifter til  

 bestikkelse og andre gaver til embedsmænd, jf. ligningslovens § 8 D.
 Det fremgår endvidere, at ligningslovens § 8 D  

 ikke omfatter gaver m.v. til medarbejdere, der ikke er embedsmænd ved danske  

 eller udenlandske myndigheder, samt at bestemmelsen ikke ophæver  

 fradragsretten  

 efter gældende praksis for bestikkelse af medarbejdere ved  

 erhvervsvirksomheder  

 i stater, hvor der er kutyme for den slags betalinger.
 SKAT finder anledning til at præcisere ordlyden af  

 ligningsvejledningen, således at der ikke kan opstå tvivl om, at der ikke er  

 fradrag for udgifter til bestikkelse o.lign., såfremt ydelsen er strafbar i  

 henhold til straffelovens § 299, nr. 2, (bestikkelse i den private sektor) og  

 underlagt dansk straffemyndighed.
Efter straffelovens § 6 er der dansk  

 straffemyndighed over handlinger, som foretages i Danmark.
Efter  

 straffelovens  

 § 7 er der tillige dansk straffemyndighed over handlinger begået i udlandet  

 af  

 en person, der har dansk indfødsret eller er bosat her i landet, hvis  

 handlingen tillige er strafbar efter den dér gældende lovgivning.  

 Bestemmelsen  

 finder ligeledes anvendelse med hensyn til handlinger begået af en person,  

 der  

 har indfødsret eller bopæl i Finland, Island, Norge eller Sverige, og som  

 opholder  

 sig her i landet.
 Efter straffelovens § 306, stk. 1, kan der  

 pålægges selskaber m.v. (juridiske personer) strafansvar for overtrædelse af  

 straffelovens § 299, nr. 2, 2. led, om aktiv bestikkelse i private  

 retsforhold.
Udgifter til bestikkelse, der er knyttet til  

 handlinger, der i henhold til ovennævnte bestemmelser er strafbare og  

 underlagt  

 dansk straffemyndighed, anses i alle tilfælde for driftsfremmede og dermed  

 ikke  

 omfattet af statsskattelovens § 6, stk. 1, litra a.
Dette gælder også  

 udgifter,  

 der i regnskabet er forklædt som lovlige driftsudgifter, men som reelt dækker  

 over udgifter til bestikkelse.
 Det understreges, at dette ikke er ensbetydende  

 med, at der vil kunne opnås fradrag for udgifter til bestikkelse, alene fordi  

 handlingen ikke er strafbar efter straffeloven og underlagt dansk  

 straffemyndighed.  

 Fradragsretten vil også fremover bero på en vurdering af udgiftens karakter  

 af  

 driftsomkostning.
Da der ikke hidtil har været henvist til  

 straffelovgivningen i ligningsvejledningen, kan det ikke udelukkes, at der  

 med  

 den nævnte præcisering er tale om en stramning af praksis.
Præciseringen får  

 derfor først virkning fra den 1. august 2006.
