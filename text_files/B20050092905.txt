 Bekendtgørelse  

 om indkomstbeskatning af aktieselskaber m.v.
 I henhold til § 25, § 29 C, § 30,  

 stk. 7, og § 40 i lov om indkomstbeskatning af aktieselskaber m.v.  

 (Selskabsskatteloven), jf. lovbekendtgørelse nr. 111 af 19. februar 2004, som  

 ændret ved lov nr. 426 af 6. juni 2005 og lov nr. 428 af 6. juni 2005,  

 fastsættes:
Opkrævningsmyndighed § 1.  

  

 Indkomstskat, restskat,  

 acontoskat og tillæg for selskaber og foreninger m.v. skal indbetales til  

 told-  

 og skatteforvaltningen, der forestår opkrævning, skatteberegning og eventuel  

 tilbagebetaling.
 Stk. 2.  

  

 Skattebeløb og tillæg efter  

 stk. 1, som ikke indbetales rettidigt, inddrives tillige med tillæg,  

 renter og gebyrer ved told- og skatteforvaltningens foranstaltning efter  

 reglerne i lov om fremgangsmåden ved inddrivelse af skatter og afgifter m.v.
 Stk. 3.  

  

 Told- og skatteforvaltningen  

 udbetaler de beløb, der efter selskabsskattelovens § 23 tilfalder  

 kommunerne.
Beregning af ordinær acontoskat § 2.  

  

 For selskaber og foreninger m.v.,  

 der er omfattet af acontoskatteordningen, jf. selskabsskattelovens § 29  

 A,  

 beregner told- og skatteforvaltningen ordinær acontoskat, jf. dog stk. 2  

 og 3.
 Stk. 2.  

  

 Told- og skatteforvaltningen kan  

 dog undlade at beregne ordinær acontoskat for selskaber og foreninger m.v.,  

 der  

 ikke har pligt til at indgive selvangivelse, jf. skattekontrollovens  

 § 2,  

 stk. 1, nr. 4 og 5. Tilsvarende gælder for ordinær acontoskat for  

 selskaber og foreninger m.v. fra og med det tidspunkt, hvor konkursdekret  

 afsiges.
 Stk. 3.  

  

 Told- og skatteforvaltningen kan  

 endvidere undlade at beregne ordinær acontoskat for selskaber og foreninger  

 m.v., der er omfattet af selskabsskattelovens § 29 A, stk. 4, 1.  

 pkt., eller § 30 A, stk. 8, 1. pkt.
 Stk. 4.  

  

 Ordinær acontoskat for et  

 administrationsselskab omfattet af selskabsskattelovens § 30 A,  

 stk. 7, opkræves første gang i det tredje indkomstår efter  

 acontoskattepligtens indtræden.
Indbetalingskort § 3.  

  

 Told- og skatteforvaltningen  

 udarbejder og udsender indbetalingskort til brug for indbetaling af  

 indkomstskat, restskat, acontoskat og tillæg for selskaber og foreninger m.v.
Stk. 2.  

  

 Til selskaber og foreninger  

 m.v., der er omfattet af acontoskatteordningen, jf. § 2, stk. 1,  

 udsendes indbetalingskort vedrørende ordinær og frivillig acontoskat inden  

 den  

 1. februar i opkrævningsåret for acontoskatten.
Told- og skatteforvaltningen  

 kan dog undlade at udsende indbetalingskort til selskaber og foreninger m.v.  

 som nævnt i § 2, stk. 2. Til selskaber og foreninger m.v. som nævnt  

 i  

 § 2, stk. 3, udsendes indbetalingskort vedrørende frivillig  

 indbetaling  

 af acontoskat inden den 1. november i opkrævningsåret for acontoskatten.  

 Indtil  

 ophør af sambeskatning er registreret, kan told- og skatteforvaltningen dog  

 undlade at udsende indbetalingskort som nævnt i 3. pkt. til selskaber, der er  

 omfattet af selskabsskattelovens § 29 A, stk. 3, 2. pkt.
 Stk. 3.  

  

 Indbetalingskort for restskat og  

 tillæg, jf. selskabsskattelovens § 30, stk. 1, udsendes inden den  

 1.  

 november i kalenderåret efter indkomståret eller, ved et forskudt indkomstår,  

 den 1. november i kalenderåret efter det kalenderår, som det forskudte  

 indkomstår træder i stedet for.
 Stk. 4.  

  

 Til selskaber og foreninger  

 m.v., der ikke er omfattet af acontoskatteordningen, jf. selskabsskattelovens  

 § 30 A, stk. 1, udsendes indbetalingskort for indkomstskat og  

 tillæg  

 inden den 1. november i det kalenderår, der følger efter indkomståret, eller,  

 ved et forskudt indkomstår, den 1. november i kalenderåret efter det  

 kalenderår, som det forskudte indkomstår træder i stedet for.
Registrering § 4.  

  

 Told- og skatteforvaltningens  

 registre udgør grundlaget for udskrivning af materiale vedrørende  

 registrering  

 af selskaber og foreninger m.v.
Stk. 2.  

  

 Selskaber og foreninger m.v.,  

 hvis første indkomstår er påbegyndt før den 29. januar 1992, og som vælger at  

 betale acontoskat, jf. selskabsskattelovens § 30 A, stk. 2, skal  

 rette henvendelse til told- og skatteforvaltningen inden begyndelsen af det  

 kalenderår, hvor acontoskatteordningen skal finde anvendelse.
Sambeskattede  

 selskaber m.v. skal tilmelde sig samlet.
Nedsættelse af ordinær acontoskat § 5.  

  

 Anmodning om nedsættelse af ordinær acontoskat efter selskabsskattelovens  

 § 29 C skal fremsættes over for told- og skatteforvaltningen inden 3  

 uger  

 efter modtagelse af indbetalingskortene, jf. § 3, stk. 2, 1. pkt.  

 Anmodning om særskilt nedsættelse af 2. rate af ordinær acontoskat kan  

 fremsættes  

 efter forfaldstidspunktet for 1. rate, dog inden den 15. oktober i  

 opkrævningsåret for acontoskatten.
Anmodning om nedsættelse af ordinære  

 acontoskatterater kan kun under særlige omstændigheder fremsættes efter  

 raternes forfaldstidspunkt.
 Ikrafttrædelse m.v.
 § 6.  

  

 Bekendtgørelsen træder i kraft  

 den 1. november 2005.
 Stk. 2.  

  

 Samtidig  

 ophæves bekendtgørelse nr. 983 af 1. december 1994 om indkomstbeskatning af  

 aktieselskaber m.v. som ændret ved bekendtgørelse nr. 335 af 10. juni 1998.
