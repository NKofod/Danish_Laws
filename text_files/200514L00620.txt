Betænkning afgivet af Kommunaludvalget den 18. maj 2006 Betænkning over Forslag til lov om kommunal udligning og  

 generelle tilskud til kommuner [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 29. marts 2006 og var til 1.  

 behandling den 6. april 2006. Lovfor-  

  

 slaget blev efter 1. behandling henvist til behandling i Kommunaludvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 24. marts 2006 dette  

 udkast til udvalget, jf. alm. del  bilag 123. Den 30. marts 2006 sendte  

 indenrigs- og sundhedsministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Ballerup, Høje Taastrup, Køge  

 og Ny Hillerød Kommuner, Det Kommunale Kartel, Ny Lejre Kommune og Sammenslutningen af Danske  

 Småøer.
 Indenrigs- og sundhedsministeren har over for udvalget  

 kommenteret de skriftlige henvendelser.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Albertslund Kommune, Det Kommunale Kartel og Repræsentanter for Ballerup,  

 Høje Taastrup, Køge og Ny Hillerød Kommuner.
Spørgsmål Udvalget har stillet 26 spørgsmål til indenrigs- og  

 sundhedsministeren til skriftlig besvarelse.
Ministeren har besvaret  

 spørgsmål  

 1-18 og 20. De resterende besvarelser forventes at foreligge inden 2.  

 behandling.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 ved 3. behandling.
Socialdemokratiets medlemmer af udvalget har været kritiske over  

 for resultatet af regeringens forhandlinger om udmøntning af de økonomiske og  

 de  

 lovgivningsmæssige konsekvenser af kommunalreformens omfattende  

 opgaveændringer  

 sammenbygget med et ændret tilskuds- og udligningssystem.
Den efterfølgende  

 høring og udvalgsbehandlingen i Folketingets Kommunaludvalg har på alle måder  

 bekræftet dette kritiske udgangspunkt.
Udvalgsarbejdet har været forholdsvis langvarigt, da det har  

 kunnet tage udgangspunkt i den politiske aftale, som regeringen i slutningen  

 af  

 februar 2006 indgik med partier repræsenterende et flertal i Folketinget.
Men  

 det har været en behandling, der ikke har formet sig optimalt.
Lovforslagene  

 kom først meget sent, høringsfasen blev meget kortvarig, fristen frem til 1.  

 behandling var meget kort, mens svartiderne var meget lange.
I respekt for  

 det  

 store arbejde, som i en sådan proces skal udøves af de involverede  

 embedsmænd,  

 har S i hele forløbet valgt at undlade kritik heraf.
Det var vigtigere at  

 samle  

 kræfterne om de indholdsmæssige udfordringer.
På denne baggrund må det så nu kritiseres, at besvarelserne til  

 Kommunaludvalget har været ualmindelig lang tid undervejs uden at vinde i  

 kvalitet derved.
Særlig vedrørende hovedforslaget har besvarelserne været  

 nærmest  

 ubrugelige i første omgang, mens opfølgende svar ikke har været meget mere  

 bevendte.
S må konstatere, at regeringen kun føler sig forpligtet over for  

 det  

 flertal, der har lavet en aftale, og hverken over for Folketinget som sådant  

 eller over for offentligheden.
Dette er kritisabelt og dybt problematisk for  

 kvaliteten af Folketingets arbejde og dermed for den demokratiske proces.
Hovedformålet med en udligningsreform er at sikre, at der er  

 mulighed for sammenhæng mellem det serviceniveau, der er i en given kommune,  

 og  

 den skattebelastning, der hviler på borgerne i kommunen.
Det indebærer, at  

 der  

 har været udlignet for store forskelle i udgifter og for store forskelle i  

 indtægter de enkelte kommuner imellem.
Uden en sådan udligning ville der  

 blive  

 meget store forskelle på kommunernes muligheder for at yde service til deres  

 borgere, hvilket helt ville stride imod ønskerne om et samfund præget af høj  

 grad af lighed i muligheder.
Med dette formål for øje er forslaget om et nyt tilskuds- og  

 udligningssystem ganske uforståeligt.
Kommuner, der nu får tilført midler,  

 fordi deres serviceniveau er lavt på trods af en højere skatteudskrivning,  

 bliver tvunget til at sende en større del af et nyt udligningsbidrag videre  

   

 ikke til udbygning af den kommunale kerneservice inden for børnepasning,  

 folkeskole eller ældreomsorg, men til nedsættelse af deres borgeres skat.  

 Dette  

 er der ingen der har bedt om, men det skal de tvinges til.
Borgerne i de kommuner, der nu skal øge deres bidrag til  

 udligningen, vil som udgangspunkt have en vis forståelse for, at der deles  

 med  

 andre, der har færre muligheder for en ordentlig kommunal service end de  

 selv.  

 Men forståelsen forsvinder som dug for solen, når det blotlægges, at deres  

 penge  

 skam skal gå til skattelettelser helt andre steder i landet.
Dette er også i  

 inderlig modstrid med hele formålet med det omfattende system, som  

 udligningssystemet er.
Denne modstrid skærpes yderligere, når det bliver  

 klart,  

 at resultatet af ændringerne i systemet er, at der samlet bliver mindst 100  

 mio.  

 kr. mindre til den kommunale service.
Det er uacceptabelt  og ganske  

 særligt i  

 en tid, hvor udviklingen i den kommunale økonomi ligger på det laveste niveau  

 i  

 de sidste i hvert fald 35 år sammenlignet med udviklingen i den private  

 økonomi.
De omfattende økonomiske konsekvenser af kommunalreformen er  

 indbygget i det, der kaldes en tilskuds- og udligningsreform.
Forholdet er  

 dog  

 snarere omvendt.
De økonomiske ændringer som følge af kommunalreformen er  

 dramatiske og af en lang større størrelsesorden en ændringerne i tilskuds- og  

 udligningssystemet.
Sammenblandingen med udligningen og adskillelsen fra  

 beslutningerne om de berørte fagområder i kommunalreformen gør det  

 fuldstændig  

 uoverskueligt, hvorfor det økonomiske resultat for den enkelte kommune  

 bliver,  

 som det gør.
Tilsvarende er det fuldstændig uoverskueligt, om der faktisk  

 tilføres den økonomi, som svarer til de tilførte opgaver.
Det har været et klart valg for regeringen at blande tingene  

 sammen, så det ville være umuligt at finde klare årsagssammenhænge og dermed  

 mulighed for at vurdere de enkelte beslutninger og deres konsekvenser.
Når  

 dertil lægges, at nedlæggelsen af amterne er et selvstændigt bidrag til  

 begrænsning  

 af udligningen, fremtræder tilskuds- og udligningsreformen udelukkende som en  

 tvungen oprydning efter kommunalreformen med dens uoverskuelige konsekvenser  

 for løsningen af den enkelte kommunes kerneopgaver og de mange nye opgaver,  

 der  

 tilføres fra den 1. januar 2007.
Adskillige elementer i det samlede lovkompleks giver anledning  

 til undren.
Regeringens forsinkelse af gennemførelsen af en ren  

 udligningsreform fra 2003 til 2007 har givet anledning til en forvridning af  

 udligningen til gunst for de rigeste kommuner med mindste udgiftsbehov.
De  

 rige  

 kommuners ventetidsgevinst har det imidlertid ikke været muligt at afdække  

 under udvalgsarbejdet grundet helt utilstrækkelige besvarelser.
Men tilbage  

 står, at flere af de rigeste kommuner i hovedstadsområdet har vundet mere på  

 forsinkelsen siden 2003, end de kommer til at yde mere til udligningen fra  

 2007. Og ganske tilsvarende er der kommuner med et stort udgiftsbehov, der  

 har  

 tabt mere ved forsinkelsen siden 2003, end de kommer til at modtage mere i  

 udligning  

 fra 2007.
Når der skal føres penge fra de dele af landet, hvor der er størst  

 indkomstgrundlag, til de egne af landet, hvor der er et mere beskedent  

 indkomstgrundlag, er det væsentligt at interessere sig for, hvem der kommer  

 til  

 at betale denne regning.
Her må alle i det mindste undre sig over, at det  

 største beløb til betaling af denne regning kommer fra mindre velstillede  

 kommuner i den københavnske omegn og lidt længere væk fra København.
S ikke  

 alene undrer sig, S finder det heri dokumenteret, at der er tale om en social  

 profil, der kommer til at trække Danmark socialt skævere, hvor det  

 grundlæggende  

 er det modsatte, der er formålet med et udligningssystem.
Lovkomplekset bidrager til en yderligere detailstyring af  

 kommunerne.
Ikke alene niveauet, men også sammensætningen af de kommunale  

 indtægter fastsættes i den centrale lovgivning  helt ude i anden  

 decimal.  

 Dette er endnu et bidrag til den voksende detailstyring fulgt af omfattende  

 kontroller og sanktioner, der præger den nuværende regerings samarbejde med  

 kommunerne.
Der vil altid være regler for driften af mere end halvdelen af  

 den  

 offentlige økonomi  mange regler  men der må være en grænse.  

 Dette lovkompleks  

 går langt over grænsen.
Under slagordet forenklinger, som ingen borger nogen sinde vil  

 opfatte, og som de kommunale parter tager afstand fra, gennemføres der  

 yderligere tiltag, som begrænser de kommunale frihedsgrader.
Det mest  

 tungtvejende af disse forslag  om tvangsmæssig fastsættelse af  

 udskrivningsgrundlaget  

  har der været indædt modstand imod i høringssvarene, klar afstandtagen  

 fra  

 ved 1. behandling fra adskillige partier og her en vis imødekommenhed fra  

 regeringen.
Ikke desto mindre er vi nu forbi udvalgsbehandlingen og fremme  

 ved  

 2. behandling af de mange forslag, uden at der er kommet andet end  

 henholdende  

 svar fra regeringen.
Det er endnu en brik til det billede af en uvillig  

 medvirken fra regeringens side til en rimelig og kvalitetsbetonet  

 udvalgsbehandling.
Kernen i et udligningssystem er vurderingen af udgiftsbehovet i  

 de enkelte kommuner og en tilsvarende opgørelse af den økonomi, som der er  

 grundlag for på baggrund af borgernes indkomstgrundlag.
Vægtningen af  

 udjævning  

 af indkomstforskelle er det dominerende element, mens vægten af  

 udgiftsbehovene  

 er mere beskeden.
Lovforslaget prioriterer udgiftsudligningen højere end  

 tidligere,  

 men ikke i en takt, der kan følge med den meget større forøgelse af  

 opgavetyngden,  

 der bliver kommunernes efter kommunalreformen.
Her er det særlig det tunge  

 sociale område, specialundervisningen og de nye kommunale sundhedsudgifter,  

 der  

 for alvor vejer.
Konsekvensen heraf er der desværre ikke taget afgørende  

 højde  

 for.
Nedlæggelsen af amterne giver som tidligere nævnt anledning til  

 en selvstændig begrænsning af udligningen.
Hvert enkelt amt udlignede  

 forskelle  

 i tyngden af bl.a. de tunge sociale opgaver, specialundervisningen og  

 sundhedsopgaverne mellem de kommuner, der lå i amtet.
Og dertil kom den meget  

 høje udligningsgrad mellem de enkelte amter.
De samlede ændringer af placeringen af og betalingen for disse  

 meget omfattende opgaver er søgt indbygget i de samlede ændringer af  

 tilskuds-  

 og udligningssystemet, men desværre med en så begrænset vægt, at  

 udgiftsudligningens  

 del af det samlede system stadig er meget begrænset.
Det var ellers efter  

 Ss  

 opfattelse et hovedformål at få øget den kraftigt.
Fordelingen af regningen for ændringerne dokumenterer, at  

 ændringerne ikke har den rette sociale profil.
Det er således karakteristisk,  

 at kommuner med store sociale og sundhedsmæssige opgaver i høj grad optræder  

 som bidragydere til de samlede omlægninger.
Dette er helt og aldeles  

 uacceptabelt.  

 Men heller ikke på dette punkt har det været muligt at komme dybere ned i  

 baggrunden for, at resultatet er blevet sådan.
Således har det ikke været  

 muligt at få klare svar på, i hvilket omfang udgiftsudligningens andel af den  

 samlede udligning spiller ind i den enkelte kommunes nettoudligning.  

 Regeringen  

 har stædigt holdt fast ved, at der nu med forslaget bliver tale om en  

 nettoudligning,  

 hvorefter det er afvist at bryde forudsætningerne for de deraf følgende  

 nettoresultater op.
S respekterer, at der i det politiske spektrum er  

 forskellige holdninger til det ønskelige i at skabe større social lighed, men  

 S  

 tager kraftigt afstand fra, at regeringen prøver at skjule sin holdning bag  

 uvilje, ugennemsigtighed og overfladiskhed.
De kommuner, der som resultat af ændringerne i tilskuds- og  

 udligningssystemet ser ud til at få tilført en bedre økonomi, må se en større  

 del af pengene passere den kommunale kasse for at vandre videre til nogle  

 skatteborgere, der ikke engang kan få lov til at bede om, at pengene i stedet  

 bliver brugt til en påtrængende øget offentlig service.
Men noget bliver dog  

 tilbage til brug for stærkt påtrængte serviceforbedringer  for de  

 fleste et  

 betydelig mindre beløb end ventet og meget lille i forhold til de opgaver,  

 der  

 har måttet presses eller udskydes som følge af de seneste års økonomiske  

 smalhals i kommunerne.
Hovedproblemet for kommunerne i de kommende år bliver ikke at  

 fordele nogle smuler mellem sig, men overhovedet at få råderum til at løse de  

 mange opgaver for borgerne, som alle med rimelighed forventer, og hvor  

 presset  

 ikke just mindskes af udtalelser fra de partier i Folketinget, der er  

 ansvarlige for kvælergrebet på den kommunale økonomi.
Nogle vil bukke under  

 for  

 dette kvælergreb, og så vil regeringen have vundet et nyt slag i dysten med  

 det  

 kommunale selvstyre.
 Socialistisk Folkepartis  

 medlem af udvalget ønsker en bedre kommunal udligning, men kan trods dette  

 ikke  

 støtte regeringens, Dansk Folkepartis og Det Radikale Venstres udspil.
Først og fremmest  

 ønsker SF ikke at være en del af det del og hersk-spil, regeringen  

 har spillet over for kommuner og amter de sidste 3-4 år: Først sagde man, at  

 der  

 ikke var behov for en kommunalreform, og så lavede man alligevel en.
I den  

 forbindelse fik man først spillet amterne af banen ved at love kommunerne en  

 masse opgaver.
Dernæst fik man spillet de små kommuner af banen ved at tvinge  

 dem til umulige samarbejdsaftaler, så de de facto blev tvunget til  

 sammenlægninger.  Og nu har man så fået Dansk Folkeparti og Det Radikale  

 Venstre med i en halvdårlig udligningsreform  en reform, der burde  

 havde  

 været på plads samtidig med kommunalreformen.
Men hvad der er endnu værre,  

 er,  

 at reformen heller ikke tager ordentligt fat på ulighederne på det kommunale  

 landkort! I regeringens udspil til  

 udligningsreform har man stirret sig blind på udligningen af selskabsskatten,  

 således at man nu er kommet til primært at ramme de kommuner, der har ført en  

 aktiv erhvervs- og arbejdsmarkedspolitik, og samtidig er de sociale kriterier  

 og udligningsprocenterne langt fra vægtet nok.
 Efter SFs opfattelse skal  

 hovedfokus i en udligningsreform være de service-, indkomst- og  

 vækstforskelle,  

 som er i landet, således at kommuner med mange sociale udgifter og lav vækst  

 får et langt kraftigere løft.
 Den udligning, der nu er  

 lægges op til, bringer os kun et lille stykke af vejen og rammer både skævt  

 og  

 indeholder mange tidsler.  F.eks. er det  

 fuldstændigt uacceptabelt, at man nu straffer kommuner med mange  

 boligsociale udgifter.
 Udligningsreformen  

 indeholder også en hidtil uset detailstyring på skatteområdet, men her  

 skal SF blot henvise til betænkningsbidraget til L 195.
 Enhedslistens medlem af  

 udvalget kan ikke støtte lovforslaget.
 Den længe ventede  

 udligningsreform, som dette lovforslag er en del af, indeholder både gode og  

 dårlige elementer.
De gode elementer er en  

 mere ligelig fordeling af bloktilskuddet, som udgør ca. 8 pct. af  

 nettoudgifterne i den kommunale sektor.
Hvor bloktilskuddet fra staten før  

 blev  

 fordelt efter beskatningsgrundlag, så kommuner i Whiskybæltet nord for  

 København  

 fik flere penge pr. indbygger end udkantskommuner, vil fordelingen fremover  

 ske  

 ud fra indbyggertallet.
Denne fordeling svarer bedre til udgiftsbehovet.  

 Endnu  

 bedre ville det være, om ELs forslag B 12 om  

 100 pct.  

 refusion af kommunernes udgifter til overførselsindkomster (kontanthjælp,  

 førtidspension, sygedagpenge m.m.) også blev indført.
Der er formentlig med  

 ændringerne i de objektive socioøkonomiske kriterier og de vægte, hvormed de  

 indgår i beregningen af tilskud og tilsvar for de enkelte kommuner, også sket  

 en mere retfærdig fordeling mellem kommunerne.
Men systemet er desværre ikke  

 blevet mere gennemskueligt, og systemets legitimitet beror således i høj grad  

 på tilliden til en lille håndfuld ansatte i ministeriet og deres  

 edb-programmer.  

 Det er et særskilt problem, og man må håbe på, at ministeriet snart får  

 tid til at begrunde valget af kriterier og dokumentere, i hvilket omfang  

 kriterierne opfanger de faktiske udgifter.
Det er en skam, at det store  

 arbejde  

 i finansieringsudvalget, herunder udarbejdelse af betænkning 1437, i så ringe  

 grad er blevet udnyttet til at begrunde de enkelte lovforslag.
I debatten om  

 udligningsforliget har borgernes rådighedsbeløb stået centralt.
EL er enig  

 i, at det ikke er på de private udgifter, man skal måle en udligning  

 mellem kommunerne, men partiet finder, at de spørgsmål, der er blevet rejst  

 om  

 høje boligudgifter, især blandt offentligt ansatte, i hovedstadsregionen i  

 forhold til det øvrige Danmark, bør løses snarest muligt.
Centralt i debatten har  

 også været, at udligningsreformen er koblet sammen med en begrænsning af  

 kommunernes mulighed for skatteudskrivning.
Det er klart, at når nogle  

 kommuner  

 både skal bidrage til andre kommuner og forringe deres kommunale service,  

 skabes en aversion mod hele udligningssystemet.
Det finder EL er synd, for  

 det  

 ødelægger den solidariske idé, som er udligningssystemets fornemste formål.
De dårligste elementer i  

 udligningsreformforslagene finder EL dels som følge af kommunalreformen og  

 dels  

 i nye incitamenter for kommunerne.
I det følgende skal for kortheds skyld  

 blot  

 fremhæves tre områder: sundhed, boligstøtte og sociale institutioner.
Kommunalreformen har  

 indført en usolidarisk finansiering af sundhedsudgifter mellem kommunerne.  

 Før  

 kommunalreformen opkrævede amterne skat, og udligningen mellem amterne var på  

 85 pct.
Med kommunalreformen fratages amterne udskrivningen af skat,  

 således at man bryder med den kommunaløkonomiske grundsætning om, at der  

 skal være sammenhæng mellem ansvar og kompetence.
Sundhedssektoren vil efter  

 2006 forvaltningsmæssigt ligge under regionerne, som altså vil have  

 kompetencen,  

 men ansvaret for finansieringen vil i stort omfang ligge hos den enkelte  

 kommune og i kontaktrådet mellem kommunerne i regionen.
 Da der er meget stor forskel  

 på borgernes sundhedstilstand og behov for sundhedsydelser, vil kommunerne  

 blive belastet meget forskelligt efter indførelsen af kommunalreformen pr. 1.  

 januar 2007.
De konkrete merudgifter  

 til sundhedsområdet for de enkelte kommuner fremgår af svaret på spørgsmål 8  

 under L 207, forslag til lov om ændring af personskatteloven og  

 andre  

 skattelove. (Indførelse af et sundhedsbidrag, ændringer som led i den  

 kommunale finansieringsreform m.v.). Tallene viser, at det især er de  

 sædvanlige udkantskommuner med en stor andel af indbyggerne på  

 overførselsindkomster,  

 en »gammel« befolkningssammensætning og få indbyggere med længerevarende  

 uddannelse, der har uforholdsmæssigt høje udgifter dels i forhold til  

 beskatningsgrundlaget, dels pr. indbygger.
Modsat vil skatteborgere i f.eks.  

 Gentofte, Lyngby-Taarbæk, Furesø, Hørsholm og Rudersdal slippe langt  

 billigere,  

 fordi sundhedstilstanden i disse kommuner er bedre.
Variationen går fra  

 1,1 pct.  til 2,7 pct. af beskatningsgrundlaget.
 Konsekvensen af  

 kommunalreformen, uligheden i sundhed og denne udligningsreform er altså en  

 usolidarisk finansiering af sundhedssektoren, som uvægerligt vil føre til  

 ringere sundhedsydelser dér, hvor behovet er størst.
Kommunalreformen betød, at  

 de sociale og de sundhedsmæssige institutioner, som før var placeret i  

 amterne  

 med solidarisk finansiering, for over 80 pct.s vedkommende er kommet  

 under  

 den kommune, hvori de fysisk er placeret.
Kommunerne skal herefter  

 købe pladser hos hinanden.
Der er visse statslige tilskud til de  

 ekstraordinært  

 dyre behandlinger, men resultatet er samlet set, at borgernes behandling på  

 specielle sociale institutioner langt overvejende bliver et anliggende for  

 hjemkommunen.  

 Det giver kommunerne et incitament til at spare på behandlingen og til at  

 afvise tilflyttere med sociale og sundhedsmæssige behandlingsbehov.
Udligningsreformen bryder  

 med den solidariske finansiering af boligstøtte i hovedstadsregionen.  

 Formålet  

 skulle angiveligt være at give kommunerne incitament til at nedbringe  

 boligstøtten, men EL finder, at boligstøtten er et retskrav, som beboere  

 i  

 udlejningsejendomme, almene boliger og andelsboliger har og skal have.
Det er  

 således helt uacceptabelt at give kommunerne et incitament til at undlade at  

 oplyse borgerne om deres ret og på anden måde vanskeliggøre tildeling af  

 boligstøtte.  

 Set i et fremtidsperspektiv vil kommunerne have incitament til at afvise  

 byggeri af alt andet end ejerboliger.
Det vil give et ensformigt boligmarked  

 forbeholdt velhavende indbyggere, helt i modsætning til ELs ønske om  

 mangfoldighed og med fare for, at det bliver meget vanskeligt at  

 tiltrække  

 (lavtlønnede) kommunalt ansatte til hjemmehjælp, pasning af børn,  

 undervisning  

 af skoleelever m.m.
De konkrete økonomiske tab  

 og gevinster for kommunerne i hovedstadsområdet fremgår af svar  

 på spørgsmål 59  alm. del i Kommunaludvalget.
Her fremgår det, at  

 kommuner med mange udlejningsboliger mister store tilskud, mens kommuner nord  

 for København, som har undladt at bygge almene boliger, vinder på ændringen.  

 F.eks. mister Københavns Kommune 230 mio. kr., mens Gentofte vinder 58 mio.  

 kr.
 Efter en samlet vurdering  

 kan Enhedslisten ikke støtte udligningsreformen.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Erling Bonnesen (V)   

 Troels Christensen (V)   

 Flemming  

  Damgaard Larsen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Pia Gjellerup (S)   

 Ole Stavad (S)   

 Arne Toft (S)   

 Magnus Heunicke (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 194 Bilagsnr.
Titel 1 Høringsnotat, fra indenrigs- og sundhedsministeren 2 Høringssvar, fra indenrigs- og sundhedsministeren 3 Oversigt over spørgsmål, der er stillet i udvalget på  

 alm. del 4 Svar på spørgsmål vedrørende udligningsaftalen, der er  

 stillet i udvalget på alm. del, fra indenrigs- og sundhedsministeren 5 Kopi FIU alm. del  spm. 3-21 om udligningsaftalen, til  

 indenrigs- og sundhedsministeren 6 Meddelelse om svarfrist for spørgsmål til ministeren 7 Henvendelse af 5/4-06 fra Det Kommunale Kartel 8 Kopi FIU alm. del  svar på spm. 3, 4, 12 og 13 om udligningsaftalen,  

 fra indenrigs- og sundhedsministeren 9 Svar på spørgsmål, der er stillet i udvalget på alm. del,  

 der vedrører udligningsaftalen, fra indenrigs- og sundhedsministeren 10 Kopi FIU alm. del  svar på spm. 14 om udligningsaftalen,  

 fra indenrigs- og sundhedsministeren 11 Henvendelse af 24/4-06 fra Ballerup, Høje Taastrup, Køge  

 og Ny Hillerød Kommuner 12 Henvendelse af 10/4-06 fra Ny Lejre Kommune 13 Tidsplan for udvalgets behandling af lovforslaget 14 Kopi FIU alm. del  svar på spm. 5, 6, 7 og 11 om udligningsaftalen,  

 fra indenrigs- og sundhedsministeren 15 Svar på spørgsmål, der er stillet i udvalget på alm. del,  

 der vedrører udligningsaftalen, fra indenrigs- og sundhedsministeren 16 Kopi FIU alm. del  svar på spm. 20 om udligningsaftalen,  

 fra indenrigs- og sundhedsministeren 17 Materiale modtaget fra Ballerup, Høje Taastrup, Køge og  

 Ny Hillerød Kommuner ved foretræde 4/5-06 18 Kopi FIU alm. del  svar på spm. 8 og 9 om udligningsaftalen,  

 fra indenrigs- og sundhedsministeren 19 Henvendelse af 2/5-06 fra Sammenslutningen af Danske  

 Småøer 20 1. udkast til betænkning 21 Henvendelse af 10/5-06 fra Ballerup, Høje Taastrup, Køge  

 og Ny Hillerød Kommuner 22 Materiale modtaget fra Albertslund Kommune ved foretræde  

 11/5-06 23 Kopi FIU alm. del  svar på spm. 16 om udligningsaftalen,  

 fra indenrigs- og sundhedsministeren 24 Kopi ØKU alm. del  svar på spm. 12 om udligningsaftalen,  

 fra indenrigs- og sundhedsministeren 25 Henvendelse af 16/3-06 fra Vallensbæk Kommune 26 Underskriftindsamling fra borgere i bl.a.
Allerød,  

 Ballerup, Farum, Ishøj og Hillerød Kommuner imod udligningsreformen Oversigt over spørgsmål og svar vedrørende L 194 Spm.nr.
