Kendelse fra Pressenævnet i sag nr.  

 74/1999 Lokal-radioen Frederiksberg-Journalen, [A] og Lokalavisen  

 Frederiksberg-Journalen har ved en telefax modtaget i Pressenævnet 15.  

 juni 1999 klaget over et telegram udsendt af Ritzaus Bureau den 4. maj 1999,  

 idet man mener, at god presseskik er tilsidesat.
Der er endvidere klaget  

 over, at Ritzaus Bureau har afvist at bringe et genmæle.
 Telegrammet havde følgende ordlyd:
"PRESSEBØDE Redaktør dømt for ikke at bringe  

 genmæle:
 Redaktøren af den lokal "Radio  

 Frederiksberg-Journalen", [A], har i Østre Landsret fået en  

 bøde på 5000 kr. for ikke at efterkomme et pålæg fra  

 Pressenævnet om at bringe et såkaldt genmæle.
Den 28. september 1996 bragte radio-stationen i programmet  

 "romers Hjørne" en omtale af flere navngivne personer, som  

 følte sig krænkede.
En klage til Pressenævnet fik ikke  

 radioen til at indhente en kommentar fra de krænkede.
Pressenævnet afsagde i november 1996 en kendelse om,  

 at god presseskik var overtrådt og pålagde stationen at  

 offentliggøre kendelsen.
Det skete ikke, og derefter tildelte retten  

 på Frederiksberg stationen en bøde på 5000 kr. og  

 pålagde radioen at efterkomme Pressenævnets kendelse inden en  

 måned.
I modsat fald skulle radioen betale fortløbende  

 bøder på 1000 kr. pr. påbegyndt uge.
Den dom har landsretten nu stadfæstet, dog  

 således at fristen for at efterkomme nævnets kendelse er sat til  

 14 dage efter landsrettens dom." Klagerne har krævet følgende genmæle  

 bragt:
"Genmæle Ritzaus Bureau beklager, at man i en artikel den ????? har  

 udsendt, mod bedre vidende har bragt en fejlagtig overskrift i en  

 artikel.
 I overskriften stod: "Redaktør dømt for ikke  

 at bringe genmæle"   og der burde have stået: "Redaktør  

 dømt for ikke at bringe kendelse".
 Ritzaus Bureau beklager den skade, redaktøren har  

 lidt på hans ære, ligesom man undskylder den skade, man har  

 forvoldt for lokalradioen og lokalavisen Frederiksberg-Journalen, som  

 også er nævnt.
Ritzaus Bureau." Klagerne har anført, at klagerne er blevet  

 dømt til at bringe en "kendelse" og ikke et "genmæle".
 Der er derfor tale om, at der i telegrammet er  

 anført en forkert overskrift, hvilket er et nyt forsøg på  

 at tilsværte klagerne.
 Klagerne har i den forbindelse anført, at der er  

 stor forskel på ikke at ville bringe et "genmæle" og ikke ville  

 bringe en "kendelse", der drejer sig om § 34, som er en mere løs  

 paragraf, hvor man kan diskutere, hvad der er god presseskik eller ikke.
 Klagerne har videre anført, at et genmæle  

 efter § 36 er meget mere alvorligt ikke at efterkomme, da denne paragraf  

 taler om oplysninger af "faktisk karakter, som er egnet til at  

 påføre nogen økonomisk eller anden skade af betydning".  

 Et genmæle har faktisk karakter af en overtrædelse af  

 straffeloven, og klagerne kan derfor ikke acceptere, at man beskylder dem for  

 noget "kriminelt".
 Klagerne har yderligere anført, at Ritzaus Bureau  

 ikke har forelagt artiklen for dem til gennemsyn på trods af de grove  

 ulovligheder i denne.
 Klagerne har endelig anført, at den afsagte dom er  

 anket til Højesteret og behandles i Procesbevillingsnævnet i  

 øjeblikket.
Ritzaus Bureau har anført, at den faktuelt forkerte  

 brug af ordet "genmæle" er en bagatel, der ikke bør ofres flere  

 ressourcer på.
Alene af denne grund må kravet om genmæle  

 kunne afvises.
 Følgende nævnsmedlemmer har deltaget i sagens  

 behandling: Axel Kierkegaard, Aage Lundgaard, Lene Sarup og Ole Askvig.
 Pressenævnet udtaler:
 Fristen for klager over overtrædelse af god  

 presseskik er 4 uger fra offentliggørelsen i et massemedie, jf.  

 medieansvarslovens § 34, stk. 2.
 Da fristen i denne sag er overskredet, afvises klagen over  

 overtrædelse af god presseskik i medfør af medieansvarslovens §  

 43, stk. 3.
Ifølge medieansvarslovens § 36, stk. 3, skal en  

 anmodning om genmæle sendes skriftligt til redaktøren senest 4  

 uger efter offentliggørelsen af de faktiske oplysninger, der  

 ønskes imødegået.
Klagerens anmodning om genmæle  

 blev ikke sendt til mediet inden denne frist.
Ikke desto mindre har mediet  

 behandlet   og afvist - klagerens anmodning.
Efter medieansvarslovens § 43,  

 stk. 3, har Pressenævnets formand - når det drejer sig om et  

 genmælekrav - alene kompetence til at afvise sager, hvor klagefristen i  

§ 40 ikke er overholdt.
Pressenævnet har derfor  

 realitetsbehandlet klagerens krav om genmæle Et genmæle er medieansvarslovens betegnelse for den  

 korrektion af forkerte faktiske oplysninger, som sker på initiativ af  

 den, der er blevet forkert omtalt i et medie, eller efter dennes død  

 af de nærmeste pårørende.
 Da Lokalavisen Frederiksberg-Journalen ikke er nævnt  

 i telegrammet fra Ritzaus Bureau, afvises klagen fra denne klager.
 Hvad angår kravet om genmæle fra Lokal-radioen  

 Frederiksberg-Journalen og [A], bemærker Pressenævnet, at man  

 efter medieansvarslovens § 36, stk. 1, har krav på genmæle, hvis  

 der er bragt oplysninger af faktisk karakter, som er egnet til at  

 påføre nogen skade af betydning.
 Pressenævnet finder, at der i denne sag ikke er tale  

 om en så betydelig skade, at klagerne har krav på  

 genmæle.
 Afsagt den 10. august 1999.
