Bekendtgørelse om sikkerhedsgruppens  

 arbejdsmiljøuddannelse på havanlæg I henhold til § 5, stk.1, nr. 4, § 9, stk. 2 og 4, og § 21, stk. 2, i lov  

 nr. 292 af 10. juni 1981 om visse havanlæg fastsættes:
 Anvendelsesområde m.v.
 § 1. Bekendtgørelsen finder anvendelse  

 på havanlæg, jf. § 1 i lov nr. 292 af 10. juni 1981 om visse  

 havanlæg, der befinder sig på dansk søterritorium eller  

 kontinentalsokkelområde.
Formål § 2. Det påhviler operatøren på  

 faste havanlæg og den ansvarlige for arbejdsmiljøet på  

 flytbare havanlæg at sikre, at sikkerhedsgruppen erhverver sig den  

 fornødne viden om og uddannelse i sikkerheds- og sundhedsmæssige  

 forhold, således at den kan opfylde sine pligter i  

 sikkerhedsorganisationen.
Stk. 2. Operatøren for faste havanlæg og den  

 for arbejdsmiljøet ansvarlige arbejdsgiver på flytbare  

 havanlæg skal senest 4 uger efter valg af nye repræsentanter til  

 sikkerhedsorganisationen tilmelde sikkerhedsgruppens medlemmer til  

 uddannelsen.
Uddannelsen skal være gennemført snarest og senest  

 5 måneder efter valget.
Stk. 3. Sikkerhedsgruppen har pligt til at deltage i  

 uddannelsen.
Medlemmer af sikkerheds-gruppen, der inden for de sidste 5  

 år har gennemført den hidtil gældende uddannelse for  

 havanlæg, skal ikke gennemføre uddannelsen.
Uddannelsens indhold § 3. Sikkerhedsgruppen skal bl.a. undervises i det  

 forebyggende sikkerheds- og sundhedsarbejde på havanlæg og i  

 kendskab til reglerne på området, herunder  

 regelsøgning.
 Stk. 2. Energistyrelsen kan på forlangende få  

 tilsendt materiale over udbudte kurser.
 Stk. 3. Energistyrelsen kan, hvis de udbudte kurser ikke  

 skønnes tilstrækkelige til at bibringe kursusdeltagerne den  

 fornødne viden, stille krav til kursets indhold, længde og  

 deltagerantal.
Underviserkvalifikationer § 4. En underviser i sikkerheds- og  

 sundhedsarbejde på havanlæg skal være i besiddelse af  

 kendskab til sikkerheds- og sundhedsforhold på havanlæg og  

 være i besiddelse af pædagogiske kvalifikationer.
 Stk. 2. Energistyrelsen kan anmode om dokumentation for,  

 at underviserne besidder de fornødne kvalifikationer og kan forlange  

 evalueringsskemaer tilsendt.
 Stk. 3. Energistyrelsen kan stille krav til underviserens  

 kvalifikationer.
Klage § 5. Klager over Energistyrelsens  

 afgørelser efter denne bekendtgørelse kan rettes til  

 Miljø- og Energiministeriets departement inden 4 uger efter  

 afgørelsen er meddelt den pågældende.
Straf § 6. Overtrædelse af § 2, stk. 1, 2, og 3, §  

 3, stk. 2 og 3, § 4, stk. 2 og 3, straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens kapitel  

 5.
Ikrafttræden § 7. Bekendtgørelsen træder i kraft  

 den 15. oktober 2000.
 Stk. 2. Samtidig ophæves § 4 A, nr. 45, i  

 bekendtgørelse nr. 592 af 30. december 1981 om hidtil gældende  

 regler om sikkerhedsmæssige forhold på havanlæg, som med  

 visse ændringer forbliver i kraft efter lov om visse havanlægs  

 ikrafttræden.
