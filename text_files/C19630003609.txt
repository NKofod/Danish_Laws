 I medfør af § 15, stk. 1, i lov nr. 84 af 25. marts 1961 om sandflugtens  

 bekæmpelse, jfr. § 7 i landbrugsministeriets bekendtgørelse nr. 66 af 16.  

 februar 1962, fastsætter landbrugsministeriet følgende bestemmelser om  

 afmærkning og kortlægning af grænserne for de i medfør af nævnte lov fredede  

 arealer:
§ 1.  Fredningsgrænserne afmærkes i marken med  

 firkantede betonpæle med et tværsnit på 10 x 10 cm og af en længde på mindst  

 1,5 m.
Eksisterende betonpæle af større dimensioner end de angivne kan dog  

 bibeholdes.
 Stk. 2.  Pælene skal mærkes med bogstavet K under en  

 krone samt forsynes med fortløbende numre indenfor hver kommune.
Stk. 3.  Pælene anbringes således, at bogstav og krone  

 vender bort fra det fredede areal.
Mindst 50 cm af pælene skal rage op over  

 jordoverfladen.
Den indbyrdes afstand mellem pælene må højst udgøre 200 m.  

 Der skal dog altid nedsættes pæle i alle knækpunkter, og i kuperet terræn  

 skal nedsættelse ske på sådan måde, at der såvidt muligt overalt kan ses fra  

 den ene pæl til den anden.
§ 2.  De afmærkede grænser indtegnes skitsemæssigt af  

 overklitfogden på egnet kortmateriale (evt. luftfotos) med angivelse af  

 pælenes placering og nummerbetegnelse.
Nærliggende terrængenstande, der kan  

 have betydning for stedfæstelsen i marken, medtages.
På skitsen vises tillige  

 den hidtidige fredningsgrænse samt den omtrentlige beliggenhed af de af  

 sandflugtskommissionen godkendte veje og stier på det fredede område.
Skitsen  

 udfærdiges i 2 eksemplarer, hvoraf 1 eksemplar medfølger  

 sandflugtskommissionens indstilling til klitdirektøren (amtsrådet), medens 1  

 eksemplar udleveres til den i § 3 nævnte landinspektør til brug ved opmåling  

 af fredningsgrænsen.
 § 3.  Når klitdirektøren (amtsrådet) har truffet  

 afgørelse om fredningsgrænsens fremtidige beliggenhed, træffer overklitfogden  

 aftale med en landinspektør om opmåling af fredningsgrænsen og dennes  

 indtegning på kort m.m. efter de i § 4 og 5 angivne retningslinier.
§ 4.  Opmålingen, der i almindelighed skal knyttes til  

 landskoordinatsystemet ( G.
I. 1934 ), skal omfatte indmåling af a. fremtidig gældende fredningsgrænser i forhold til skel, b. de nær disse grænser beliggende terrængenstande, f. eks. bygninger,  

 veje og vandløb, som det af hensyn til orienteringen i marken måtte være af  

 værdi at have angivet på kortmaterialet.
 c. bygninger på fredet område ved deres midte og dimensioner.
d. de af sandflugtskommissionen godkendte veje og stier på fredet område,  

 i det omfang dette er påkrævet af hensyn til matrikelkortets berigtigelse, e. bortfaldende fredningsgrænser, såfremt disses indtegning på de i § 6 c  

 nævnte kortkopier ikke kan ske efter foreliggende kortmateriale.
 § 5.  På grundlag af den i § 4 omhandlede opmåling  

 indtegnes de områder, der fremtidig skal være undergivet fredning, på en kopi  

 af matrikelkortet eller andet egnet kortmateriale, f. eks. kort af den art,  

 der anvendes ved gennemførelse af fredningsplaner i henhold til  

 naturfredningsloven.
 Stk. 2.  På kortet, der udfærdiges sognevis, angives  

 ejerlav, matrikelnumre, skel, de fremtidige fredningsgrænser med angivelse af  

 de nedsatte fredningspæles placering og nummerbetegnelse, veje og stier i det  

 fredede område samt de i § 4 omhandlede bygninger og terrængenstande.
 Stk. 3.  Målematerialet incl. de beregnede koordinater  

 anføres på målerids på kalkerlærred.
 Stk. 6.  Landinspektøren afleverer derefter følgende  

 dokumenter til sandflugtskommissionen:
a.
Målerids - og kopi heraf - på kalkerlærred med mål og koordinater.
b.
Kort udfærdiget i overensstemmmelse med § 5, stk. 1 og 2, og tegnet på  

 det af justitsministeriet anordnede kalkerlærred.
c. 7 zinktrykte kopier af det under b nævnte kort.
De 2 kopier udfærdiges  

 på kalkerlærred.
Af de øvrige 5 kopier skal 2 være forsynet med angivelse af  

 den bortfaldende fredningsgrænse.
d.
Fortegnelse over de arealer, der efter kortet omfattes af fredningen.  

 Arealerne ordnes efter ejerlav og matrikelnummer ( i tal- og bogstavfølge ).  

 Fortegnelsen udfærdiges i 6 eksemplarer, hvoraf et på justitsministeriets  

 genpartpapir.
e.
Kort, der udviser de forandringer af veje og stier, som skal berigtiges  

 på matrikelkortet.
 § 7.  Ved den i bekendtgørelsens § 6 stk. 4,  

 omhandlede fremlæggelse benytter sandflugtkommissionen en af de i cirkulærets  

 § 6 c nævnte kortkopier, hvorpå også den bortfaldende fredningsgrænse er  

 indtegnet, og den i § 6 d nævnte fortegnelse.
Stk. 2.  Ved udarbejdelse af deklaration til brug ved  

 fredningens tinglysning, jfr. bekendtgørelsens § 9 og § 27, stk. 4, benytter  

 sandflugtskommissionen som bilag den i cirkulærets § 6 d nævnte fortegnelse  

 samt det i § 6 b nævnte kort.
Som bilag til tinglysningsgenparten af  

 deklarationen benyttes den i § 6 d nævnte fortegnelse på genpartspapir og den  

 ene af de i § 6 c nævnte kopier på kalkerlærred.
 Stk. 3.  Ved den i bekendtgørelsens § 24, stk. 6,  

 foreskrevne underretning til landbrugsministeriet (matrikeldirektoratet) om  

 nedlæggelse (forandring) og optagelse af veje og stier, fremsender  

 sandflugtskommissionen samtidig det i cirkulærets § 6 e nævnte kort.
 Stk. 4.  Sandflugtskommissionen opbevarer den originale  

 deklaration med tilhørende kort, det i § 6 a nævnte målerids samt det ene af  

 de i § 6 c nævnte kortkopier, hvorpå også den bortfaldende fredningsgrænse er  

 indtegnet.
 Stk. 5.  Til klitdirektøren (amtsrådet) fremsendes kopi  

 af deklaration med tilhørende kort på kalkerlærred, jfr. § 6 c, samt kopien  

 af det i § 6 a nævnte målerids.
 Stk. 6.  Til landbrugsministeriet (domænekontoret),  

 amtsbygningsrådet og fredningsplanudvalget fremsendes et af de i § 6 c nævnte  

 zinktryk.
 Landbrugsministeriet, den 6. marts 1963.
 P.M.V.
Vald.
Hornslet.
/ K.
Barnekow.
