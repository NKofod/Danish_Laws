(Til menighedsrådene) Hoslagt fremsendes et af ministeriet for offentlige arbejder efter  

 forhandling bl.a. med kirkeministeriet udarbejdet cirkulære af 17. oktober  

 1980 til samtlige vejbestyrelser om vejplanlægning i forhold til kirker og  

 kirkegårde.
Idet man iøvrigt henviser til cirkulæret og den som bilag hertil optrykte  

 skrivelse herfra af 12. december 1977, skal man særligt henlede  

 opmærksomheden på, at pålæg af byggelinier på kirkegårde i medfør af  

 vejlovgivningen, der har til formål at forberede en senere arealerhvervelse  

 til nyanlæg af vej eller udvidelse af bestående vej, ifølge cirkulæret bør  

 søges gennemført ved en mellem vejbestyrelsen og kirkegårdsbestyrelsen  

 indgået overenskomst, der er godkendt af stiftsøvrigheden eller  

 kirkeministeriet.
Kan der ikke opnås enighed mellem vejbestyrelsen og  

 kirkegårdsbestyrelsen, skal sagen af vejbestyrelsen indsendes til ministeriet  

 for offentlige arbejder, der i samråd med kirkeministeriet træffer den  

 endelige afgørelse.
 Man skal endvidere henlede opmærksomheden på det i cirkulæret anførte om  

 retsvirkningerne af byggelinieservitutter på arealer, der ejes af en kirke.
 P.M.V.
 E.B.
Arne Truelsen /Steen Henriksen eksp.sekr.
