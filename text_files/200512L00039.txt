Fremsat den 27. oktober 2005 af  

 justitsministeren (Lene Espersen) Forslag til Lov  

 om ændring af retsplejeloven (Den Særlige Klagerets behandling af klager over dommere  

 mv.) § 1 I lov om rettens pleje, jf. lovbekendtgørelse nr. 910  

 af 27. september 2005, foretages følgende ændringer:
 1.  


  

 § 1 a, stk. 2  

  

 og 3, affattes således:
»Stk. 2.  

  

 Klageretten består af 5 medlemmer, der efter indstilling af justitsministeren  

 beskikkes af kongen for en periode på 10 år.
Rettens medlemmer kan kun  

 afsættes  

 ved dom.
Et medlem udtræder, når betingelserne for medlemmets beskikkelse  

 bortfalder.
Beskikkelsen ophører senest ved udgangen af den måned, hvori den  

 pågældende fylder 70 år.
Genbeskikkelse kan ikke finde sted.
Stk. 3.  

  

 Klagerettens medlemmer skal være en højesteretsdommer (klagerettens formand),  

 en landsdommer og en byretsdommer, der beskikkes efter indstilling til  

 justitsministeren fra henholdsvis Højesteret, landsretterne og Den Danske  

 Dommerforening, samt en advokat, der beskikkes efter indstilling til  

 justitsministeren fra Advokatrådet, og en universitetslærer i retsvidenskab  

 eller anden jurist med særlig videnskabelig uddannelse.« 2.  


  

 § 1 a, stk. 4,  

  

 ophæves.
 Stk. 5 og 6 bliver herefter stk. 4 og 5.
 3.  

  

 I  

  

 § 49, stk. 1,  

  

 indsættes som 3.  

 punktum:
»Klageretten kan se bort fra en overskridelse af klagefristen, når  

 særlige forhold taler herfor.« 4.  

  

 I  

  

 § 55  

  

 indsættes efter »midlertidigt  

 beskikkede dommere«: »og sagkyndige retsmedlemmer«.
§ 2 Stk. 1.  

  

 Loven  

 træder i kraft den 1. januar 2006.
 Stk. 2.  

  

 Lovens § 1,  

 nr. 3 og 4, finder anvendelse på forhold, der har fundet sted efter lovens  

 ikrafttræden.
Bemærkninger til lovforslaget Almindelige bemærkninger 1. Indledning Lovforslaget vedrører følgende hovedpunkter:
Den Særlige Klageret består i dag af tre medlemmer  en  

 højesteretsdommer, en landsdommer og en byretsdommer.
I sager bl.a. om  

 genoptagelse af straffesager består Klageretten af yderligere to personer,  

 hvoraf den ene skal være advokat og den anden universitetslærer i  

 retsvidenskab  

 eller anden jurist med særlig videnskabelig uddannelse.
Det foreslås, at  

 Klageretten også i sager om klager over dommeres adfærd mv. skal bestå af  

 samtlige fem medlemmer.
En klage over en dommer mv. skal efter de gældende regler  

 indgives til Klageretten inden 4 uger, efter at klageren er blevet bekendt  

 med  

 det forhold, som giver anledning til klagen.
Det foreslås at give Klageretten  

 mulighed for i særlige tilfælde at se bort fra en fristoverskridelse og  

 behandle en klage, der indgives efter udløbet af 4-ugers fristen.
Efter de gældende regler kan der indgives klage til Den  

 Særlige Klageret eller til vedkommende retspræsident over dommere,  

 justitssekretærer, retsassessorer, dommerfuldmægtige og midlertidigt  

 beskikkede  

 dommere.
Det foreslås, at der skal være samme adgang til at klage over  

 sagkyndige retsmedlemmer, f.eks. søkyndige dommere i søsager og  

 børnesagkyndige  

 dommere i visse sager om prøvelse af en afgørelse om foranstaltninger for  

 børn  

 og unge.
2. Gældende ret 2.1.  

 Efter  

 retsplejelovens § 1 a, stk. 1, behandler Den Særlige Klageret sager  

 om:
  

 	  

 begæringer om  

 genoptagelse af en straffesag,   

 	  

 kæremål vedrørende  

 udelukkelse af en forsvarer i en straffesag,   

 	  

 klager over dommere,  

 retsassessorer, dommerfuldmægtige mv., der henvises til Klageretten fra en  

 retspræsident,   

 	  

 sager om suspension,  

 disciplinærforfølgning og afsked på grund af sygdom af dommere,  

 retsassessorer,  

 dommerfuldmægtige mv.,   

 	  

 sager i øvrigt om  

 afsked uden ansøgning af og om ændring af tjenestested for retsassessorer,  

 dommerfuldmægtige mv., og   

 	  

 sager om afsættelse  

 af medlemmer af Domstolsstyrelsens bestyrelse.
 Klageretten består af tre medlemmer, som skal være en  

 højesteretsdommer (Klagerettens formand), en landsdommer og en byretsdommer,  

 jf. retsplejelovens § 1 a, stk. 3. I sager om genoptagelse af  

 straffesager og udelukkelse af en forsvarer, men ikke f.eks. i sager om  

 klager  

 over dommeres adfærd mv., består Klageretten endvidere af to personer, hvoraf  

 den ene skal være advokat og den anden universitetslærer i retsvidenskab  

 eller  

 anden jurist med særlig videnskabelig uddannelse, jf. retsplejelovens  

 § 1  

 a, stk. 4.
2.2.  

  

 Efter  

 retsplejelovens § 48 kan en dommer, der gør sig skyldig i forsømmelse  

 eller skødesløshed i embedsførelsen, der dog ikke giver grundlag for en  

 straffesag mod den pågældende, eller som i øvrigt udviser utilbørligt eller  

 usømmeligt  

 forhold, meddeles en advarsel af vedkommende retspræsident, jf.  

 retsplejelovens  

 § 47 b, stk. 2. En sådan sag kan rejses ved klage eller af  

 vedkommende retspræsident af egen drift.
Hvis en klage findes uegnet til  

 afgørelse efter denne bestemmelse, kan den henvises til Den Særlige Klageret,  

 der herefter behandler sagen.
Det kan f.eks. være sager, hvor der er tvivl om  

 de faktiske omstændigheder, eller hvor klagen angår grovere forhold fra den  

 pågældende dommers side.
 Efter retsplejelovens § 49, stk. 1, kan enhver,  

 der anser sig for krænket ved utilbørligt eller usømmeligt forhold fra en  

 dommers side under udøvelsen af dennes embedsvirksomhed, klage over den  

 pågældende dommer til Den Særlige Klageret.
 Hvis justitsministeren finder, at en dommer må antages at  

 have gjort sig skyldig i et forhold, der må svække eller gøre dommeren  

 uværdig  

 til den agtelse og tillid, som dommerhvervet forudsætter, kan ministeren  

 efter  

 retsplejelovens § 49, stk. 2, bede Rigsadvokaten indbringe en sag  

 herom for Klageretten.
Klageretten kan alene tage stilling til, om klageren er  

 blevet krænket af dommeren som følge af dennes handlemåde og opførsel under  

 sagen.
Klageretten kan ikke tage stilling til dommerens behandling af sagen i  

 øvrigt, herunder prøve rigtigheden af dommerens afgørelse af den pågældende  

 sag.
 Anvendelsesområdet for retsplejelovens § 48 og § 49  

 er efter bestemmelsernes formulering til dels sammenfaldende (utilbørligt  

 eller  

 usømmeligt forhold), men det synes forudsat i forarbejderne, at § 48  

 tager  

 sigte på mindre graverende forhold (FT-Tidende 1997-98, Tillæg A, side 867).
Findes en klage over en dommer begrundet, kan Klageretten  

 udtale sin misbilligelse af dommerens adfærd eller pålægge denne en bøde.
Har  

 dommeren udvist et forhold af graverende karakter, eller er dommeren  

 tidligere  

 ved Klageretten blevet dømt for forhold af sådan karakter, kan dommeren  

 afsættes, jf. retsplejelovens § 49, stk. 6.
 Efter retsplejelovens § 50 kan en dommer suspenderes  

 af Klageretten, når der er rejst straffesag mod den pågældende, eller når  

 dommeren må antages at have gjort sig skyldig i et utilbørligt forhold  

 omfattet  

 af § 49, samt når dommeren er blevet uvederhæftig eller på grund af  

 åndelig eller legemlig svaghed er ude af stand til at bestride sit embede.
 Af retsplejelovens § 49 a fremgår, at spørgsmål om  

 afsættelse af en dommer mod dennes ønske på grund af vedvarende åndelig eller  

 legemlig sygdom afgøres efter reglerne i § 49 med de fornødne lempelser.
 Klageretten træffer i sager om klager over dommere  

 afgørelse ved dom, og retsplejelovens almindelige regel om, at domme skal  

 begrundes, jf. § 218, stk. 1, må antages også at gælde for domme,  

 der  

 afsiges af Klageretten.
Efter retsplejelovens § 55 finder retsplejelovens §§ 48,  

 49 og 50 tilsvarende anvendelse med hensyn til justitssekretærer,  

 retsassessorer, dommerfuldmægtige og midlertidigt beskikkede dommere, men  

 således at det i disse tilfælde er Domstolsstyrelsen, der har kompetencen til  

 at indbringe sagen for Den Særlige Klageret.
Retsplejelovens § 49 a  

 finder  

 ikke anvendelse for disse grupper, men for så vidt angår justitssekretærer,  

 retsassessorer  

 og dommerfuldmægtige indeholder retsplejelovens § 54 regler om  

 afskedigelse.
 Derimod omfatter reglerne ikke klager over sagkyndige  

 retsmedlemmer, f.eks. de særligt sagkyndige medlemmer, der tiltræder retten i  

 søsager, eller de børnesagkyndige dommere i visse sager om prøvelse af en  

 afgørelse om foranstaltninger for børn og unge, f.eks. anbringelse af et barn  

 uden for hjemmet.
2.3.  

  

 Efter  

 retsplejelovens § 49, stk. 1, skal en klage over en dommer indgives  

 til Klageretten inden 4 uger, efter at klageren er blevet bekendt med det  

 forhold, som giver anledning til klagen.
Det er i Klagerettens praksis  

 antaget,  

 at der ikke er hjemmel til at se bort fra en overskridelse af klagefristen,  

 og  

 en klage, der er indgivet efter udløbet af 4-ugers fristen, afvises således  

 af  

 Klageretten, uanset baggrunden for fristoverskridelsen.
3. Lovforslagets udformning 3.1.  

  

 Retsplejelovens regler om Den Særlige Klagerets behandling af klager over  

 dommere mv. er senest ændret i 1998 (lov nr. 402 af 26. juni 1998), hvor  

 klagefristen til Klageretten blev forlænget fra 14 dage til 4 uger, og hvor  

 den  

 hidtidige regel om, at private, der ønskede at klage over en dommer, skulle  

 klage til Klageretten gennem Rigsadvokaten, blev ophævet, således at private  

 nu  

 kan klage direkte til Klageretten, jf. punkt 2.2 ovenfor.
 Der har i den senere tid været rejst spørgsmål i den  

 offentlige debat om Klagerettens behandling af sager om klager over dommere,  

 herunder med hensyn til Klagerettens sammensætning i disse sager.  

 Justitsministeriet  

 har i lyset heraf drøftet med Klagerettens formand, Den Danske Dommerforening  

 og Domstolsstyrelsen, om der er behov for at ændre retsplejelovens regler om  

 Klagerettens behandling af klager over dommere mv. med henblik på at sikre  

 den  

 mest hensigtsmæssige og tidssvarende behandling af disse sager.
Lovforslaget er udformet på baggrund af disse drøftelser.
I  

 forbindelse med drøftelserne er der også blevet rejst visse mere tekniske  

 spørgsmål om behandlingen af klager over dommere mv., herunder den nærmere  

 afgrænsning mellem retsplejelovens § 48 om sager, der som udgangspunkt  

 behandles af vedkommende retspræsident, og retsplejelovens § 49 om  

 sager,  

 der indbringes direkte for Den Særlige Klageret.
Justitsministeriet finder,  

 at  

 disse spørgsmål bør overvejes af Retsplejerådet som led i rådets igangværende  

 arbejde med en generel reform af den civile retspleje.
3.2.  

  

 Som anført  

 ovenfor under punkt 2.1, består Klageretten i dag af tre medlemmer  en  

 højesteretsdommer, en landsdommer og en byretsdommer.
I sager om genoptagelse  

 af straffesager og om udelukkelse af en forsvarer, men bl.a. ikke i sager om  

 klager over dommeres adfærd, består Klageretten endvidere af to personer,  

 hvoraf den ene skal være advokat, og den anden skal være universitetslærer i  

 retsvidenskab eller anden jurist med særlig videnskabelig uddannelse.
 Disse regler om Klagerettens sammensætning, hvorefter bl.a.  

 klager over dommeres adfærd alene behandles af dommere, er uændrede siden  

 Klagerettens etablering i 1939. Det fremgår af bemærkningerne til  

 lovforslaget,  

 at man ved udformningen af ordningen lagde vægt på i sager om klager over  

 dommeres adfærd at sikre den størst mulige uafhængighed og sagkundskab  

 (FT-Tidende 1938-1939, Tillæg A, sp. 2956).
Efter Justitsministeriets opfattelse taler det generelle  

 hensyn til at sikre domstolenes uafhængighed ikke i dag afgørende for, at  

 klager over dommeres adfærd mv. og sager om disciplinære og visse  

 ansættelsesmæssige  

 skridt mod dommere mv. alene bør behandles af dommere.
Samtidig synes det at  

 stemme bedre med nutidig retsopfattelse vedrørende krav om uvildighed mv., at  

 Klageretten også i disse sager sammensættes således, at de 3 dommere  

 suppleres  

 af to personer, der ikke selv er dommere, men som besidder stor indsigt i og  

 viden  

 om retsforhold.
På denne baggrund foreslås det, at Klageretten i  

  

 alle  

  

 sager skal bestå af samtlige fem  

 medlemmer.
Det indebærer, at de to medlemmer af Klageretten, som ikke er  

 dommere, fremover også skal deltage i følgende sager:
  

 	  

 klager over dommere,  

 retsassessorer, dommerfuldmægtige mv., der henvises til Klageretten fra en  

 retspræsident,   

 	  

 sager om suspension,  

 disciplinærforfølgning og afsked på grund af sygdom af dommere,  

 retsassessorer,  

 dommerfuldmægtige mv.,   

 	  

 sager i øvrigt om  

 afsked uden afsøgning og om ændring af tjenestested for retsassessorer,  

 dommerfuldmægtige mv., og   

 	  

 sager om afsættelse  

 af medlemmer af Domstolsstyrelsens bestyrelse.
 Der henvises til lovforslagets § 1, nr. 1 og 2  

 (ændring af retsplejelovens § 1 a), og bemærkningerne hertil.
3.3.  

  

 Efter de  

 gældende regler skal en klage over en dommer indgives til Klageretten inden 4  

 uger efter at klageren er blevet bekendt med det forhold, som giver anledning  

 til klagen, jf. punkt 2.3 ovenfor.
Som nævnt er det i Klagerettens praksis  

 antaget, at der ikke er hjemmel til at se bort fra en overskridelse af  

 klagefristen, og en klage, der er indgivet efter udløbet af 4-ugersfristen,  

 afvises således af Klageretten uanset baggrunden for fristoverskridelsen.
 Efter Justitsministeriets opfattelse bør sager om klager  

 over dommere mv. ud fra hensynet til at sikre den bedst mulige oplysning af  

 sagerne som udgangspunkt behandles snarest muligt, efter at det forhold, der  

 klages  

 over, har fundet sted. 4 uger må efter Justitsministeriets opfattelse som  

 udgangspunkt anses for en passende frist for at overveje, om man ønsker at  

 klage over en dommer.
Den manglende mulighed for, at Klageretten i særlige  

 tilfælde kan se bort fra en fristoverskridelse og behandle en klage, der er  

 indgivet efter udløbet af 4-ugers fristen, kan imidlertid i enkelte tilfælde  

 føre til resultater, der må anses for mindre rimelige.
Det kan f.eks. være  

 tilfældet, hvor en klager på grund af pludselig og alvorlig sygdom først er i  

 stand til at indgive en klage til Klageretten efter udløbet af  

 4-ugersfristen.
Justitsministeriet finder det på denne baggrund rigtigst,  

 at Klageretten får mulighed for efter en konkret vurdering at se bort fra en  

 overskridelse af den almindelige klagefrist på 4 uger, hvis særlige grunde  

 taler for det.
Der henvises til lovforslagets § 1, nr. 3 (ændring af  

 retsplejelovens § 49, stk. 1), og bemærkningerne hertil.  

 Retsplejeloven indeholder også på andre områder mulighed for at dispensere  

 fra  

 fastsatte frister.
Som eksempel kan nævnes retsplejelovens § 147 b,  

 stk. 2,  

 om disciplinærklager over advokater.
Efter bestemmelsen kan Advokatnævnet  

 behandle en klage over en advokat, der er indgivet efter klagefristens udløb,  

 når fristoverskridelsen findes rimeligt begrundet.
 3.4.  

  

 Som det  

 fremgår af punkt 2.2 ovenfor, kan Den Særlige Klageret i dag behandle klager  

 over dommere, justitssekretærer, retsassessorer, dommerfuldmægtige og  

 midlertidigt beskikkede dommere.
Ifølge lov nr. 324 af 18. maj 2005 om ændring af  

 udlændingeloven, lov om ægteskabs indgåelse og opløsning og  

 repatrieringsloven  

 finder retsplejelovens regler om Klagerettens kompetence i forhold til  

 dommere  

 tilsvarende anvendelse med hensyn til medlemmer af Flygtningenævnet.
Herefter  

 kan Klageretten behandle klager over utilbørligt eller usømmeligt forhold fra  

 et medlem af Flygtningenævnet under udøvelsen af hvervet som medlem af  

 nævnet,  

 jf. retsplejelovens § 49. Klageretten kan endvidere efter  

 retsplejelovens  

 § 49 a træffe afgørelse om afsættelse af et medlem af Flygtningenævnet  

 mod  

 medlemmets ønske på grund af vedvarende åndelig eller legemlig sygdom, og  

 reglerne i retsplejelovens § 50 om suspension af en dommer finder  

 herefter  

 tilsvarende anvendelse med hensyn til et medlem af Flygtningenævnet.
 Klageretten kan imidlertid ikke behandle klager over  

 sagkyndige retsmedlemmer, der i medfør af lovgivningen deltager i visse sager  

 med henblik på at supplere rettens juridiske sagkundskab med en fagkyndig  

 indsigt og ekspertise, som en juridisk dommer typisk ikke besidder.
Det drejer sig f.eks. om søkyndige dommere i søsager og  

 handelskyndige dommere i handelssager, der behandles ved byretten eller  

 landsretten, jf. retsplejelovens § 6, stk. 4 og 6, samt §§ 18  

 a  

 og 18 b, og sagkyndige dommere i visse sager, der behandles af Sø- og  

 Handelsretten, jf. retsplejelovens § 9 a.
Nævnes kan også de sagkyndige  

 dommere, der medvirker i byretten og landsretten ved behandlingen af visse  

 sager vedrørende lov om varsling mv. i forbindelse med afskedigelser af  

 større  

 omfang, jf. retsplejelovens §§ 6 a og 18 c.
Der findes også uden for retsplejeloven regler om medvirken  

 af sagkyndige dommere ved rettens behandling af en sag.
Det gælder bl.a.  

 visse  

 sager om prøvelse af en afgørelse om foranstaltninger for børn og unge,  

 f.eks.  

 anbringelse af et barn uden for hjemmet, hvor landsretten tiltrædes af en  

 sagkyndig i børneforsorg og en sagkyndig i børne- og ungdomspsykiatri eller i  

 psykologi, jf. § 125, stk. 1, i lov om social service.
Endvidere  

 tiltrædes retten, hvis parterne begærer det, eller retten bestemmer det, i  

 tvister om lejeforhold af to lægdommere, der er kendt med bolig- og  

 huslejeforhold, jf. lejelovens § 107.
Efter Justitsministeriets opfattelse vil det være  

 naturligt, at Klageretten i forbindelse med den foreslåede bredere  

 sammensætning ved behandlingen af adfærdsklager mv.  og i lyset af  

 udvidelsen  

 af Klagerettens kompetence til at omfatte medlemmer af Flygtningenævnet  

  også  

 får kompetence til generelt at behandle klager over utilbørligt eller  

 usømmeligt forhold mv. fra et sagkyndigt retsmedlems side.
Det foreslås  

 derfor,  

 at bestemmelserne i retsplejelovens §§ 49 og 50 skal finde tilsvarende  

 anvendelse med hensyn til sagkyndige retsmedlemmer.
 Tilsvarende bør også retsplejelovens § 48 om  

 vedkommende retspræsidents kompetence til på baggrund af en klage eller af  

 egen  

 drift at meddele en advarsel udstrækkes til at omfatte sagkyndige  

 retsmedlemmer.
 Under hensyn til, at det efter retsplejelovens § 50  

 vil være muligt at suspendere sagkyndige retsmedlemmer, som på grund af  

 åndelig  

 eller legemlig svaghed er ude af stand til at bestride hvervet, og til, at  

 disse  

 er udpeget for en tidsbegrænset periode, synes der ikke at være behov for en  

 bestemmelse svarende til retsplejelovens § 49 a om afsættelse på grund  

 af  

 vedvarende åndelig eller legemlig sygdom for så vidt angår de sagkyndige  

 retsmedlemmer.
Det foreslås herefter, at retsplejelovens § 55 ændres,  

 således at bestemmelsen også omfatter sagkyndige retsmedlemmer.
Herefter  

 finder  

 bestemmelserne i retsplejelovens §§ 48, 49 og 50 anvendelse for  

 sagkyndige  

 retsmedlemmer ligesom for justitssekretærer, retsassessorer,  

 dommerfuldmægtige  

 og midlertidigt beskikkede dommere.
Det vil for alle de nævnte grupper være  

 Domstolsstyrelsen, der har kompetencen til at bede Rigsadvokaten indbringe  

 sagen for Den Særlige Klageret.
 Der henvises til lovforslagets § 1, nr. 4 (forslag til  

 retsplejelovens § 55), og bemærkningerne hertil.
 4. Forslagets økonomiske og administrative  

 konsekvenser mv.
Lovforslaget vil indebære visse merudgifter for det  

 offentlige til honorering af Klagerettens medlemmer.
Merudgifterne, der  

 skønnes  

 at ville udgøre 0,2-0,3 mio. kr. årligt, vil blive afholdt inden for  

 domstolenes bevillingsmæssige rammer.
 Lovforslaget har ikke herudover økonomiske eller  

 administrative konsekvenser af betydning for det offentlige.
 Lovforslaget har ikke økonomiske eller administrative konsekvenser  

 for erhvervslivet.
 Lovforslaget har ingen miljømæssige konsekvenser og  

 indeholder ikke EU-retlige aspekter.
Vurdering af  

 konsekvenser af lovforslag Positive  

  

 konsekvenser/mindreudgifter Negative  

  

 konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen af betydning Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 5. Høring Et udkast til lovforslag har været sendt til høring hos  

 følgende myndigheder og organisationer:
 Præsidenten for Højesteret, Præsidenterne for Østre og  

 Vestre Landsret, Præsidenten for Sø- og Handelsretten, Københavns Byret og  

 retterne i Århus, Odense, Ålborg og Roskilde, Domstolsstyrelsen,  

 Procesbevillingsnævnet,  

 Den Danske Dommerforening, Dommerfuldmægtigforeningen, Politiforbundet i  

 Danmark, HK Landsklubben Danmarks Domstole, Advokatrådet, Landsforeningen af  

 Beskikkede Advokater, Foreningen af Advokater og Advokatfuldmægtige, Det  

 Danske  

 Center for Menneskerettigheder, Nævnet for Etnisk Ligestilling,  

 Rigsadvokaten,  

 Rigspolitichefen, Politidirektøren i København, Politimesterforeningen,  

 Politifuldmægtigforeningen, Amtsrådsforeningen, Kommunernes Landsforening,  

 Københavns Kommune, Frederiksberg Kommune, Forbrugerrådet, Forenede Danske  

 Motorejere, Finansrådet, Realkreditrådet, Rådet for Dansk forsikring og  

 Pension, Det Danske Handelskammer, Dansk Industri, Dansk Handel &  

 Service,  

 Håndværksrådet, Byggeriets firkant, Dansk InkassoBrancheforening, Danske  

 Entreprenører, Liberale Erhvervs Råd, Foreningen af Statsautoriserede  

 Revisorer, Dansk Ejendomsmæglerforening, De Danske Patentagenters Forening,  

 Danmarks Rederiforening, Danske Speditører, Dansk Arbejdsgiverforening,  

 Landsorganisationen i Danmark, Fagligt Fælles Forbund   

 3 F, Handels- og Kontorfunktionærernes  

 Forbund, Det Danske Voldgiftsinstitut, Voldgiftsnævnet for Bygge- og  

 Anlægsvirksomhed, Foreningen af Statsamtmænd, Foreningen af  

 Statsamtsjurister,  

 Københavns Retshjælp, Århus Retshjælp, Dansk retspolitisk Forening,  

 Funktionærernes og Tjenestemændenes Fællesråd, Akademikernes  

 Centralorganisation, Danmarks Jurist- og Økonomiforbund, Københavns  

 Universitet, Århus Universitet og Syddansk Universitet.
Bemærkninger til lovforslagets enkelte bestemmelser Til § 1 Til nr. 1 og 2 (retsplejelovens § 1 a) Det foreslås, at Klageretten i alle sager består af  

 samtlige 5 medlemmer, jf. forslaget til stk. 2, 1. pkt. og stk. 3.  

 Reglerne i de foreslåede bestemmelser i stk. 2 og 3 om beskikkelse mv.  

 af  

 Klagerettens medlemmer svarer til de gældende regler i retsplejelovens  

 § 1  

 a, stk. 2-4.
 Der henvises til lovforslagets almindelige bemærkninger  

 punkt 3.2.
Til nr. 3 (retsplejelovens § 49, stk. 1) Den foreslåede bestemmelse i 3. pkt. indebærer, at  

 Klageretten efter en konkret vurdering i særlige tilfælde får mulighed for at  

 behandle en klage, selv om klagen først er indgivet til retten efter udløbet  

 af  

 klagefristen på 4 uger.
Bestemmelsen vil f.eks. efter Klagerettens skøn kunne  

 anvendes i tilfælde, hvor en klage over en dommerfuldmægtig umiddelbart inden  

 klagefristens udløb er sendt til den dommer, der er chef for det pågældende  

 embede, således at klagen først modtages af Klageretten efter udløbet af  

 4-ugersfristen.
Bestemmelsen vil endvidere kunne anvendes i særlige tilfælde,  

 hvor det f.eks. på grund af klagerens pludselige og alvorlige sygdom må anses  

 for undskyldeligt, at klagen ikke er indgivet inden 4 uger efter det forhold,  

 der klages over.
 Angår klagen f.eks. indholdet af et brev eller lignende fra  

 en dommer, hvor der ikke er tvivl om de faktiske omstændigheder, som klagen  

 vedrører, vil dette efter omstændighederne også kunne indgå i vurderingen af,  

 om der bør ses bort fra en (mindre) overskridelse af klagefristen.
 Der henvises til lovforslagets almindelige bemærkninger  

 punkt 3.3.
Til nr. 4 (retsplejeloven § 55) Klager over dommere, justitssekretærer, retsassessorer,  

 dommerfuldmægtige og midlertidigt beskikkede dommere kan i dag indgives til  

 vedkommende retspræsident eller til Den Særlige Klageret, jf. retsplejelovens  

 §§ 48, 49 og 55.
 Det foreslås, at der skal være samme klageadgang for så  

 vidt angår sagkyndige retsmedlemmer, der i medfør af lovgivningen deltager  

 som  

 sagkyndige dommere for at tilføre retten en særlig faglig indsigt og  

 ekspertise.
Det følger af den foreslåede bestemmelse, at vedkommende  

 retspræsident på baggrund af en klage eller af egen drift kan meddele et  

 sagkyndigt retsmedlem en advarsel eller henvise sagen til Den Særlige  

 Klageret,  

 såfremt den pågældende gør sig skyldig i forsømmelse eller skødesløshed i  

 udførelsen af hvervet, der dog ikke er af en sådan karakter, at det efter  

 lovgivningen medfører straf, eller den pågældende i øvrigt udviser  

 utilbørligt  

 eller usømmeligt forhold.
Den foreslåede bestemmelse indebærer endvidere, at  

 Klageretten vil kunne behandle klager over utilbørligt eller usømmeligt  

 forhold  

 fra et sagkyndigt retsmedlems side under udøvelsen af dennes virksomhed som  

 sagkyndigt retsmedlem, og at retsplejelovens § 50 om suspension af en  

 dommer vil finde tilsvarende anvendelse med hensyn til et sagkyndigt  

 retsmedlem.
 Der henvises til lovforslagets almindelige bemærkninger  

 punkt 3.4.
Til § 2 Det foreslås, at loven træder i kraft den 1. januar 2006,  

 jf. stk. 1.
Reglerne om behandling af klager der er indgivet efter  

 udløbet af klagefristen, og klager over sagkyndige dommere bør alene finde  

 anvendelse for så vidt angår adfærd, som den pågældende dommer mv. har udvist  

 efter lovens ikrafttræden.
Det foreslås derfor, at lovforslagets § 1,  

 nr.  

 3 og 4, finder anvendelse på forhold, der har fundet sted efter lovens  

 ikrafttræden.
Bilag Lovforslaget sammenholdt med gældende lov Gældende formulering Lovforslaget § 1 I lov om rettens pleje, jf. lovbekendtgørelse nr. 910  

 af 27. september 2005, foretages følgende ændringer:
§ 1 a.  

  

[ ] 1.  


  

 § 1 a, stk. 2  

  

 og 3, affattes  

 således:
Stk. 2.  

  

 Klageretten består af 3 medlemmer, der efter indstilling af justitsministeren  

 beskikkes af kongen for en periode på 10 år.
Rettens medlemmer kan kun  

 afsættes ved dom.
Et medlem udtræder, når betingelserne for medlemmets  

 beskikkelse bortfalder.
Genbeskikkelse kan ikke finde sted.
»Stk. 2.  

  

 Klageretten består af 5 medlemmer, der efter indstilling af justitsministeren  

 beskikkes af kongen for en periode på 10 år.
Rettens medlemmer kan kun  

 afsættes ved dom.
Et medlem udtræder, når betingelserne for medlemmets  

 beskikkelse bortfalder.
Beskikkelsen ophører senest ved udgangen af den  

 måned, hvori den pågældende fylder 70 år.
Genbeskikkelse kan ikke finde sted.
Stk. 3.  

  

 De tre  

 medlemmer skal være en højesteretsdommer (klagerettens formand), en  

 landsdommer og en byretsdommer.
Beskikkelsen sker efter indstilling til  

 justitsministeren fra henholdsvis Højesteret, landsretterne og Den Danske  

 Dommerforening.
Stk. 3.  

  

 Klagerettens medlemmer skal være en højesteretsdommer (klagerettens formand),  

 en landsdommer og en byretsdommer, der beskikkes efter indstilling til  

 justitsministeren fra henholdsvis Højesteret, landsretterne og Den Danske  

 Dommerforening, samt en advokat, der beskikkes efter indstilling til  

 justitsministeren fra Advokatrådet, og en universitetslærer i retsvidenskab  

 eller anden jurist med særlig videnskabelig uddannelse.« Stk. 4.  

  

 I sager  

 om genoptagelse af en straffesag og i kæremål vedrørende udelukkelse af en  

 forsvarer tiltrædes retten desuden af to personer, hvoraf den ene skal være  

 advokat og udpeges efter indstilling fra Advokatrådet, mens den anden skal  

 være universitetslærer i retsvidenskab eller anden jurist med særlig  

 videnskabelig uddannelse.
Stk. 2 finder tilsvarende anvendelse på  

 beskikkelsen  

 af disse medlemmer, deres afgang m.v.
Beskikkelsen ophører senest ved  

 udgangen  

 af den måned, hvori den pågældende fylder 70 år.
 2.  


  

 § 1 a, stk. 4,  

  

 ophæves.
 3.  

  

 I  

  

 § 49, stk. 1,  

  

 indsættes som 3. punktum:
§ 49.  

  

 Enhver, der anser sig krænket ved utilbørligt eller usømmeligt forhold fra en  

 dommers side under udøvelsen af dennes embedsvirksomhed, kan indgive klage  

 herover til Den Særlige Klageret.
Klagen skal indgives inden 4 uger efter, at  

 klageren er blevet bekendt med det forhold, som giver anledning til klagen.
»Klageretten kan se bort fra en overskridelse af klagefristen,  

 når særlige forhold taler herfor.« § 55.  

  

 Bestemmelserne i §§ 48, 49 og 50 finder tilsvarende anvendelse med  

 hensyn til justitssekretærer og fuldmægtige samt midlertidigt beskikkede  

 dommere, dog er det Domstolsstyrelsen, der har kompetencen til at bede  

 rigsadvokaten indbringe sagen for Den Særlige Klageret.
 4.  

  

 I  

  

 § 55  

  

 indsættes efter »midlertidigt  

 beskikkede dommere«: »og sagkyndige retsmedlemmer«.
§ 2 Stk. 1.  

  

 Loven  

 træder i kraft den 1. januar 2006.
 Stk. 2.  

  

 Lovens  

 § 1, nr. 3 og 4, finder anvendelse på forhold, der har fundet sted efter  

 lovens ikrafttræden.
