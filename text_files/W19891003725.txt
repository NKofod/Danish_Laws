En 30-årig mand blev af søfartslæge i 1986 erklæret uegnet til  

 skibstjeneste på grund af mistanke til alkoholmisbrug.
Afgørelsen er af  

 Søfartsstyrelsen blevet forelagt for Helbredsnævnet, efter der er indhentet  

 en erklæring fra den pågældendes læge.
 Helbredsnævnet har bestemt: Den pågældende er for tiden uegnet til  

 skibstjeneste.
HELBREDSNÆVNET FOR SØFARENDE år 1989, den 10 april afsagde Helbredsnævnet for Søfarende følgende K E N D E L S E I sag nr: l/89 En 20-årig mand Ved den for søfarende foreskrevne lægeundersøgelse den 20. marts 1986 hos  

 søfartslæge NN, blev den pågældende erklæret uegnet til skibstjeneste på  

 grund af mistanke til alkoholmisbrug.
Den pågældende indbragte ved skrivelse  

 af 15. januar 1989 denne afgørelse for Søfartsstyrelsen, der herefter  

 indhentede en udtalelse fra den pågældendes egen læge.
Lægen har i erklæring  

 af l. februar 1989 oplyst, at den pågældende har været i  

 metadonvedligeholdelsesbehandling i godt og vel 2 år, dog afbrudt af en pause  

 fra februar til september, hvor han var stoffri.
 Søfartsstyrelsen har forelagt sagen for Helbredsnævnet.
 Sagen har været behandlet på nævnets møde den 10. april 1989.
 Nævnet skal udtale:
 Efter de lægelige oplysninger om den pågældende, findes han for tiden  

 uegnet til skibstjeneste, jf. afsnit V, pkt. 5, kolonne B, i bilaget til  

 bekendtgørelse nr. 731 af 29. december 1982 med senere ændringer om  

 lægeundersøgelse af søfarende og om udkigstjeneste, hvorefter narkonomi er  

 absolut kassationsgrund, og hvorefter der kræves mindst 2 års lægeligt  

 dokumenteret stoffrihed, før der kan tages stilling til spørgsmålet om den  

 pågældendes egnethed til skibstjeneste.
 Herefter bestemmes:
 Den pågældende er for tiden uegnet til skibstjeneste.
