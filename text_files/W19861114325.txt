 Antaget, at de firmaer, et fagforbunds medlemmer havde været ansat i,  

 lovligt kunne videregive identifikationsoplysninger om de ansatte til en  

 arbejdsgiverorganisation, bortset fra de sidste fire cifre i personnummeret,  

 med henblik på at opkræve en bod, som Arbejdsretten havde idømt de ansatte.
Et fagforbund spurgte Registertilsynet, om de firmaer, som forbundets  

 medlemmer er eller har været ansat i, lovligt kan videregive oplysninger om  

 de ansattes personnumre til en arbejdsgiverorganisation.
Det blev oplyst, at  

 arbejdsretten havde idømt bod til de ansatte, der havde deltaget i nogle  

 arbejdsnedlæggelser.
Boden blev opkrævet af arbejdsgiverorganisationens  

 medlemmer, arbejdsgiverne, med tilbageholdelse i lønnen hos de ansatte.
For  

 så vidt angik de ansatte, der var fratrådt en virksomhed, forinden hele  

 beløbet var tilbageholdt, blev boden opkrævet af arbejdsgiverorganisationen.  

 Til brug for opkrævning af den idømte bod anmodede arbejdsgiverorganisationen  

 medlemsvirksomhederne om at videregive navn, adresse og personnummer for de  

 nævnte, fratrådte medarbejdere.
 De fratrådte medarbejderes personnumre blev alene anvendt til afklaring  

 af, hvorvidt disse medarbejdere var fyldt 67 år, idet en idømt bod ifølge  

 praksis i DA ikke inddrives hos pensionister.
 Registertilsynet udtalte, at medlemsvirksomhedernes videregivelse af  

 identifikationsoplysninger til arbejdsgiverorganisationen vedrørende  

 medarbejdere, der er fratrådt de pågældende virksomheder på et tidspunkt,  

 hvor den idømte bod endnu ikke er betalt, vil være et naturligt led i  

 medlemsvirksomhedernes drift.
Registertilsynet udtalte endvidere, at der kan videregives oplysninger,  

 der har til formål at sikre, at fratrådte medarbejdere, som er fyldt 67 år,  

 ikke opkræves det idømte bodsbeløb.
Registertilsynet fandt imidlertid, at  

 dette formål kan opfyldes ved alene at videregive oplysninger om fødselsdato  

 og år.
Der bør herefter ikke ske videregivelse af personnummerets sidste fire  

 cifre.
 Registertilsynets årsberetning 1986.
