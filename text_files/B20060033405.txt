Bekendtgørelse  

 om ændring af bekendtgørelse om fleksydelse § 1 I bekendtgørelse nr. 95 af 11. februar 2005 om  

 fleksydelse foretages følgende ændring:
 § 35  

  

 affattes således:
 § 35.  

  

 Feriepenge, der udbetales som et  

 engangsbeløb i henhold til ferielovens § 30, stk. 1, i perioden med  

 fleksydelse eller inden for 3 måneder før overgang til fleksydelse, medfører  

 fradrag i fleksydelsen.
Stk. 2.  

  

 Feriepenge,  

 der udbetales i henhold til ferielovens § 34 b, stk. 2 og 3,  

 medfører  

 fradrag i fleksydelsen.
Fradraget sker på det tidspunkt, hvor medlemmet får  

 udbetalt feriepengene.
Stk. 3.  

  

 Feriepengene medfører fradrag  

 efter det antal feriedage, der udbetales.
Der afrundes til hele eller halve  

 feriedage.
Hver feriedag, personen får udbetalt, medfører fradrag med 7,4  

 timer.
Feriedage, der er optjent i en 6 dages uge, ganges med 5/6.
 Stk. 4.  

  

 Hvis feriepengene er et mindre  

 beløb end fradraget i fleksydelsen, kan personen få udbetalt differencen som  

 fleksydelse.
Stk. 5.  

  

 En person, som forud for  

 overgangen til fleksydelse har været ansat i et deltidsfleksjob, kan få  

 omregnet feriepengene pr. dag til timer.
Omregningen sker ved at dele  

 feriepengenes bruttobeløb pr. dag med den seneste timeløn, personen havde før  

 overgang til fleksydelse.
Det beregnede timetal skal fradrages i  

 fleksydelsen.  

  

  § 2 Bekendtgørelsen træder i kraft den 29. april 2006.
 Stk. 2.  

  

 § 35,  

 stk. 2, finder anvendelse for udbetalinger, der vedrører optjeningsåret  

 2005 og senere optjeningsår.
