 I medfør af § 1, stk. 1, § 4 og § 22, stk. 2 i lov om administration af  

 Det Europæiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 65 af 9. februar 1996,  

 fastsættes:
Indledende bestemmelser og definitioner § 1.  Bestemmelserne i denne bekendtgørelse vedrører  

 ydelse af tillægspræmie i 1997 til oksekødsproducenter i henhold til Det  

 Europæiske Fællesskabs forordninger.
 § 2.  EU-direktoratet, Kampmannsgade 3, 1780 København  

 V, varetager administrationen af den i § 1 nævnte ordning.
 Stk. 2.  Plantedirektoratet, Skovbrynet 20, 2800 Lyngby,  

 foretager kontrol hos producenterne med overholdelse af den i § 1 nævnte  

 ordning.
 § 3.  Ved en producent forstås i denne bekendtgørelse  

 en fysisk eller juridisk person eller en sammenslutning af fysiske eller  

 juridiske personer, som holder kvæg.
 § 4.  Ved en bedrift forstås i denne bekendtgørelse de  

 samlede produktionsenheder, som drives af en producent.
Tillægspræmie § 5.  Tillægspræmie ydes for alt slagtekvæg incl.  

 spædekalve slagtet på autoriserede/godkendte slagterier i Danmark i perioden  

 fra og med 1. juli 1996 til og med 28. februar 1997 samt for kvæg eksporteret  

 til umiddelbar slagtning i samme periode.
Der ydes ikke tillægspræmie for  

 kasserede dyr.
 Stk. 2.  Den producent, der senest har holdt dyret i en  

 periode på mindst 2 måneder inden levering til slagtning/eksport til  

 umiddelbar slagtning eller i hele dyrets levetid, hvis dyret er blevet  

 slagtet eller eksporteret til umiddelbar slagtning inden en alder af 2  

 måneder, kan komme i betragtning ved præmietildelingen.
 Stk. 3.  Uanset bestemmelsen i stk. 2, kan en producent  

 i tilfælde af ejerskifte af hele bedriften indtræde i tilbageholdsperioden på  

 2 måneder for dyr, der overdrages samtidig med bedriften.
§ 6.  Ansøgning om tillægspræmie indgives af  

 producenten til EU-direktoratet på et særligt skema, som kan rekvireres i  

 EU-direktoratet.
Ansøgningen skal være EU-direktoratet i hænde senest den 18.  

 april 1997. Dokumentation for slagtning vedlægges ansøgningen.
 § 7.  Størrelsen af tillægspræmien fastsættes efter  

 ansøgningsfristens udløb på grundlag af en opgørelse over det samlede antal  

 dyr, der er ansøgt om præmie for.
 Stk. 2.  Forinden tillægspræmien fastsættes jf. stk. 1,  

 reduceres det til rådighed stående beløb1) med 5 millioner kr., som anvendes  

 til generelle afsætningsfremmende foranstaltninger i oksekødssektoren.
 § 8.  Tillægspræmien udbetales senest den 15. oktober  

 1997.
Klageadgang og ikrafttrædelse § 9.  EU-direktoratets afgørelser i henhold til denne  

 bekendtgørelse kan indbringes for Ministeriet for Fødevarer, Landbrug og  

 Fiskeris departement inden 4 uger efter, at afgørelsen er meddelt klageren.
 § 10.  Bekendtgørelsen træder i kraft den 1. april  

 1997. Bekendtgørelsen finder dog anvendelse på ansøgninger, der er modtaget i  

 EU-direktoratet fra den 20. marts 1997.
Ministeriet for Fødevarer, Landbrug og Fiskeri, den 17. marts 1997 Henrik Dam Kristensen / Ove Mulvad (* 1) Bekendtgørelsen indeholder bestemmelser, der gennemfører Rådets  

 forordning (EF) nr. 2443/96 af 17. december 1996 om supplerende  

 foranstaltninger til direkte indkomststøtte til producenter eller i  

 oksekødssektoren samt Kommissionens gennemførelsesforordning (EF) nr. 226/97  

 af 6. februar 1997.
