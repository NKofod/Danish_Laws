Vejledning om parallelimport af lægemidler Indholdsfortegnelse Kapitel 1 Parallelimportens  

 område og betingelser 1.1 Definition 1.2 Indledning 1.3 Betingelser for parallelimport 1.4 Biologiske lægemidler 1.5 Markedsføringstilladelsens område 1.6 Virksomhedsgodkendelse Kapitel 2 Ansøgning om  

 markedsføringstilladelse til parallelimport 2.1 Afgifter 2.2 Bevis for virksomhedsgodkendelse 2.3 Sprog 2.4 Navn 2.5 Mærkning og indlægssedler 2.6 Holdbarhedstid 2.7 Behandlingstid Kapitel 3 Tilgrænsende emner 3.1 Kliniske afprøvninger 3.2 Gratis udlevering af lægemiddelprøver 3.3 Indberetning af bivirkninger 3.4 Forholdet til anden lovgivning 3.5 Ophævelse af tidligere vejledning, cirkulæreskrivelse og  

 retningslinier Bilag Kapitel 1 Parallelimportens område og betingelser 1.1 Definitioner Ved parallelimport af lægemidler forstås, at et lægemiddel,  

 som allerede er godkendt ved en markedsføringstilladelse, udstedt af  

 Lægemiddelstyrelsen, importeres til Danmark udenom de salgskanaler, som er  

 aftalt af rettighedsindehaveren.
Parallelimport kan omfatte både udenlandsk  

 og  

 dansk producerede lægemidler.
Visse mindre afvigelser i det  

 parallelimporterede  

 præparat kan accepteres, under forudsætning af at der ikke er forskelle af  

 terapeutisk betydning i forhold til det direkte forhandlede lægemiddel.
Ved eksportland forstås det EU-/EØS-land, som det  

 parallelimporterede lægemiddel ønskes importeret fra og hvor den gældende  

 markedsføringstilladelse er udstedt.
Den importerede batch af lægemidlet  

 behøver imidlertid ikke fysisk at have været i dette land, men skal dog under  

 alle omstændigheder være frigivet i et EU/EØS-land.  

1) Ved det direkte forhandlede lægemiddel forstås det  

 lægemiddel, som forhandles gennem den salgskanal, der er aftalt med  

 rettighedsindehaveren, og som parallelimporten finder sted i forhold til.
 Denne vejledning omhandler ikke paralleldistribution af  

 lægemidler godkendt ved en fællesskabsmarkedsføringstilladelse efter reglerne  

 i  

 EF-forordning 2309/93.
1.2 Indledning Lægemiddelstyrelsen administrerer parallelimport af  

 lægemidler efter reglerne i bekendtgørelse om markedsføringstilladelse til  

 lægemidler og på baggrund af EØF-Traktatens art. 28 og 30 og Kommissionens  

 meddelelse om parallelimport af medicinske specialiteter, for hvilke der  

 allerede foreligger markedsføringstilladelse.
I den forbindelse skal også  

 nævnes den såkaldte de Peijperdom (se bilag for reference), der danner  

 grundlag  

 for Kommissionens meddelelse.
 De Peijperdommen fastslår, at en lovgivning eller praksis,  

 som har til følge, at import kanaliseres til kun at kunne finde sted gennem  

 visse erhvervsdrivende, hvorved andre afskæres herfra, falder ind under  

 forbudet mod indførselsrestriktioner i Traktatens art. 28.
Dette gælder også for lægemiddelområdet, uanset at lovlig  

 markedsføring af et lægemiddel er betinget af de nationale myndigheders  

 godkendelse af det pågældende lægemiddel.
Parallelimport af allerede  

 godkendte  

 lægemidler er derfor lovlig under visse nærmere betingelser.
Dommen siger videre, at en lovgivning eller praksis, som gør  

 det muligt at monopolisere import, ikke kan retfærdiggøres af hensynet til  

 beskyttelse af menneskers eller dyrs liv eller helbred, jf.
Traktatens art.  

 30,  

 hvis dette formål kan nås gennem mindre restriktive foranstaltninger.
 Herved tænkes bl.a. på, at de nationale myndigheder allerede  

 er i besiddelse af den nødvendige dokumentation for lægemidlet via den første  

 markedsføringstilladelse, og at EU/EØS's medlemsstater ved en højere grad af  

 indbyrdes samarbejde kan fremskaffe de fornødne oplysninger.
 De Peijperdommen fastslår endvidere, at der ligeledes kan  

 parallelimporteres varianter af det allerede godkendte lægemiddel, såfremt  

 der  

 ikke er forskelle af terapeutisk betydning mellem præparaterne.
 En markedsføringstilladelse til et parallelimporteret  

 lægemiddel kan på denne baggrund ikke betinges af, at parallelimportøren  

 fremlægger fuld dokumentation, da der er tale om et præparat, som i det  

 væsentligste er identisk med et allerede godkendt lægemiddel, og da  

 Lægemiddelstyrelsen allerede er i besiddelse af den fornødne dokumentation.
 Ifølge lægemiddellovens § 13 skal farmaceutiske  

 specialiteter godkendes ved en markedsføringstilladelse, udstedt af  

 Lægemiddelstyrelsen, før de må sælges eller udleveres.
 Den samme bestemmelse gælder for parallelimporterede  

 lægemidler, og disse må derfor ikke sælges eller udleveres, før der er  

 udstedt  

 en markedsføringstilladelse til parallelimport af Lægemiddelstyrelsen.
 Parallelimporterede lægemidler skal ansøges godkendt på et  

 særligt ansøgningsskema, som fås ved henvendelse til Lægemiddelstyrelsen.
Lægemiddelstyrelsens behandling af en ansøgning om  

 markedsføringsstilladelse til parallelimport har som hovedformål at  

 konstatere,  

 om der er den fornødne identitet mellem det direkte forhandlede lægemiddel og  

 det ansøgte parallelimporterede lægemiddel.
Lægemiddelstyrelsen sikrer sig,  

 at  

 det ansøgte lægemiddel opfylder betingelserne for parallelimport (se afsnit  

 1.3) og lægger i øvrigt til grund, at det ansøgte lægemiddel, ligesom det  

 direkte forhandlede lægemiddel, opfylder lægemiddellovens krav.
 Hvis Lægemiddelstyrelsen ikke er i stand til at fremskaffe  

 alle oplysninger om et parallelimporteret lægemiddel, vil ansøgningen blive  

 afslået, såfremt Lægemiddelstyrelsen efter en konkret vurdering i den enkelte  

 sag skønner, at der kan være tale om forskelle af terapeutisk betydning  

 mellem  

 det parallelimporterede og det direkte forhandlede lægemiddel.
1.3 Betingelser for parallelimport Betingelserne for parallelimport fremgår af §20 i  

 bekendtgørelse om markedsføringstilladelse til lægemidler og lyder således:
 »§ 20.  

  

 Følgende betingelser skal være opfyldt for at Lægemiddelstyrelsen kan udstede  

 markedsføringstilladelse til et parallelimporteret lægemiddel:
1)  

 	  

    

 Det direkte  

 forhandlede lægemiddel, som det parallelimporterede lægemiddel søges  

 importeret  

 i forhold til, skal have en markedsføringstilladelse i Danmark, 2)  

 	  

    

 det  

 parallelimporterede lægemiddel skal importeres fra et land, der har  

 ratificeret  

 eller tiltrådt Aftalen om Det Europæiske økonomiske Samarbejdsområde, 3)  

 	  

    

 det  

 parallelimporterede lægemiddel skal være dækket af en gældende  

 markedsføringstilladelse fra et land, der har ratificeret eller tiltrådt  

 Aftalen om Det Europæiske økonomiske Samarbejdsområde (efterfølgende betegnet  

 eksportlandet), 4)  

 	  

    

 indehaveren af  

 markedsføringstilladelsen til det parallelimporterede lægemiddel i  

 eksportlandet skal være den samme som eller tilhøre samme koncern som  

 indehaveren af markedsføringstilladelsen til det direkte forhandlede  

 lægemiddel  

 i Danmark og 5)  

 	  

    

 der må ikke være  

 forskelle af terapeutisk betydning mellem det parallelimporterede og det  

 direkte forhandlede lægemiddel.
 Stk. 2.  

  

 Lægemiddelstyrelsen kan fravige betingelsen i stk. 1, nr. 4, såfremt der  

 i  

 stedet ligger en licensaftale eller lignende til grund for fremstillingen af  

 de  

 involverede lægemidler.
 Stk. 3.  

  

 Ansøgning  

 om markedsføringstilladelse til et parallelimporteret lægemiddel skal  

 indgives  

 på et af Lægemiddelstyrelsen udarbejdet ansøgningsskema.
Stk. 4.  

  

 Der skal  

 ansøges om markedsføringstilladelse til parallelimport fra hvert enkelt  

 eksportland.« Ved afgørelsen af hvorvidt eventuelle forskelle er af  

 terapeutisk betydning, administrerer Lægemiddelstyrelsen efter de samme  

 retningslinier, som er gældende for efterfølgende ændringer i godkendte  

 direkte  

 forhandlede lægemidler.
1.4 Biologiske lægemidler På grund af  


  

 biologiske  

 lægemidlers særlige natur vil Lægemiddelstyrelsen foretage en konkret  

 vurdering  

 i den enkelte sag af hensyn til patientsikkerheden og evt. forlange særlig  

 dokumentation (f.eks. vedrørende HIV og Hepatitis C), jf. § 21 i  

 bekendtgørelse om markedsføringstilladelse.
 1.5 Markedsføringstilladelsens område.
 Ved behandlingen af en ansøgning om markedsføringstilladelse  

 til parallelimport lægges det til grund, at lægemidlet har samme kvalitet som  

 det direkte forhandlede lægemiddel i Danmark, idet det forudsættes, at  

 lægemidler, hvor indehaveren af markedsføringstilladelsen er den samme eller  

 tilhører samme koncern, har samme kvalitet.
 Viser det sig efterfølgende, at præparatet ikke opfylder  

 gældende danske betingelser for udstedelse af markedsføringstilladelse, for  

 eksempel vedrørende kvalitet, vil markedsføringstilladelsen, jf.  

 lægemiddellovens § 20 og § 22, stk. 2, i bekendtgørelse om  

 markedsføringstilladelse, blive kaldt tilbage.
Markedsføringstilladelsen er gyldig i 5 år.
Den kan  

 forlænges for 5 år ad gangen, jf. lægemiddellovens § 16. Ansøgninger  

 skal  

 indsendes senest 3 måneder før tilladelsens udløb for alle præparatets  

 lægemiddelformer og -styrker.
Normalt vil Lægemiddelstyrelsen behandle alle  

 udstedte markedsføringstilladelser til parallelimport fra samme  

 markedsføringstilladelsesindehaver under samme D.sp.nr. på én gang.
 Markedsføringstilladelsen til parallelimport er imidlertid  

 samtidig kun gyldig, sålænge markedsføringstilladelsen til det direkte  

 forhandlede lægemiddel og markedsføringstilladelsen i eksportlandet er  

 gældende.
 Såfremt markedsføringstilladelsen til det direkte  

 forhandlede lægemiddel kaldes tilbage af sikkerhedsmæssige årsager, vil  

 markedsføringstilladelser  

 til parallelimport blive kaldt tilbage samtidig hermed.
Hvis markedsføringstilladelsen til det direkte forhandlede  

 lægemiddel derimod tilbagekaldes af handelsmæssige årsager, vil  

 markedsføringstilladelsen  

 til det parallelimporterede lægemiddel ikke nødvendigvis blive kaldt tilbage  

 samtidig.
En afviklingsperiode kan evt. accepteres.
Lægemiddelstyrelsen vil i  

 hvert enkelt tilfælde tage stilling hertil.
 Markedsføringstilladelsen til parallelimport dækker alene  

 parallelimport fra det eller de lande samt det eller de  

 markedsføringstilladelsesnumre i eksportlandet, som fremgår af  

 markedsføringstilladelsen til parallelimport.
 Parallelimportøren skal holde sig informeret om eventuelle  

 ændringer i det parallelimporterede præparat samt holde Lægemiddelstyrelsen  

 underrettet herom, jf. § 24 i bekendtgørelse om  

 markedsføringstilladelse.
 Hvis der er foretaget ændringer i det parallelimporterede  

 præparat  komposition, udseende, emballage, indehaver af  

 markedsføringstilladelse / fremstiller eller godkendelsesstatus i  

 eksportlandet  

 m.m.- i forhold til det, der var gældende på tidspunktet for udstedelsen af  

 markedsføringstilladelsen til parallelimport i Danmark, må de ændrede  

 leverancer som udgangspunkt ikke bringes i handelen, før styrelsen giver  

 tilladelse hertil (se dog nedenfor).
Ved ændring af et lægemiddels udseende, der ikke er affødt  

 af en kompositionsændring, og hvor ændringen alene omfatter prægning,  

 delekærv  

 og/eller tabletform, kan præparatet fortsat bringes i handlen, indtil  

 Lægemiddelstyrelsen eventuelt bestemmer det modsatte.
Lægemiddelstyrelsen  

 skal  

 dog underrettes herom.
Ved ændring af selskabsstatus for indehaveren af  

 markedsføringstilladelsen / fremstilleren kan lægemidlet fortsat bringes i  

 handlen.
Lægemiddelstyrelsen skal dog underrettes herom samt om hvilke  

 præparater,  

 der berøres af ændringen.
Ved andre ubetydelige ændringer indenfor koncernen,  

 gruppen af firmaer eller lignende, hvor det fortsat er tydeligt, at firmaet  

 tilhører samme koncern kan lægemidlet fortsat bringes i handlen.  

 Lægemiddelstyrelsen skal dog også her underrettes om ændringen og om hvilke  

 præparater, der berøres heraf.
 Det er parallelimportørens ansvar at træffe afgørelse om,  

 hvorvidt en konkret ændring vedrørende indehaveren af  

 markedsføringstilladelsen  

 / fremstilleren er ubetydelig.
Hvis Lægemiddelstyrelsen én gang har givet tilladelse til at  

 bringe et lægemiddel i handlen, hvor der er sket en ændring af indehaveren af  

 markedsføringstilladelsens / fremstillerens navn som følge af en fusion, kan  

 parallelimportøren markedsføre andre præparater, der er berørt af fusionen  

 uden  

 at afvente en ny tilladelse.
Parallelimportøren skal dog oplyse  

 Lægemiddelstyrelsen om hvilke af firmaets præparater, der berøres af  

 fusionen.
Såfremt det parallelimporterede lægemiddel skifter  

 markedsføringstilladelsesnummer i eksportlandet, skal Lægemiddelstyrelsen  

 øjeblikkeligt underrettes herom, således at Lægemiddelstyrelsen kan  

 undersøge,  

 hvad der ligger til grund for ændringen.
Lægemidlet kan dog fortsat bringes i  

 handelen, indtil Lægemiddelstyrelsen eventuelt bestemmer det modsatte.
 Hvis parallelimportøren ønsker andre ændringer i forhold,  

 der ligger til grund for den udstedte markedsføringstilladelse til  

 parallelimport, skal der indsendes ansøgning herom til Lægemiddelstyrelsen.  

 Ændringerne må ikke foretages, før tilladelse foreligger fra  

 Lægemiddelstyrelsen.
 Endelig fremhæves det, at bekendtgørelse om god  

 fremstillings- og distributionspraksis for lægemidler, bestemmer, at  

 engrosforhandlere kun må modtage lægemidler fra personer, som har fornøden  

 tilladelse fra myndighederne, ligesom lægemidler kun må leveres til personer  

 med tilladelse fra myndighederne.
1.6 Virksomhedsgodkendelse En parallelimportør skal have en tilladelse til at forhandle  

 lægemidler, jf. § 8 i lægemiddelloven.
 Parallelimportører, som skal foretage ommærkning eller ydre  

 ompakning m.v., skal udover forhandlertilladelse også være i besiddelse af en  

 fremstillertilladelse.
 Ansøgningsskema kan rekvireres hos Lægemiddelstyrelsen.
 Gældende regler om god fremstillings- og  

 distributionspraksis for lægemidler skal overholdes.
 Hvis det parallelimporterede lægemiddel er omfattet af  

 bekendtgørelse om euforiserende stoffer, skal der søges om særlig tilladelse  

 til håndtering af disse.
Kapitel 2 Ansøgning om markedsføringstilladelse til  

 parallelimport En ansøgning om markedsføringstilladelse til parallelimport  

 af et lægemiddel indsendes til:
Lægemiddelstyrelsen, Projektledelsen, Frederikssundsvej 378, 2700 Brønshøj.
 Telefon: 44889111.
 Telefax: 44940237.
 Ansøgningen skal indeholde følgende:
   

 	  

    

 Udfyldt  

 ansøgningsskema. (Skemaet kan rekvireres fra Lægemiddelstyrelsen.).
   

 	  

    

 Udkast til ydre og  

 indre emballage samt eventuelle meddelelser, som ønskes vedlagt pakningen.
   

 	  

    

 Udkast til eventuel  

 indlægsseddel i henhold til gældende regler.
   

 	  

    

 Ompakningsbeskrivelse,  

 hvoraf det bl.a. fremgår, om den udenlandske ydre emballage bibeholdes eller  

 om  

 den erstattes af parallelimportørens egen ydre emballage.
   

 	  

    

 Prøvepakning fra det  

 ansøgte eksportland, påført oplysninger om det eksportland pakningen stammer  

 fra, dato for indsendelse af ansøgningen samt parallelimportørens navn  

 (prøvepakningen vil ikke blive returneret.).
   

 	  

    

 Bevis for at  

 parallelimportøren har en virksomhedsgodkendelse til den aktuelle aktivitet,  

 medmindre Lægemiddelstyrelsen allerede er bekendt med, at en sådan  

 foreligger.
 Ansøgeren skal selv opbevare en kopi af det indsendte  

 materiale, som Lægemiddelstyrelsen om nødvendigt kan rekvirere.
2.1 Afgifter Godkendelsesafgifter og årsafgifter for parallelimporterede  

 lægemidler er fastsat i afgiftsbekendtgørelsen (se bilaget for reference).
 Lægemiddelstyrelsen opkræver afgifterne, og indbetalingerne  

 skal ske til:
Lægemiddelstyrelsen, Frederikssundsvej 378, 2700 Brønshøj.
Postgiro: 9 184 295 2.2 Bevis for virksomhedsgodkendelse Såfremt parallelimportøren allerede er i besiddelse af en  

 virksomhedsgodkendelse  

 fra Lægemiddelstyrelsen, som dækker det ansøgte, er det tilstrækkeligt at  

 henvise til denne.
 Hvis en sådan godkendelse ikke foreligger, skal der ansøges  

 herom, og forhandling må ikke påbegyndes før tilladelsen foreligger.
2.3 Sprog Ansøgningen skal foreligge på dansk.
2.4 Navn Parallelimporterede lægemidler kan markedsføres under et  

 andet navn end det navn, som Lægemiddelstyrelsen har godkendt til det direkte  

 forhandlede lægemiddel.
Det ansøgte navn skal godkendes af  

 Lægemiddelstyrelsen,  

 jf. lægemiddellovens § 18.
 Hvis parallelimportøren vælger at markedsføre det  

 parallelimporterede lægemiddel under fællesnavn, kan fællesnavnet efterfølges  

 af firmanavn eller -mærke på indehaveren af markedsføringstilladelsen til det  

 direkte forhandlede lægemiddel.
2.5 Mærkning og indlægssedler Pakningsmateriale skal udarbejdes i overensstemmelse med  

 mærkningsbekendtgørelsen (se bilaget for reference). Desuden henvises til  

 mærkningsvejledningen (se bilaget for reference).
 Udenlandsk tekst på pakningen kan accepteres, idet der dog  

 ikke må være anført noget, som ikke er i overensstemmelse med de danske  

 regler.  

 Det er tilladt at overklæbe udenlandsk pakningsmateriale med dansk etiket.
 Fra sin praksis kan Lægemiddelstyrelsen i øvrigt fremhæve  

 følgende:
 Ved parallelimporterede lægemidler, der afviger i farve,  

 udseende, smag m.m. eller for injektionspræparaters vedkommende i indhold af  

 konserveringsmiddel i forhold til det direkte forhandlede lægemiddel,  

 henstiller Lægemiddelstyrelsen, at yderemballagen er forsynet med en tekst,  

 der  

 gør opmærksom på afvigelsen.
 Blisterkort med ugedagsmærkning er blevet accepteret, også  

 selv om mærkningen ikke harmonerer med den her i landet godkendte dosering,  

 når  

 såvel yderemballage som blisterkort mærkes med en tekst om, at den af lægen  

 foreskrevne dosering skal følges, og at der i givet fald skal ses bort fra  

 ugedagsmærkningen.
 Lægemiddelstyrelsen har accepteret parallelimporterede  

 tabletter, der er uden delekærv selvom de direkte forhandlede tabletter er  

 forsynet med delekærv, når yderemballagen er mærket med, at tabletterne ikke  

 er  

 forsynet med delekærv.
 Hvis inderemballagen er mærket med et præparatnavn, der  

 afviger fra det godkendte præparatnavn til det parallelimporterede  

 lægemiddel,  

 skal yderemballagen påføres tekst, der gør opmærksom på den gældende  

 afvigelse.  

 Det godkendte præparatnavn skal endvidere også påføres den indre emballage og  

 skal som hovedregel være mindst lige så fremtrædende som det fremmede  

 præparatnavn.
 Der gøres særligt opmærksom på, at udløbsdatoen på yder- og  

 inderemballagen skal svare til den, der godkendes for det parallelimporterede  

 lægemiddel i Danmark.
 Det skal desuden understreges, at lægemidlets batchnummer  

 skal være påtrykt såvel den ydre som den indre emballage.
 Parallelimporterede lægemidler skal være forsynet med  

 indlægssedler i overensstemmelse med reglerne i mærkningsbekendtgørelsen.
2.6 Holdbarhedstid Den holdbarhedstid, der er godkendt i eksportlandet, er også  

 gældende for det parallelimporterede præparat, når det sælges i Danmark.  

 Såfremt eksportlandets opbevaringstid er længere end den, der er gældende i  

 Danmark for det direkte forhandlede lægemiddel, vil der dog i den enkelte sag  

 blive foretaget en konkret faglig vurdering, for at afgøre, om det findes  

 forsvarligt at anvende eksportlandets opbevaringstid.
 Ændres den fastsatte opbevaringstid i eksportlandet, kan en  

 tilsvarende ændring godkendes i Danmark efter ansøgning, idet godkendelsen på  

 tilsvarende måde, som nævnt oven for, forudsætter en konkret faglig  

 vurdering.
2.7 Behandlingstid Behandlingen af en ansøgning vil ikke blive påbegyndt, før  

 det komplette ansøgningsmateriale er modtaget.
Ansøgning om markedsføringstilladelse til parallelimport  

 søges behandlet indenfor 70 dage.
De 70 dage er nettotid, hvilket vil sige,  

 at  

 den tid, hvor der afventes oplysninger fra f.eks. eksportlandet eller  

 ansøgeren, ikke medregnes.
 Med henblik på at opnå den kortest mulige behandlingstid bør  

 det tilstræbes, at der ikke efterfølgende ønskes ændringer i allerede  

 fremsendt  

 ansøgningsmateriale.
Kapitel 3 Tilgrænsende emner 3.1Kliniske afprøvninger For kliniske afprøvninger, der foretages med  

 parallelimporterede lægemidler, skal anmeldelsen fra fremstiller /  

 repræsentant  

 - i den udstrækning en sådan er et krav, jf. lægemiddellovens § 24,  

 stk. 1  foretages af moderselskabet.
 Ved skift til et parallelimporteret lægemiddel i en  

 igangværende afprøvning, skal der tilsvarende foreligge en anmeldelse fra  

 moderselskabet.
 Udskiftning af lægemidler må ikke foretages, før  

 Lægemiddelstyrelsen har modtaget meddelelse herom, vedlagt en anmeldelse fra  

 moderselskabet.
 Se i øvrigt Lægemiddelstyrelsens vejledning om anmeldelse af  

 kliniske forsøg med lægemidler på mennesker.
3.2 Gratis udlevering af lægemiddelprøver Parallelimporterede lægemidler kan udleveres gratis på samme  

 betingelser som direkte forhandlede lægemidler efter reglerne i  

 lægemiddelprøvebekendtgørelsen, d.v.s. 1 gratis prøve af den mindste pakning  

 om  

 året.
3.3 Indberetning af bivirkninger Indberetning om bivirkninger af parallelimporterede  

 lægemidler skal som for alle andre lægemidler ske til Bivirkningsnævnet.
Det  

 skal tydeligt fremgå af indberetningen, at det drejer sig om et  

 parallelimporteret lægemiddel.
3.4 Forholdet til anden lovgivning Lægemiddelstyrelsen påser ikke ved udstedelse af en  

 markedsføringstilladelse til parallelimport, om varemærke- eller  

 patentrettigheder eller lignende krænkes.
Sådanne spørgsmål er overladt til  

 civilretlige søgsmål.
 Med hensyn til produktansvar henvises til de almindelige  

 regler herom, jf produktansvarsloven, hvorefter der kan rejses  

 erstatningssøgsmål mod producenten og enhver mellemhandler efter nærmere i  

 loven angivne regler.
3.5 Ophævelse af tidligere vejledning,  

 cirkulæreskrivelse og retningslinier Sundhedsstyrelsens vejledning nr. 209 af 14. december 1993  

 om parallelimport, Sundhedsstyrelsens cirkulæreskrivelse nr. 53 af 11. marts  

 1994 om EØS-aftalen  

 og parallelimport af lægemidler og sundhedsstyrelsens retningslinier for  

 fastsættelse af opbevaringstider for parallelimporterede farmaceutiske  

 specialiteter af 24. marts 1993 ophæves.
Lægemiddelstyrelsen, den 28. marts  

 2000 Erik Worsøe /Susanne Pilegaard Bilag Lægemiddelloven  

  

 :  

 Lov nr. 327 af 26. juni 1975 om lægemidler, senest ændret ved lov nr. 1043 af  

 23. december 1998.
 Mærkningsbekendtgørelsen  

  

 :  

 Bekendtgørelse nr. 314 af 18. maj 1993 om mærkning af og indlægssedler til  

 lægemidler, senest ændret ved bekendtgørelse nr. 1028 af 15. december 1995.
 Afgiftsbekendtgørelsen  

  

 :  

 Bekendtgørelse nr. 123 af 22. februar 2000 om afgifter for lægemidler og  

 lægemiddelvirksomheder.
 Lægemiddelprøvebekendtgørelsen  

  

 :  

 Bekendtgørelse nr. 329 af 24. maj 1993 om udlevering af lægemiddelprøver.
 GMP-bekendtgørelsen  

  

 :  

 Bekendtgørelse nr. 264 af 4. april 1997 om god fremstillingspraksis (GMP) og  

 god distributionspraksis (GDP) for lægemidler.
 Euforiserende stoffer  

  

 :  

 Bekendtgørelse nr. 698 af 31. august 1993 om euforiserende stoffer, senest  

 ændret ved bekendtgørelse nr. 684 af 18. september 1998.
 Markedsføringstilladelse  

  

 :  

 Bekendtgørelse nr. 165 af 13. marts 1995 om markedsføringstilladelse til  

 lægemidler, senest ændret ved bekendtgørelse nr. 1049 af 16. december 1999.
 Danske  

 lægemiddelstandarder  

  

 (DLS), gældende udgave.
 Mærkningsvejledningen  

  

 :  

 Vejledning nr. 91 af 7. juni 1993 om mærkning af og indlægssedler til  

 lægemidler optaget i Sundhedsstyrelsens specialitetsregister.
 Vejledning om anmeldelse af  

  

 kliniske forsøg  

  

 med lægemidler på mennesker, Lægemiddelstyrelsen  

 1997.
 Vejledning om  

  

 kliniske  

 afprøvninger  

  

 af lægemidler på dyr, Sundhedsstyrelsen 1993.
Kommissionens  

 meddelelse  

  

 : Kommissionens meddelelse nr.
C 115/5 af 6. maj 1982 om  

 parallelimport af medicinske specialiteter, for hvilke der allerede  

 foreligger  

 markedsføringstilladelse.
 De Peijper-dommen  

  

 ,  

 EF-Domstolen, 20. maj 1976, sag C-104/75  

  

 ,  

  

 Sml. 1976, s.613.
 1)  Udover EU-landene  

 inkluderer dette Norge, Island  

 og Lichtenstein.
