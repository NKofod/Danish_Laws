Nr BTL 239 Betænkning over Forslag til lov om ændring af personskatteloven (Lempelse  

 af formueskatten for hovedaktionærer)   

 Nr L 239 1988-89, 1. samling Afgivet af Skatte- og Afgiftsudvalget Afgivet: 19890526 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
Nogle af disse spørgsmål er optrykt som bilag til denne betænkning.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Socialistisk folkepartis medlemmer) lovforslaget til  

vedtagelse med det af skatteministeren stillede ændringsforslag.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse ved 3.  

 behandling, men kan dog stemme for det af skatteministeren stillede  

 ændringsforslag.
Ændringsforslag Til § 1 Af skatteministeren, tiltrådt af udvalget:
 1) I det foreslåede § 19 a, stk. 3, indsættes som 2. pkt.:
»Opnår den skattepligtige nedslag i indkomstskatten til staten efter  

 § 19, stk. 2, nedsættes den efter §§ 18 og 19 beregnede formueskat med et  

 tilsvarende beløb inden beregningen af den del, der kan henføres til  

 aktierne.« Bemærkninger Til nr. 1 Ændringsforslaget er alene en teknisk tilpasning.
Efter personskattelovens § 19, stk. 2, (det vandrette skatteloft)  

 nedsættes formueskatten og indkomstskatten til staten med det beløb, hvormed  

 de samlede skatter overstiger 78 pct. af den skattepligtige indkomst.  

 Nedslaget i formueskatten kan dog ikke overstige 60 pct.
Indkomstskatten til  

 staten nedsættes med det resterende beløb, der overstiger 78 pct. af den  

 skattepligtige indkomst.
Den samlede nedsættelse af skattebetalingen kan dog  

 ikke overstige den samlede formueskat.
I formuleringen af lovforslaget er der ikke taget højde for, at en del af  

 nedslaget efter det vandrette skatteloft kan ske i indkomstskatten til  

 staten.
En yderligere nedsættelse af den resterende formueskat kan derfor  

 bevirke, at den skattepligtige opnår nedslag på grund af et beløb, der er  

 opnået nedslag for i indkomstskatten til staten.
I visse tilfælde vil den  

 samlede nedsættelse af skattebetalingen således kunne overstige den samlede  

 formueskat.
Derved stilles den formueskattepligtige bedre, end hvis han ikke  

 havde været formueskattepligtig.
 For at undgå dette foreslås, at et eventuelt nedslag i statsskatten  

 fratrækkes i formueskatten efter skatteloftnedslag, forinden  

 hovedaktionærnedslaget beregnes.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Henning Nielsen (S) Stavad (S) fmd.  

Bjørn Poulsen (SF) Jens Thoft (SF) Bilag Nogle af udvalgets spørgsmål til skatteministeren og dennes besvarelse  

 heraf Spørgsmål 3:
 Der ønskes et eksempel på formueskattens effektive størrelse efter  

 eventuelt nedslag til statsindkomstskatten efter skatteloftsreglerne ved en  

 hovedaktionærformue på 50 mio. kr. i indre værdi og skattepligtige indkomster  

 på 0, 200.000 kr., 400.000 kr., 700.000 kr. og 1 mio. kr. efter følgende  

 regelsæt:
a) reglerne i indkomståret 1987, b) reglerne efter ændringerne i december 1988 og c) reglerne efter vedtagelse af nærværende forslag inkl. ministerens  

 ændringsforslag.
 Svar:
I nedenstående tabel 1 og 2 er resultatet af de ønskede beregninger vist.  

 Beregningerne er foretaget for en enlig skatteyder i en gennemsnitskommune,  

 og der er anvendt de for 1989 gældende beløbsgrænser m.v.
Det er i  

 beregningerne forudsat, at hele formuen består af hovedaktionæraktier.
I det  

 omfang skatteyderen har andre aktiver, vil det beregnede hovedaktionærnedslag  

 blive mindre.
Det bemærkes, at det foreslåede nedslag på 60 pct. har den  

 virkning, at den samlede indkomst- og formueskat i eksemplerne ikke  

 overstiger den skattepligtige indkomst, bortset fra situationen med en  

 skattepligtig indkomst på nul.
Tabel 1 Skattepligtig formue 50 mio. kr.
Formueskat før nedslag Spørgsmål 4:
Hvor stor er skattebesparelsen ved afhændelse eller likvidation efter 7 år  

 for en person, der arver en obligationsformue til værdi 10 mio. kr. og et  

 årligt afkast på 1 mio. kr., hvis den pågældende - i stedet for at beholde  

 formuen personligt - stifter et selskab med obligationsformuen som  

 egenkapital, opsamler afkastet i selskabet i syvårsperioden? Spørgsmål 5:
Ministerens kommentarer udbedes til vedlagte artikel fra Politiken den 17.  

 maj 1989. Kan ministeren bekræfte de i eksemplerne opstillede regneeksempler.  

 I bekræftende fald, hvad agter ministeren at gøre for at imødegå den  

 skattetænkning, der er nævnt i artiklen? Svar:
 Forudsætningerne om den skattepligtiges indkomst- og formueforhold antages  

 at være ens i de to spørgsmål.
I nedenstående tabel 1 er foretaget en beregning af skatteyders  

 samlede skat år for år i perioden 1989-95, når obligationerne indgår direkte  

 i den skattepligtige formue.
Det er i beregningen forudsat, at afkastet på 10  

 pct. fuldt ud består af skattepligtige renter.
Det er endvidere forudsat, at  

 skatteyderen derudover har en lønindtægt på 500.000 kr. årligt, og at hans  

 privatforbrug udgør 250.000 kr. årligt.
Indkomstskatten er for alle år beregnet efter gældende 1989-regler for en  

 enlig skatteyder, som ikke er medlem af folkekirken, og som er bosat i en  

 gennemsnitskommune.
Formueskatten er for 1989 beregnet med gældende  

 bundfradrag og sats.
For 1990 er satsen 1,2 pct. og for de følgende år 1 pct.
Tabel 1 Obligationsbeholdning i skatteyderens personlige formue (1.000 kr.) Den samlede indkomst- og formueskat for perioden 1989-95 udgør ca.  

 7.648.000 kr., heraf ca. 722.000 kr. formueskat.
I vedføjede tabel 2 er der foretaget en tilsvarende beregning, når  

 obligationer indskydes i et selskab.
Der skal her betales en  

 kapitaltilførselsafgift på 1 pct. eller 100.000 kr. i forbindelse med  

 stiftelsen af selskabet.
Lønindkomsten på 500.000 kr. giver efter skattebetaling ikke mulighed for  

 et privatforbrug på 250.000 kr.
Det er derfor forudsat, at skatteyderen  

 trækker det resterende beløb på en renteafgiftsfri kassekredit, som forrentes  

 med 12,5 pct. p.a.
Kassekreditten indfries i forbindelse med  

 salget/likvidationen af selskabet.
 Den samlede skattebetaling kan i denne situation opgøres således, jf.  

 tabel 2:
Den samlede merskat ved at beholde aktierne i den personlige formue kan  

 herefter opgøres til ca. 154.000 kr.
Den samlede formueforøgelse, der opnås  

 ved at indskyde obligationerne i et selskab, udgør ca. 976.000 kr., hvoraf de  

 154.000 kr. som nævnt er skattebesparelse og de resterende ca. 822.000 kr.  

 skyldes større renteindtægter som følge af den lavere løbende skattebetaling  

 i selskabet (skattesats 50 pct.).
I Preben Berthelsens artikel i Politiken den 17. maj 1989 er der i  

 eksemplerne ikke gjort nogen forudsætninger om den skattepligtiges  

 privatforbrug.
Oprettelse af selskabet vil mere end halvere privatforbruget,  

 medmindre det lånefinansieres.
Endvidere er den samlede skattebesparelse i  

 artiklen beregnet til 1.264.000 kr. i stedet for 154.000 kr.
Jeg kan derfor  

 ikke tiltræde de i artiklen opstillede eksempler.
Selv under de givne forudsætninger er den samlede skattebesparelse ved at  

 indskyde obligationerne i et selskab meget beskeden i forhold til formuens  

 størrelse - ca. 2.200 kr. årligt pr. million i formue.
Den største del af  

 denne skattebesparelse skyldes endvidere ikke dette lovforslag.
Langt størstedelen af besparelsen skyldes den lavere løbende beskatning af  

 renterne i selskabet.
Dette skyldes især overgangsordningen for positiv  

 kapitalindkomst, der bevirker, at en del af kapitalindkomsten beskattes som  

 personlig indkomst.
Eksemplet er derfor urealistisk, fordi skatteyderne på  

 forhånd vil have indrettet sig på en sådan måde, at den høje løbende  

 beskatning undgås, f.eks. ved køb af beviser i en akkumulerende  

 investeringsforening.
Dette må anses som rent selvforsvar.
Det er efter min  

 opfattelse uacceptabelt, at renteindtægter beskattes med 68 pct.
Denne  

 skattebesparelse har som nævnt ikke noget med lovforslaget at gøre.
 Som eksemplerne er bygget op, er det forudsat, at der ikke opnås  

 kursgevinster på obligationerne.
I langt de fleste tilfælde vil der være værdistigninger på de aktiver, der  

 placeres i selskabet.
Aktieavancebeskatningen vil derfor indebære en  

 beskatning på 25 pct. efter 7 års besiddelsestid af disse værdistigninger,  

 uanset at gevinsterne ville have været skattefri, hvis de var oppebåret af  

 aktionæren personligt.
 I eksemplerne er endvidere ikke taget højde for transaktionsomkostninger i  

 forbindelse med selskabets stiftelse samt udgifter til udarbejdelse af  

 årsregnskaber og afholdelse af generalforsamlinger.
Der bør ved vurderingen af eksemplerne endvidere tages hensyn til, at  

 midlerne i selskabet er bundet i hele 7 års perioden, således at de ikke står  

 til aktionærens disposition.
Såfremt aktionæren ønsker midlerne frigjort  

 inden udløbet af 7 års perioden, vil dette udløse en forøget beskatning.
Det er min opfattelse, at eksemplerne er urealistiske.
I eksemplerne  

 foretages der en sammenligning med en konstrueret situation, der giver de  

 værst tænkelige resultater, som ingen skatteyder vil bringe sig selv i.
Det  

 eneste, eksemplerne kan vise, er, hvor urimelig den gældende beskatning af  

 renteindtægter kan være, idet den skattepligtige vil få meget svært ved at  

 fastholde realværdien af sin formue.
 Spørgsmål 6:
 Vil ministeren oplyse, om der kan være skattemæssige fordele ved at  

 omdanne f.eks. et liberalt erhverv til et selskab:
Forudsætninger (1989) Ejer er gift - ægtefællen er uden indtægt Nu forudsættes det, at det i stedet er et selskab, som ejer nævnte formue  

 på 11.623.000 kr.
Ved omdannelsen er der betalt 2.000.000 kr. i goodwill.
 Aktiekapitalen er 10.000.000 kr. og restbeløbet er gæld til stifteren  

 (-3.623.000 kr.).
 Hovedaktionærens formue består så af aktiekapital + stiftertilgodehavende.  

 Lønindtægt 350.000 kr. og renteindtægt 350.000 kr. er de eneste indtægter.
 Ved beregningen af skattekursen på aktierne antages forholdene at være de  

 samme set over en 3-årig periode.
 Svar:
Det er i nedenstående beregninger antaget, at skatteyderen anvender  

 virksomhedsordningen.
Med en kapitalafkastsats på 11 pct. bliver hele  

 virksomhedsoverskuddet kapitalindkomst.
 Når virksomheden ejes personligt, kan den skattepligtige formue som  

 angivet opgøres til 11.623.000 kr.
 Hvis virksomheden drives i selskabsform beregnes skattekursen af aktierne  

 som gennemsnittet af indtjeningsevnen kapitaliseret med 5 og 80 pct. af den  

 indre værdi.
 Hovedaktionæraktiernes andel af den skattepligtige formue udgør  

 4.000.000/8.423.600 = 47,5 pct.
 I nedenstående oversigt er vist en opgørelse af skattepligtig indkomst,  

 skattepligtig formue og skat, når virksomheden ejes personligt og i  

 selskabsform.
Efter gældende regler er der en forskel i den samlede skattebetaling  

 mellem de to virksomhedsformer på ca. 25.000 kr.
Efter lovforslaget ændres  

 forskellen til ca. 54.000 kr.
Det bemærkes, at det lave overskud indebærer en meget lille forrentning af  

 den investerede kapital, hvilket videre medfører, at den angivne værdi af  

 goodwill ikke kan anerkendes skattemæssigt.
Vederlaget på 2 mio. kr. for  

 goodwill skal derfor ligningsmæssigt anses for aktieudbytte med heraf  

 følgende beskatning.
Eksemplet må på denne baggrund betegnes som urealistisk.
 Spørgsmål 12:
Er lovforslagets bemærkninger om de administrative konsekvenser udtryk  

 for, at de nødvendige komponenter til beregning af nedslag efter den  

 foreslåede § 19 a allerede forefindes i selvangivelsen og skattevæsenets  

 edb-systemer? Hvis dette er tilfældet, hvorfor findes der ikke statistiske  

 oplysninger, der belyser forslagets provenumæssige konsekvenser? Spørgsmål 13:
 Ministeren bedes detaljeret redegøre for baggrunden for det skønnede  

 provenutab på 100 mio. kr.
 Svar:
Ved udarbejdelsen af provenuskønnet til lovforslaget er bl.a. benyttet  

 oplysninger fra selvangivelsesundersøgelsen, og det er med baggrund heri  

 anslået, at den samlede formueskat for hovedaktionærerne efter  

 skatteloftsnedslag ligger omkring ca. 150 mio. kr. for 1989, ca. 125 mio. kr.  

 for 1990 og ca. 100 mio. kr. for 1991, hvorved bemærkes, at  

 formueskattesatsen gradvis sænkes til 1 pct. i disse år.
Der er endvidere  

 skønsmæssigt regnet med, at hovedaktionæraktiernes andel af  

 hovedaktionærernes skattepligtige formue udgør 80 pct.
Ud over provenutabet på formueskatten vilder fremkomme et provenutab på  

 indkomstskatten efter lovforslaget.
Det er her forudsat, at hovedaktionærerne  

 fuldt ud reducerer deres udtræk af selskabet med formueskattebesparelsen, og  

 provenutabet på indkomstskatten kan derfor beregnes til at udgøre 60 kr. pr.  

 100 kr. formueskattebesparelse, hvis udtrækket sker i form af løn, og 100  

 kr., hvis udtrækket sker i form af udbytte.
Da udtrækkene i overvejende grad  

 antages at ske i form af løn, er det lagt til grund, at provenutabet på  

 indkomstskatten vil udgøre mellem 2/3 og 3/4 af provenutabet på  

 formueskatten.
 Med de benyttede forudsætninger anslås lovforslagets provenuvirkninger  

 herefter således:
Provenutab ifølge L 239 Det årlige provenutab ved lovforslaget er over en årrække skønnet til at  

 være af størrelsesordenen 100 mio. kr.
Skønnet er forbundet med betydelig  

 usikkerhed.
 Spørgmål 17:
 Ministeren bedes fremkomme med realistiske eksempler, der viser samspillet  

 mellem skatteloftsreglen og det foreslåede nedslag.
 Spørgsmål 18:
 Ministeren bedes fremkomme med realistiske eksempler, der viser samspillet  

 mellem den foreslåede § 19 a, skatteloftsreglen og  

 ægtefællefordelingsreglerne.
 Svar:
 Nedenfor er vist et eksempel på opgørelsen af det foreslåede nedslag for  

 ægtepar omfattet af skatteloftsreglerne.
Ligningsoplysninger (* 1) 10/11 af 105.700 kr.
Hovedaktionærnedslaget fordeles mellem  

 ægtefæller efter størrelsen af deres skattepligtige formue.
Da det altid  

 beregnes efter skatteloftsnedslaget opstår der ikke nogen  

 sammenstødsproblemer.
 Et uudnyttet hovedaktionærnedslag hos den ene ægtefælle vil kunne fragå i  

 den anden ægtefælles formueskat.
 Spørgsmål 19:
 Ministeren bedes bekræfte, at der gives nedslag i formueskatten efter § 19  

 a i følgende situation:
Skatteyder har en formue på 20 mio. kr.
Skatteyder køber hele kapitalen,  

 nominelt 1 mio. kr. i et aktieselskab for 20 mio. kr., heraf kontant 1 mio.  

 kr. og 19 mio. kr. ved gældsbrev.
Skattekursen for aktierne er 900.
Formueskatten før og efter købet bedes beregnet, hvis det forudsættes, at  

 skatteyder har en personlig indkomst på 500.000 kr., kapitalindkomst på  

 100.000 kr. og ligningsmæssige fradrag på 10.000 kr.
Da købet sker pr. 31.  

 december, er der ikke renteudgifter på gældsbrevet eller udbytte af aktierne.
 Svar:
 (* 1) Formueskatten vedrører alene aktierne.
 Beregningene er foretaget for en enlig skatteyder i en gennemsnitskommune  

 1989.
