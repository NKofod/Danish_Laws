CIRKULÆRE med bemærkninger til de enkelte bestemmelser OVERENSKOMST Kap. 1. Overenskomstens område Kap. 2. Løn Lønanciennitet Kap. 3. Lønfradrag Kap. 4. Udbetaling af løn Kap. 5. Tillæg Kvalifikationstillæg Kap. 6. Konstitution i højere stilling Kap. 7. Arbejdstid mv.
Normal arbejdstid Deltid Overarbejde Forskudt arbejdstid Kap. 8. Ferie Kap. 9. Ansættelsesvilkår Kap. 10. Graviditet, barsel og adoption Kap. 11. Tjenestefrihed Barns 1. sygedag Kap. 12. Afskedigelse Kap. 13. Udgiftsdækkende ydelser m.v.
Befordringsgodtgørelse og time- og dagpenge Kap. 14. Andre bestemmelser Fridage Uddannelse Diskretionspligt Ny teknologi Gruppelivsforsikring Kap. 15. Tillidsrepræsentanter Kap. 16. Ikrafttræden og opsigelse Bilag A Hovedaftale Bilag B Protokollat af 22. november 1983 (vagtholdsordning) Bilag C Rammeaftale om ny teknologi Bilag D Teknologinævn Lønoversigt CIRKULÆRE Finansministeriet og Dansk Funktionærforbund har den 21. juli 1987 indgået  

 vedlagte overenskomst, der træder i stedet for overenskomst af 1. april 1986.
Med det formål at gøre overenskomsten lettere tilgængelig for brugerne er  

 der foretaget en sproglig revision af en række bestemmelser, og  

 bestemmelsernes rækkefølge er blevet ændret.
Derfor er ændringer denne overenskomst i forhold til den tidligere ikke markeret med streger i  

 margenen.
ALMlNDELlGE BEMÆRKNINGER 2. Opmærksomheden henledes på finansministeriets  

 cirkulære af 28. september 1983 om genbeskæftigelsestilbud til ledigtblivende  

 ikke-tjenestemandsansat personale i staten.
 3. I øvrigt skal man henlede opmærksomheden på  

 lovbekendtgørelse nr. 129 af 15. april 1975 om retten til fotografiske  

 billeder, § 2:
 »§ 2.  Fotografen har ret til at blive navngivet  

 i overensstenmelse med hvad god skik kræver, såvel på eksemplarer af  

 billedet, som når det vises offentligt.
Han har også krav på, at billedet ikke ændres eller vises offentligt på en  

 måde eller i en sammenhæng, der er krænkende for hans anseelse som  

 fotograf.« Bemærkninger til de enkelte bestemmelser Til kap. 9. Ansættelsesvilkår 4. ad § 20 Fotografer, ansat forud for 1. marts 1979, som i henhold til de forud for  

 dette tidspunkt fastsatte ansættelsesvilkår var omfattet af regler vedrørende  

 fravær fra tjenesten på grund af sygdom, der stillede de pågældende  

 gunstigere end funktionærlovens regler, bevarer som en personlig ordning  

 disse særlige vilkår under fortsat tjeneste i den hidtidige stilling.
 Det henstilles, at fotografer, der er blevet afskediget på grund af sygdom  

 eller tilskadekomst i tjenesten, genansættes, når de pågældende på ny er  

 blevet tjenstdygtige, og forholdene i øvrigt tillader det.
 Det bemærkes endvidere, at der i tilfælde af en ansats død vil være at  

 udbetale løn for hele dødsmåneden, således at eventuel efterindtægt først vil  

 skulle regnes fra den første i måneden efter dødsfaldet.
Til kap. 10. Graviditet, barsel og adoption 5. ad § 23, stk. 2 Retten for den ansatte til fuld løn i indtil 14 uger under adoptionsorlov  

 har virkning for orlovsperioder eller dele deraf, der ligger efter 1. april  

 1987. Adoptanter, der er i en løbende orlovsperiode, får løn for den del af  

 14-ugers perioden, der falder efter 1. april 1987.
 Lønnen træder i nævnte tidsrum i stedet for dagpenge i henhold til  

 dagpengeloven.
Til kap. 14. Andre bestemmelser 6. ad § 29 For så vidt angår fridage bemærkes, at de i visse institutioner  

 eksisterende ordninger, der måtte være gunstigere end de heromhandlede  

 regler, fortsat vil være gældende.
 Eventuelle tvivlsspørgsmål vedrørende overenskomsten forelægges for  

 finansministeriet.
Finansministeriet Lønnings- og Pensionsdepartementet Den 21. juli 1987 P.
M.
V.
 E.B.
Henriette Sartvin OVERENSKOMST FOR FAGFOTOGRAFER Kap. 1. Overenskomstens område § 1.  Overenskomsten gælder for fotografer, der  

 udelukkende eller i den væsentligste del af arbejdstiden er beskæftiget med  

 teknisk fotografisk arbejde, dvs. for eksempel røntgenfotografarbejde,  

 klinisk fotografarbejde, AV-, ITV- og filmarbejde mv., men ikke  

 pressefotografarbejde og ej heller arbejde, der henføres til de grafiske  

 eller reprotekniske fag.
 Stk. 2.  Undtaget fra overenskomsten er tjenestemænd og  

 pensionerede tjenestemænd fra staten, folkeskolen, folkekirken, kommuner og  

 statsfinansierede eller koncessionerede virksomheder og andre, der oppebærer  

 egenpension fra en pensionsordning, hvortil det offentlige har ydet bidrag,  

 samt personer, der er fyldt 70 år.
Kap. 2. Løn § 2.  Lønnen til en faglært fotografberegnes på  

 grundlag af en årsløn, der svarer til lønnen efter den for perioden 1. april  

 1987 - 31. marts 1989 gældende lønjusteringsaftale for statens tjenestemænd,  

 skalatrin 14, 15, 16, 17, 18, 19 og 20, der alle er to-årige.
 Stk. 2.  Med virkning fra 1. april 1988 ændres  

 lønforløbet for faglærte fotografer til skalatrin 15, 16, 17, 18, 19 og 20,  

 der alle er to-årige, således at allerede ansatte på skalatrin 14 oprykkes  

 til skalatrin 15. Resten forbliver uændret.
§ 3.  Lønnen til en overfotografberegnes på grundlag afen årsløn efter den for perioden 1. april 1987 31. marts 1989 gældende  

 lønjusteringsaftale for statens tjenestemænd, skalatrin 22, 23, 24, 25 og 26,  

 der alle er to-årige.
 § 4.  Lønnen til en ikke-faglært  

 fotograf(fotografmedhjælper) beregnes på grundlag af en årsløn efter den for  

 perioden 1. april 1987 - 31. marts 1989 gældende lønjusteringsaftale for  

 statens tjenestemænd, skalatrin 8, 9, 10, 11, 12, 13, 14 og 15, der alle er  

 to-årige.
 Stk. 2.  Oprykning til aflønning som faglært fotograf  

 kan finde sted, når fotografmedhjælperen er fyldt 30 år og har en anciennitet  

 på 10 år, heraf1 år på ansættelsesstedet.
 Den pågældende fotografmedhjælper må endvidere kunne dokumentere over for  

 Finansministeriet og forbundet at have fået en alsidig oplæring, som kan  

 sidestilles med uddannelsen til fotograf.
 § 5.  Lærlinge og EFG-elever, som antages tii uddanen  

 for fotograffaget på dertil godkendte oplæringssteder, aflønnes med følgende  

 procentdele af den for faglærte fotografer i samme stedtillægsområde  

 fastsatte begyndelsesløn bortset fra dyrtidstillæg, jfr. § 2:
 1. læreår: 40 Pct.
 2. læreår: 50 pct.
 3. læreår: 55 pct.
 4. lærear: 60 pct.
 Stk. 2.  EFG-elever, som har gennemført EFG-uddannelsens  

 basisår, aflønnes ved ansættelsen efter satsen for 2. læreår.
 Stk. 3.  Til lønnen ydes et dyrtidstillæg, der for  

 fuldtidsbeskæftigede over 18 år udgør 28.080 kr. årlig og for  

 fuldtidsbeskæftigede under 18 år udgør 14.040 kr. årlig.
 Stk. 4.  Til lærlinge og EFG-elever ydes med oprindelig  

 hjemmel i lov nr. 532 af 28. december 1979 om ændring af dyrtidsregulering  

 m.v. et særligt tillæg, der for lærlinge og EFG-elever under 18 år udgør  

 1.449 kr. årlig og for lærlinge og EFG-elever over 18 år 2.898 kr. årlig.
 § 6.  Ved ansættelse på deltid ydes løn i forhold til  

 den nedsatte tjenestetid.
Lønanciennitet § 7.  Ancienniteten regnes efter det antal år, den  

 pågældende har været beskæftiget som fotografi eller uden for statens  

 tjeneste, og således at ancienniteten afrundes opad til et helt antal  

 måneder.
§ 8.  Ved ansættelse på deltid med mindst 20  

 arbejdstimer pr. uge optjenes fuld anciennitet.
Ved ansættelse på deltid med  

 mindre end 20 arbejdstimer pr. uge optjenes anciennitet i forhold til den  

 nedsatte arbejdstid.
Kap. 3. Lønfradrag § 9.  I alle tilfælde, hvor den ansatte er fraværende  

 fra tjenesten enkelte dage under omstændigheder, hvor der skal foretages  

 lønfradrag, foretages sådant lønfradrag med 1/2028 (pr. 1. september 1988:  

 1/1976 og pr. 1. september 1990 1/1924) af årslønnen pr. fraværstime.  

 Tilsvarende beregningsmåde anvendes i tilfælde, hvor der bliver tale om  

 lønberegning for enkelte dage.
Kap. 4. Udbetaling af løn § 10.  Lønnen udbetales månedsvis bagud.
Kap. 5. Tillæg Kvalifikationstillæg § 11.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for nedenstående lønninger mv. træffes der mellem  

 Finansministeriet og forbundet speciel aftale om tillæg til lønnen og  

 eventuelle andre vilkår.
 § 12.  Der kan pr. 1. april 1988 efter aftale mellem  

 overenskomstens parter ydes et tillæg til fotografer, der udfører lyddias  

 og/eller AV-programmer inden for et beløb på 20.000 kr.
 Stk. 2.  Ansættelsesmyndigheden fremsender ansøgning  

 vedlagt stillingsbeskrivelse til Finansministeriet.
 Ansøgningsfristen er 1. marts 1988.
 § 13.  Såfremt tildelte tillæg i henhold til §§ 11 og  

 12 måtte blive ledige, skal der gives Finansministeriet meddelelse herom.
 Forhandling om genanvendelse sker hvert år henholdsvis pr. 1. april og pr.  

 1. oktober.
Kap. 6. Konstitution i højere stilling § 14.  En fotograf, der efter anmodning gør  

 midlertidig tjeneste i en højere stilling under denne overenskomst, er  

 berettiget til betaling efter de nedenfor anførte regler under forudsætning  

 af, at den pågældende overtager de arbejdsopgaver, der er forbundet med den  

 højere stilling.
 Stk. 2.  Retten til betaling under midlertidig tjeneste  

 i højere stilling indtræder, når fotografen har varetaget sådan stilling i 15  

 dage i sammenhæng, jfr. stk. 6.
 Er varetagelsen af den højere stilling udelukkende begrundet i  

 feriefravær, indtræder retten til betaling først, når fotografen har udført  

 sådan midlertidig tjeneste i 22 dage i sammenhæng.
Stk. 3.  Betaling ydes herefter med et beløb, der udgør  

 forskellen mellem den for fotografens egen stilling gældende løn inklusive  

 eventuelt kvalifikationstillæg og den løn, fotografen ville opnå ved  

 oprykning i den højere stilling.
Såfremt tjenesten i den højere stilling  

 finder sted i et andet stedtillægsområde, opgøres betalingen på grundlag af  

 lønforholdene i dette.
 Stk. 4.  For fotografer, der aflønnes med en procentdel  

 af skalalønnen, opgøres betalingen under midlertidig tjeneste i højere  

 stilling på grundlag af forskellem mellem lønnen i egen stilling og samme  

 procentdel af lønnen i den højere stilling.
 Stk. 5.  En fotograf, der har opnået ret til betaling,  

 oppebærer betaling for hver dags tjeneste i højere stilling fra det  

 tidspunkt, da sådan tjeneste er påbegyndt, jfr. dog stk. 9.
 Stk. 6.  Fridage efter det tidspunkt, da midlertidig  

 tjeneste i højere stilling er påbegyndt, medregnes såvel ved opgørelsen af  

 det antal dage, for hvilke der ydes betaling, som ved afgørelsen af, om  

 betingelserne for ret til betaling efter stk. 2-3 er opfyldt, under  

 forudsætning af at fotografen har udført tjeneste i højere stilling på den  

 nærmest efter fridagen følgende arbejdsdag.
 Stk. 7.  Selv om tjeneste i højere stilling har været  

 afbrudt på grund af sygdom eller ferie, bevarer fotografen dog retten til  

 betaling for tjeneste i højere stilling efter fraværsperiodens ophør, såfremt  

 der ved tjenestens genoptagelse fortsat udføres tjeneste i højere stilling.
Stk. 8.  Under midlertidig tjeneste i højere stilling er  

 fotografen berettiget til udgiftsdækkende særlige ydelser efter de satser,  

 der er gældende for den højere stilling.
Andre særlige ydelser udbetales  

 efter de for den højere stilling gældende satser, når fotografen har  

 varetaget sådan stilling i 15 dage i sammenhæng.
 Stk. 9.  Under fortsat midlertidig tjeneste i samme  

 højere stilling ud over 6 måneder oppebærer fotografen betaling under fravær  

 på grund af ferie eller som følge af sygdom i indtil 28 dage.
Stk. 10.  Såfremt en fotografansættes i højere stilling  

 i direkte forlængelse af midlertidig tjeneste i samme stilling gennem en  

 sammenhængende periode på mindst 1 år, hvorunder han har varetaget de med stillingen forbundne  

 arbejdsopgaver, medregnes sådan tjeneste ved fastsættelse af lønancienniteten  

 i den højere stilling.
 Stk. 11.  I tilfælde af, at en fotografgør midlertidig  

 tjeneste i en tjenestemandsstilling i højere charge, vil der kunne ydes  

 betaling efter ovenstående regler.
 Kap. 7. Arbejdstid mv.
Normal Arbejdstid § 15.  Den normale ugentlige arbejdstid udgør 39 timer  

 ugentlig (pr. 1. september 1988: 38 timer ugentlig og pr. 1. september 1990:  

 37 timer ugentlig).
Deltid § 16.  Arbejdstiden kan nedsættes efter nærmere aftale  

 mellem ansættelsesstedet og fotografen.
Overarbejde § 17.  Overarbejde bør så vidt muligt undgås og skal i  

 videst muligt omfang afspadseres.
 Ved fratræden bør eventuelt overarbejde søges afspadseret inden fratræden.
 Stk. 2.  Såfremt afspadsering undtagelsesvis ikke kan  

 finde sted, ydes for beordret og kontrollabelt arbejde på tjenestestedet, der  

 strækker sig ud over normal arbejdstid, som overtidsbetaling, et tillæg til  

 timelønnen, der udgør følgende:
 For 1., 2. og 3. overtime ......... 50 pct.
For 4. og følgende overtime samt for overarbejde på søn- og helligdage ..................... 100 pct.
 Overtidsbetalingen ydes pr. påbegyndt halve time.
 Stk. 3.  Timelønnen beregnes som 1/2028 (pr. 1.  

 september 1988: 1/1976 og pr. 1. september 1990: 1/1924) af den for  

 fotografen i henhold til den i §§ 2-5 fastsatte årsløn.
 Stk. 4.  Ved afspadsering ydes fritid af samme varighed  

 som det præsterede overarbejde med tillæg i fritid svarende til de i stk. 2  

 nævnte procentsatser.
 Stk. 5.  Såfremt en fotograftilkaldes til overarbejde  

 efter ved normal arbejdstids ophør at have forladt arbejdspladsen, ydes der  

 som minimum betaling for 3 timer.
Stk. 6.  Den tid, der medgår til tjenesterejser uden for  

 normal arbejdstid, skal afspadseres.
Såfremt afspadsering ikke har været  

 mulig i måneden efter, at tjenesterejsen har fundet sted, ydes der betaling  

 med 1/2028 (pr. 1. september 1988: 1/1976 og pr. 1. september 1990: 1/1924)  

 af årslønnen pr. time med tillæg af 50 pct.
Forskudt arbejdstid § 18.  For arbejde i tiden mellem kl. 17 og kl. 6 ydes  

 godtgørelse efter de for tjenestemænd gældende regler og satser.
 Stk. 2.  For arbejde på lørdage efter kl. 14 samt på  

 søn- og helligdage, hvor dette ikke er overarbejde, ydes tillæg efter de for  

 tjenestemænd gældende regler og satser.
 Stk. 3.  De under stk. 1 og 2 nævnte tillæg kan ikke  

 ydes samtidig med betaling for overarbejde.
Kap. 8. Ferie § 19.  De efter nærværende overenskomst ansatte  

 fotografer er omfattet af ferieloven, idet de dog i stedet for det i lovens §  

 14, stk. 1, omhandlede ferietillæg oppebærer en særlig feriegodtgørelse på 1  

 1/2 pct.
Godtgørelsen beregnes af samtlige de i optjeningsåret oppebårne  

 indkomstskattepligtige beløb for tjenstligt arbejde.
Stk. 2.  Til fotografer, der er berettiget til ferie med  

 løn, og som ved feriens afholdelse har anden arbejdstid end i det foregående  

 kalenderår (optjeningsår), ydes ferielønnen med samme brøkdel, som tjenesten  

 i det foregående kalenderår (optjeningsår) har andraget.
Såfremt der i  

 optjeningsåret har været periodevise ændringer i den faste arbejdstid, tages  

 der ved ferielønnens beregning alene hensyn til arbejdstidsændringer af en  

 måneds varighed og derover.
Stk. 3.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, uden at dette er  

 blevet vederlagt som overarbejde, ydes for sådan tjeneste almindelig  

 feriegodtgørelse med 12 1/2 pct.
Der vil i så fald ikke samtidig herafkunne  

 ydes særlig feriegodtgørelse.
Kap. 9. Ansættelsesvilkår § 20.  Funktionærlovens regler finder, hvor intet  

 andet er anført, anvendelse.
Kap. 10. Graviditet, barsel og adoption Underretningspligt § 21.  Med henblik på styrelsens tilrettelæggelse af  

 arbejdet skal en ansat, der er gravid, senest 3 måneder før det forventede  

 fødselstidspunkt give oplysning om, hvornår hun påregner at begynde sin  

 barselorlov.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra svangerskabsundersøgelsen.
Fravær § 22.  Ansatte har ret til fravær fra arbejdet på  

 grund af graviditet, barsel og adoption efter reglerne i loven om  

 barselorlov.
En kvindelig ansat har dog altid ret til fravær fra arbejdet på  

 grund af graviditet og barsel fra det tidspunkt, hvor der skønnes at være 8  

 uger til fødslen.
Løn § 23.  En kvindelig ansat har under fravær fra  

 arbejdet på grund af graviditet og barsel ret til sædvanlig løn fra det  

 tidspunkt, hvor der skønnes at være 8 uger til fødslen, og indtil 14 uger i  

 alt.
Stk. 2.  En ansat har under fravær fra arbejdet på grund  

 af adoption ret til sædvanlig løn i indtil 14 uger i alt fra barnets  

 modtagelse, såfremt det dokumenteres, at adoptionsmyndigheden stiller krav  

 om, at den ansatte i forbindelse med adoptionen skal være ude af erhverv.
I  

 øvrigt henvises for adoptanter til reglerne i lov om barselorlov og  

 dagpengeloven.
 Stk. 3.  En kvindelig ansat, der i forbindelse med  

 barnets ophold på sygehus genoptager tjenesten inden den i stk. 1 omtalte 14  

 ugers periodes udløb, har i tilknytning til barnets udskrivelse ret til  

 fravær med sædvanlig løn i den del af perioden, der var tilbage ved  

 genoptagelsen af tjenesten, såfremt udskrivelsen finder sted inden 6 måneder  

 fra fødslen/barnets modtagelse i hjemmet.
Stk. 4.  Fravær inden for det tidsrum, i hvilket den  

 ansatte er berettiget til sædvanlig løn, betragtes ikke som sygdomsforfald,  

 medmindre det godtgøres ved lægeattest, at arbejdsudygtigheden har anden  

 årsag end graviditet eller barsel.
Sygdomsforfald kan ikke bevirke, at  

 fraværsperioden med ret til løn løber længere end til 14 uger efter fødslen.
 Stk. 5.  Fravær uden for det tidsrum, i hvilket den  

 ansatte er berettiget til fravær med sædvanlig løn eller har  

 barselorlov/adoptionsorlov med dagpenge, betragtes som sygdomsforfald og  

 noteres i overensstemmelse med de herom gældende regler.
 Stk. 6.  Lægeattester, der forlanges i henhold til stk.  

 4, betales af den ansatte.
Kap. 11. Tjenestefrihed § 24.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
§ 25.  Der kan gives fotografer adgang til  

 ekstraordinær tjenestefrihed uden løn i tilfælde, hvor det ikke strider mod  

 vedkommende institutions interesse.
Eventuelt afslag på ansøgning om  

 tjenestefrihed skal begrundes.
 Stk. 2.  Tjenestefrihed kan gives i indtil 1 år ad  

 gangen, og det er vedkommende institutions ansvar, at der er en stilling  

 ledig til den pågældende ved tjenestefrihedens ophør.
Barns 1. sygedag § 26.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jfr. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
Kap. 12. Afskedigelse § 27.  Det påhviler institutionen skriftligt at  

 meddele enhver opsigelse til den ansatte og forbundet.
Denne meddelelse skal  

 indeholde begrundelse for opsigelsen.
Stk. 2.  Skønner forbundet, at en afskedigelse af en  

 efter nærværende overenskomst ansat ikke kan anses for rimeligt begrundet i  

 pågældendes eller institutionens forhold, kan det inden for en frist af 1  

 måned efter opsigelsen kræve spørgsmålet forhandlet med institutionen.
Opnås  

 der ikke enighed ved forhandling, kan spørgsmålet inden for en frist af 1  

 måned efter forhandlingen af forbundet kræves gjort til genstand for  

 behandling i et i denne anledning nedsat nævn, der består af en repræsentant  

 valgt af hver af parterne samt en af Østre Landsrets præsident blandt rettens  

 dommere udpeget formand.
Nævnet fastsætter selv sin forretningsorden.
For  

 nævnet kan foretages afhøring af parter og vidner.
Nævnet afsiger en  

 motiveret kendelse, og de tilfælde, hvor nævnet måtte finde, at den foretagne  

 opsigelse ikke er rimeligt begrundet i den pågældendes eller institutionens  

 forhold, kan det pålægges institutionen at afbøde virkningerne af opsigelsen.  

 Det kan herved pålægges institutionen, såfremt den pågældende og  

 institutionen ikke begge ønsker ansættelsesforholdet opretholdt, da at betale  

 den pågældende en erstatning, hvis størrelse fastsættes af nævnet og skal  

 være afhængig af sagens omstændigheder og pågældendes anciennitet ved  

 institutionen.
Nævnets omkostninger i forbindelse med sagen fastsættes af  

 nævnet og fordeles mellem parterne eller pålægges den tabende part.
 Stk. 3.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af en  

 fotograf, som ikke har været uafbrudt beskæftiget i statens tjeneste i mindst  

 1 år før afskedigelsen, eller ved opsigelse afen fotograf, med hvem der er  

 truffet aftale om, at arbejdet er af rent midlertidig karakter, og  

 arbejdsforholdet ikke vedvarer ud over 2 år.
 Kap. 13. Udgiftsdækkende ydelser mv.
Befordringsgodtgørelse og time- og dagpenge § 28.  Den ansatte har på tjenesterejser og ved  

 udstationering ret til befordringsgodtgørelse mv. efter de for tjenestemænd  

 til enhver tid gældende regler og satser.
Indtil 1. april 1988 får den  

 ansatte time- og dagpenge efter sats B.
Arbejdstøj § 29.  Der udleveres arbejdstøj mv. efter de ved  

 institutionerne hidtil gældende regler.
Kap. 14. Andre bestemmelser Fridage § 30.  Der tilkommer de efter overenskomsten ansatte  

 fotografer fridage efter de for tjenestemænd gældende regler.
 Stk. 2.  Tjeneste på mistede fridage behandles som  

 overtid i henhold til § 17.
 Stk. 3.  For fotografer, der udfører tjeneste i fast  

 skiftende turnus, ydes godtgørelse for mistede fridage som for overarbejde på  

 søn- og helligdage.
Uddannelse § 31.  Til fotografer, ansat efter nærværende  

 overenskomst, kan der ydes tjenestefrihed efter Ministeriet for statens  

 lønnings- og pensionsvæsens cirkulæreskrivelse af 23. juni 1971 om deltagelse  

 i uddannelseskurser for det i staten og folkekirken ansatte personale.
Diskretionspligt § 32.  Den ansatte skal iagttage tavshed med hensyn  

 til de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er pakrævet eller bliver ham foreskrevet  

 af hans foresatte.
Tavshedspligten ophører ikke med udtrædelse af statens  

 tjeneste.
Ny teknologi § 33  Den mellem Finansministeriet og en række  

 organisationer den 1. juli 1981 indgåede rammeaftale om retningslinier for  

 samarbejde ved indførelse og brug afny teknologi i statens virksomheder og  

 instititioner, jfr. bilaget til overenskomsten, finder tilsvarende anvendelse  

 på nærværende overenskomstområde.
Gruppelivsforsikring § 34.  Der er ved aftale mellem Finansministeriet og  

 administrationsselskabet Forenede Gruppeliv etableret en gruppelivsforsikring  

 i henhold til nedenstående forudsætninger:
Kap. 15. Tillidsrepræsentanter § 35.  Hvor der i et ministerium, en institution eller  

 i en særskilt beliggende afdeling herafer ansat mindst 5 medlemmer af  

 Foreningen for Statsansatte Fotografer under Dansk Funktionærforbund, har  

 disse ret til at vælge en tillidsrepræsentant.
Endvidere kan der inden for et  

 ansættelsesområde, hvor der findes flere tillidsrepræsentanter for  

 lokalklubber, vælges en tillidsrepræsentant til varetagelse af klubbernes  

 fælles interesser.
En tillidsrepræsentant kan ikke afskediges, uden at sagen  

 har været forhandlet mellem Finansministeriet og forbundet.
Stk. 2.  Tillidsrepræsentanten, som - hvor særlige  

 forhold taler derfor - kan være deltidsbeskæftiget, vælges blandt  

 institutionens organiserede medarbejdere.
Lærlinge kan ikke vælges som  

 tillidsrepræsentant.
Valget er ikke gyldigt, før det er godkendt af forbundet  

 og meddelt ansættelsesmyndigheden.
Denne meddelelse skal ske hurtigst muligt  

 og senest 3 uger efter valget.
Eventuel indsigelse fra institutionens side  

 mod det foretagne valg skal være forbundet i hænde senest 3 uger efter  

 modtagelsen af meddelelsen om valget.
 Stk. 3.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med arbejdsgiveren udpeges en stedfortræder for tillidsrepræsentanten.  

 En således udpeget stedfortræder har i den periode, hvori han/hun fungerer,  

 den samme beskyttelse som den valgte tillidsrepræsentant, såfremt han/hun  

 opfylder betingelserne for at blive valgt til tillidsrepræsentant.
 Stk. 4.  Det er tillidsrepræsentantens pligt i  

 samarbejde med institutionen at gøre sit bedste for at jævne ethvert opstået  

 stridsspørgsmål og vedligeholde et roligt og godt samarbejde på  

 arbejdsstedet.
Når en foreliggende sag kun berører en enkelt af institutionens  

 medarbejderes personlige anliggender, kan denne, inden tillidsrepræsentanten  

 forhandler sagen, selv direkte over for institutionen forelægge klager eller  

 henstillinger til mulig direkte afgørelse i foreliggende tilfælde.
Under  

 forhandling med institutionens ledelsesrepræsentanter er enhver medarbejder  

 dog berettiget til at give møde med tillidsrepræsentanten som bisidder.
 I anliggender vedrørende løn- og arbejdsforhold, der direkte berører  

 medarbejderne i almindelighed, er tillidsrepræsentanten, når medarbejderne,  

 enten fordi de føler sig forurettede eller af andre grunde, ønsker det,  

 forpligtet til at forebringe deres klager eller henstillinger for  

 institutionen.
 Føler tillidsrepræsentanten sig ikke tilfredsstillet ved institutionens  

 afgørelse, står det tillidsrepræsentanten frit for at anmode sin organisation  

 om at tage sig af sagen, men det er tillidsrepræsentantens og  

 tillidsrepræsentantens kollegers pligt at fortsætte arbejdet uforstyrret,  

 indtil anden bestemmelse træffes af organisationens ledelse.
 Tillidsrepræsentanten skal have adgang til at varetage sit hverv i  

 anliggender, der angår institutionen og de af den pågældende repræsenterede  

 kolleger.
Efter aftale med institutionen gives der tillidsrepræsentanter frihed til  

 i passende omfang at deltage i faglige kurser, jfr.
Lønnings- og  

 Pensionsministeriets cirkulæreskrivelse af 23. juni 1971.
 Stk. 5.  Hvis de organiserede medarbejdere i en  

 institution slutter sig sammen i en klub, skal tillidsrepræsentanten være  

 formand.
 På et dertil af institutionen anvist for medarbejderne tilgængeligt sted  

 er det klubben tilladt at opslå faglige foreningsbekendtgørelser til  

 medlemmer.
Kap. 16. Ikrafttræden og opsigelse § 36.  Overenskomsten har virkning fra 1. april 1987  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1989.
 Stk. 2.  Overenskomstens bestemmelser om arbejdstidens  

 længde (§ 15), kan dog tidligst opsiges til 31. marts 1991.
København, den 21. juli 1987 DANSK FUNKTIONÆRFORBUND Kim Vormsby /Tommy Hansen FINANSMINISTERIET P.
M.
V.
 E.B.
Henriette Sartvin Bilag A H O V E D A F T A L E mellem finansministeriet og Foreningen for Statsansatte Fotografer under Dansk  

 Funktionærforbund.
 Denne hovedaftale er afsluttet mellem på den ene side finansministeriet og  

 på den anden side Dansk Funktionærforbund med bindende virkning for de  

 ministerier, styrelser og institutioner, der er omfattet af en med Dansk  

 Funktionærforbund indgået kollektiv overenskomst, og for medlemmer af  

 Foreningen for Statsansatte Fotografer under Dansk Funktionærforbund (i det  

 følgende kaldet fotografer), som er ansat i henhold til en overenskomst som  

 nævnt.
§ 1 Finansministeriet og Dansk Funktionærforbund er enige om at fremme et godt  

 samarbejde og virke for rolige og stabile arbejdsforhold på tjenestestederne.  

 Finansministeriet vil hverken direkte eller indirekte lægge hindringer i  

 vejen for, at fotografer organiserer sig inden for Foreningen for  

 Statsansatte Fotografer under Dansk Funktionærforbund.
§ 2 Den ret, ministerierne, styrelserne og institutionerne har til at lede og  

 fordele arbejdet og til at anvende den efter deres skøn passende  

 arbejdskraft, skal udøves på en sådan måde, at fotografens  

 overenskomstmæssige rettigheder ikke krænkes.
§ 3 Parterne i hovedaftalen er enige om, at løn- og øvrige arbejdsvilkår bør  

 fastlægges ved kollektiv overenskomst.
Stk. 2.  Forhandling om indgåelse af ny overenskomst,  

 efter at en overenskomst er opsagt, eller om indgåelse af overenskomst i  

 øvrigt optages snarest og senest 1 måned efter, at begæring om forhandling er  

 fremsat.
Forhandling om indgåelse af ny overenskomst tilrettelægges således,  

 at ny overenskomst søges indgået, forinden den opsagte overenskomst udløber.
§ 4 Selv om en overenskomst er opsagt eller udløbet, er overenskomstens parter  

 dog forpligtet til at overholde dens bestemmelser, indtil anden overenskomst  

 er indgået, eller arbejdsstandsning er iværksat i overensstemmelse med  

 reglerne i § 5.
§ 5 Parterne i hovedaftalen anerkender hinandens ret til at varsle og  

 iværksætte arbejdsstandsning efter nedenstående regler.
 Stk. 2.  Beslutning om at iværksætte arbejdsstandsning  

 tilkendegives den anden part ved særlig og anbefalet skrivelse mindst 1  

 måned, før den iværksættes.
 Stk. 3.  Den i stk. 2 nævnte skrivelse skal angive  

 arbejdsstandsningens karakter og nærmere omfang.
 Stk. 4.  Arbejdsstandsning kan kun iværksættes fra den  

 1. i en måned.
 Stk. 5.  Arbejdsstandsninger kan ikke omfatte:
eller eller Stk. 6.  Som arbejdsstandsning betragtes strejke,  

 lockout, blokade og boykot.
 Stk. 7.  Der er mellem parterne enighed om, at der i  

 forbindelse med varsling af arbejdsstandsninger skal indgås en aftale, der  

 som minimum sikrer det beredskab, der er nødvendigt, for at livsvigtige eller  

 uopsættelige patientbehandlinger kan gennemføres, eller som er påkrævet for  

 at gennemføre behandlinger, der skal sikre, at helbreds- eller varigt  

 førligshedstruende følger undgås.
Stk. 8.  Ved arbejdsstandsningens ophør genoptager  

 fotograferne uden unødigt ophold deres arbejde på de tjenestesteder, hvor de  

 var ansat.
Der må ikke fra nogen af parternes side finde fortrædigelse sted i  

 anledning af arbejdsstandsningen.
 Stk. 9.  Parterne er forpligtet til ikke at understøtte,  

 men med alle rimelige midler at hindre ulovlige arbejdsstandsninger og, hvis  

 ulovlige arbejdsstandsninger finder sted, at søge at få dem bragt til ophør.
§ 6 Inden for det område, som en overenskomst omfatter, kan der, så længe den  

 er gældende, ikke iværksættes arbejdsstandsning, medmindre der er hjemmel  

 hertil i overenskomsten.
§ 7 Enhver uenighed om forståelsen af en kollektiv overenskomst kan af hver af  

 overenskomstens parter søges bilagt ved mægling, eventuelt ved voldgift efter  

 nedenstående regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til endelig afgørelse ved en voldgiftsret, der består af fire medlemmer,  

 hvoraf to vælges af finansministeriet og to af Dansk Funktionærforbund samt  

 en opmand, der vælges af voldgiftsrettens medlemmer.
Såfremt der ikke opnås  

 enighed om valget af opmanden, anmodes arbejdsrettens formand om at udpege  

 denne.
§ 8 Denne hovedaftale træder i kraft straks og er gældende, indtil den opsiges  

 med mindst 6 måneders varsel til en 1. oktober.
 Stk. 2.  Umiddelbart efter opsigelsen optages  

 forhandlinger om en ny hovedaftale.
 Stk. 3.  Er forhandlinger om en fornyelse af  

 hovedaftalen efter stedfunden opsigelse ikke afsluttet til den pågældende 1.  

 oktober, gælder hovedaftalen, uanset at opsigelsestidspunktet overskrides,  

 indtil de ikraftværende kollektive overenskomster afløses af nye, og  

 hovedaftalen bortfalder da ved de nye kollektive overenskomsters  

 ikrafttræden.
 Parterne i denne hovedaftale bekræfter ved deres underskrift, at de har  

 fornøden bemyndigelse til hovedaftalens indgåelse.
 K ø b e n h a v n, den 20. Marts 1979.
DANSK FUNKTIONÆRFORBUND Hans J.
Jensen /Bent Børgesen FINANSMINISTERIET P.
M.
V.
 E.B.
Agnete Halmind Bilag B P R O T O K O L L A T I tilslutning til overenskomst af 21. juli 1987 mellem finansministeriet  

 og Dansk Funktionærforbund vedrørende tekniske fotografer er aftalt følgende:
 1. Overenskomsten er kun gældende for de ovennævnte  

 fotografer, såfremt disse ikke allerede er omfattet af en anden kollektiv  

 overenskomst eller aftale, eller såfremt en anden organisation end Foreningen  

 for Statsansatte Fotografer under Dansk Funktionærforbund ikke har  

 forhandlingsretten for de pågældende stillinger.
 2. Den på Rigshospitalets Cardiovasculære afsnit X  

 2021 eksisterende rådighedsvagtordning, omfattende for tiden 4 fotografer,  

 fortsætter i overensstemmelse med hidtidig praksis.
 Ved væsentlige og vedvarende ændringer i omfanget og tilrettelæggelsen af  

 rådighedsvagtordningen skal der ske meddelelse til de berørte fotografer med  

 3 måneders varsel forud for iværksættelsen.
Nugældende ordning indebærer, at hver fotograf har 1 ugentlig vagt fra  

 hjemmet a 16 timer samt 1 månedlig weekendvagt fra hjemmet å 64 timer.
Vagten  

 påbegyndes ved normal arbejdstids ophør og slutter ved normal arbejdstids  

 begyndelse.
 Rådighedsvagterne vederlægges efter følgende retningslinier:
 På hverdage udbetales et vagttillæg pr. time på 13,54 kr. (oktober 84  

 niveau).
 Pr. 1. april 1987 udgør tillægget 15,03 kr. pr. time og procentreguleres  

 fremover i overensstemmelse med tjenestemændenes lønjusteringsaftale § 14,  

 stk. 2.
Ved tilkald til hospitalet betragtes den erlagte tid som overarbejde og  

 honoreres efter de i overenskomsten vedrørende tekniske fotografer ansat i  

 statens tjeneste gældende satser.
I en sådan overarbejdsperiode udbetales der  

 intet vagttillæg.
 Ved tilkald i forbindelse med rådighedsvagt i tidsrummet fra kl. 16.00 til  

 kl. 24.00, honoreres effektiv tjenestetid, der strækker sig ud over kl.  

 24.00, med et overtidstillæg på 100 pct.
På lørdage udbetales der ikke overarbejdspenge ved tilkald til hospitalet,  

 men kun det normale vagttillæg som på hverdage.
Derimod ydes 1 hel fridag.
 På søndage udbetales ikke overarbejdspenge ved tilkald til hospitalet, men  

 kun det normale vagttillæg + godtgørelse for tjeneste på søndage efter de for  

 tjenestemænd gældende regler på i alt 8 timer, jfr. for tiden  

 finansministeriets lønoversigt tabel 8. Endvidere ydes 1 hel fridag.
 På søgnehelligdage følges samme regler som for søndage, blot ydes der her  

 1 1/2 fridag.
 Ved overarbejde ud over 8 timer på lørdage, søndage eller søgnehelligdage  

 ydes dog overarbejdsbetaling.
 Vagtordninger for fotografer i øvrigt kan kun etableres efter forhandling  

 mellem finansministeriet og forbundet.
K ø b e n h a v n, den 21. juli 1987 DANSK FUNKTIONÆRFORBUND Kim Vormsby /Tommy Hansen FINANSMINISTERIET P.
M.
V.
 E.B.
Henriette Sartvin Bilag C Rammeaftale om retningslinier for samarbejde ved indførelse og brug af ny  

 teknologi i statens virksomheder og institutioner.
§ 1 Parterne er enige om, at samarbejde om indførelse og brug af ny teknologi  

 i statens virksomheder og institutioner finder sted inden for rammerne af  

 finansministeriets cirkulære af 21. november 1979 om samarbejde og  

 samarbejdsudvalg i statens virksomheder og institutioner.
 Stk. 2.  Aftalens formål er at tydeliggøre, at  

 samarbejde om indførelse og brug af ny samt ændring af bestående teknologi  

 skal ske på en sådan måde, at der gives medarbejderne mulighed for at være  

 medbestemmende ved arbejdets tilrettelæggelse og udformningen af deres egen  

 arbejdssituation og for at øve indflydelse i beslutningsprocesserne.
 Stk. 3.  Det er endvidere aftalens formål at fremhæve,  

 at der ved indførelse og brug af ny samt ændring af bestående teknologi også  

 skal lægges vægt på at tilgodese medarbejdernes behov for tryghed.
 Stk. 4.  Med henblik på at styrke samarbejdet om  

 indførelse og brug af ny samt ændring af bestående teknologi vil parterne  

 gennem deres repræsentanter i centralrådet for statens samarbejdsudvalg virke  

 for størst mulig fremme af samarbejdsudvalgenes virksomhed og søge gennemført  

 en udvidet anvendelse af vejledende foranstaltninger og uddannelses- og  

 informationsvirksomhed, specielt med henblik på samarbejdsudvalgenes løsning  

 af opgaver vedrørende indførelse og brug af ny samt ændring af bestående  

 teknologi.
 Stk. 5.  I virksomheder og institutioner, hvor der ikke  

 efter samarbejdsudvalgscirkulærets § 2 skal oprettes samarbejdsudvalg, skal  

 ledelsen og medarbejderne også ved indførelse og brug af ny teknologi finde  

 frem til samarbejdsformer, der tilgodeser et samarbejdsudvalgs formål og  

 arbejdsopgaver.
 § 2.  Parterne er enige om, at det påhviler ledelsen  

 af virksomheden/institutionen at holde medarbejderne orienteret om indførelse  

 og brug af ny samt ændring af bestående teknologi.
 Stk. 2.  Oplysningerne skal fremlægges skriftligt til  

 drøftelse i samarbejdsudvalget og/eller et i medfør af § 3 nedsat  

 teknologiudvalg.
 Stk. 3.  Der skal orienteres på et så tidligt tidspunkt,  

 at der bliver gode muligheder for en grundig drøftelse, således at  

 medarbejdernes synspunkter og forslag kan indgå i grundlaget for ledelsens  

 beslutninger.
 Stk. 4.  Oplysningerne skal vedrøre:
A.
Den nye teknologis a. formål b. funktion c. udformning d. økonomi og e. eventuelle sammenhæng med andre systemer.
B.
De påregnede konsekvenser heraf for a. arbejdsmiljøet b. arbejdets tilrettelæggelse og indhold c. personalebehov d. personaleanvendelse, herunder jobfordeling og e. uddannelse.
 Stk. 5.  Såvel virksomheden/institutionen som  

 medarbejderne kan indhente ekspertise ude fra i forbindelse med vurdering af  

 konkrete projekter.
§ 3 Samarbejdsudvalget kan nedsætte underudvalg, herunder også permanente  

 udvalg, til behandling af bestemte opgaver.
 Stk. 2.  Parterne er enige om, at der i overensstemmelse  

 hermed ved indførelse af ny samt ændring af bestående teknologi skal  

 nedsættes et særligt teknologiudvalg under samarbejdsudvalget, såfremt  

 medarbejderne fremsætter ønske herom.
 Stk. 3.  I samarbejdsudvalget og/eller et nedsat  

 teknologiudvalg skal der ved indførelse af ny samt ændring af bestående  

 teknologi aftales retningslinier for medarbejdernes deltagelse i  

 projektgrupper m.v., der nedsættes i forbindelse med indførelsen, samt  

 retningslinier for medarbejdernes adgang til foreliggende dokumentation  

 vedrørende konkrete teknologiprojekter.
§ 4 Parterne er endvidere enige om, at det påhviler ledelsen af  

 institutionen/virksomheden at foranledige, at samarbejdsudvalget og/eller et  

 nedsat teknologiudvalg behandler mulighederne for i størst muligt omfang at  

 sikre medarbejderne andet kvalificeret arbejde, så vidt muligt i samme  

 lokalområde i de tilfælde, hvor indførelse og brug af ny teknologi  

 nødvendiggør en ændret arbejdstilrettelæggelse.
 Stk. 2.  I den forbindelse skal behovet for omskoling og  

 efteruddannelse klarlægges, og der skal i nødvendigt omfang aftales  

 retningslinier for gennemførelsen af en sådan omskoling/efteruddannelse.  

 Denne omskoling og efteruddannelse betales fuldt ud af institutionen.
 Stk. 3.  I de tilfælde, hvor det ikke er muligt at  

 tilbyde en medarbejder andet kvalificeret arbejde, skal der optages  

 forhandling med den berørte organisation.
§ 5 Endelig er parterne enige om, at uoverensstemmelser vedrørende  

 samarbejdsudvalgets og/eller et nedsat teknologiudvalgs anvendelse af  

 retningslinierne i nærværende aftale i overensstemmelse med  

 samarbejdsudvalgscirkulærets § 13 behandles og søges afgjort i centralrådet  

 for statens samarbejdsudvalg, forudsat enighed ikke opnås i  

 hovedsamarbejdsudvalg.
Stk. 2.  I de tilfælde, hvor der i centralrådet ikke kan  

 opnås enighed om de i stk. 1 nævnte uoverensstemmelser, kan sagen indbringes  

 for et særligt nævn, der består af 4 medlemmer, hvoraf hver af parterne  

 vælger 2, samt en opmand, der vælges af nævnets medlemmer.
Såfremt der ikke  

 opnås enighed om valget af opmand, anmodes arbejdsrettens formand om at  

 udpege denne.
§ 6 Med henblik på information og drøftelse om nye teknologiske systemer -  

 eller ændring af bestående systemer - af generel karakter for flere  

 statsstyrelser nedsættes et teknologinævn.
§ 7 Nærværende aftale følger finansministeriets cirkulære af 21. november 1979  

 om samarbejde og samarbejdsudvalg i statens virksomheder og institutioner,  

 medmindre den opsiges med 3 måneders varsel.
 Stk. 2.  Opsigelse kan tidligst ske til ophør med  

 udgangen af marts måned 1983.
 Stk. 3.  Selv om aftalen er opsagt, løber den videre,  

 indtil anden aftale træder i stedet, dog længst i indtil 12 måneder efter  

 opsigelsen.
 K ø b e n h a v n, den 1. juli 1981.
STATSTJENESTEMÆNDENES  

 CENTRALORGANISATION I Aage Andersen STATSTJENESTEMÆNDENES CENTRALORGANISATION II Hans Strunge AKADEMIKERNES CENTRALORGANISATION Jørn Andersen HANDELS- OG KONTORFUNKTIONÆRERNES FORBUND I DANMARK Bent Jensen DANSK METALARBEJDERFORBUND Erland Christiansen SPECIALARBEJDERFORBUNDET I DANMARK Hardy Hansen FINANSMINISTERIET P.
M.
V.
Kurt Petersen / Niels Paludan Bilag D Fastlæggelse af opgaver m.v. for det i teknologiaftalens § 6 omhandlede  

 teknologinævn.
 I henhold til § 6 i rammeaftale af 1. juli 1981 om retningslinier for  

 samarbejde ved indførelse og brug af ny teknologi i statens virksomheder og  

 institutioner nedsættes af finansministeren et teknologinævn med følgende  

 opgaver og sammensætning:
 1. Nævnet skal virke som informations- og debatforum  

 vedrørende den generelle teknologiske udvikling inden for statsforvaltningen  

 samt vedrørende teknologiske systemer, der berører flere statsstyrelser.  

 Nævnet skal herunder:
 2. Nævnets sammensætning fastsættes af  

 finansministeren, indtil videre således:
 De 6 faglige organisationer, der har underskrevet teknologiaftalen,  

 indstiller hver et medlem.
 De 3 departementer under finansministeriet indstiller hver et medlem.  

 Herudover beskikkes yderligere 3 repræsentanter for staten.
 Finansministeren udpeger nævnets formand efter indstilling fra  

 administrationsdepartementet og nævnets næstformand efter indstilling fra de  

 faglige organisationer, der er repræsenteret i nævnet.
 Administrationsdepartementet stiller sekretariatsmæssig bistand til  

 rådighed for nævnet.
 3. Nævnet er berettiget til fra statslige virksomheder  

 og institutioner at indhente de oplysninger, som er nødvendige for  

 varetagelsen af nævnets opgaver.
