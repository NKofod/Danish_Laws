 Ved noteveksling i Islamabad den 20. juni 1982 er der truffet aftale  

 mellem Danmark og Pakistan om, at der eftergives Pakistan de i finansårene  

 1981-1983 forfaldne afdrag på i alt 4.680.000 kroner af det danske statslån,  

 som er ydet Pakistan i medfør af overenskomsten af 21. januar 1971, jfr.  

 udenrigsministeriets bekendtgørelse nr. 25 af 26. marts 1971, Lovtidende C.
 Ved noteveksling i Dakar den 6. juli 1982 er der truffet aftale mellem  

 Danmark og Senegal om, at der eftergives Senegal de i tidsrummet 30.  

 september 1981 31. maj 1982 forfaldne afdrag på i alt 560.000 kroner samt de  

 i tidsrummet 1. oktober 1980 - 1. april 1982 forfaldne afdrag på i alt  

 2.800.000 kroner af de to danske statslån, som er ydet Senegal i medfør af  

 overenskomsterne af 3. april 1968 og 10. juni 1972, jfr. udenrigsministeriets  

 bekendtgørelser nr. 103 af 18. september 1968 og nr. 82 af 6. oktober 1972,  

 Lovtidende C.
Udenrigsministeriet, den 11. november  

 1982 Uffe Ellemann-Jensen (* 1) Notevekslingernes fulde ordlyd kan fås ved henvendelse til  

 udenrigsministeriet.
Foreligger på hhv. engelsk og fransk.
