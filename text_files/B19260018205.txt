Ved kgl.
Resolution af 2. April 1926 har Danmark ratificeret den paa den  

 anden almindelige Samfærdsels- og Transitkonference i Geneve den 9. December  

 1923 vedtagne Konvention og Statut angaaende mellemfolkelige Regler  

 vedrørende Søhavne.
 Konventionen og Statutten er saalydende:
KONVENTION Angaaende mellemfolkelige Regler vedrørende Søhavne.  

 --------------------------- Artikel 1.
 De kontraherende Stater erklærer, at de antager vedføjede, paa den anden  

 almindelige Samfærdsels- og Transitkonference, der sammentraadte i Geneve den  

 15. November 1923 vedtagne Statut angaaende mellemfolkelige Regler vedrørende  

 Søhavne.
Denne Statut skal betragtes som en integrerende Del af nærværende  

 Konvention.
Derfor erklærer de paagældende Stater herved, at de antager de i  

 Statutten indeholdte Forpligtelser og Aftaler i Overensstemmelse med dens  

 Ordlyd og dens Betingelser.
 Artikel 2.
 Nærværende Konvention skal ikke i nogen Henseende gøre Indgreb i de  

 Rettigheder og Forpligtelser, som hidrører fra Bestemmelserne i den i  

 Versailles den 28. Juni 1919 undertegnede Fredstraktat, eller fra  

 Bestemmelserne i andre tilsvarende Traktater, for saa vidt angaar de Magter,  

 som har undertegnet disse Traktater eller er berettigede i Henhold til disse.
 Artikel 3.
 Nærværende Konvention, hvis franske og engelske Tekst begge er autentiske,  

 skal have denne Dags Dato og skal indtil den 31. Oktober 1921 staa aaben til  

 Undertegnelse for enhver Stat, der var repræsenteret paa Konferencen i  

 Geneve, for ethvert Medlem af Folkeforbundet og for enhver Stat, hvem  

 Folkeforbundsraadet i den Hensigt har tilstillet et Eksemplar af nærværende  

 Konvention.
 Artikel 4.
Nærværende Konvention skal ratificeres.
Ratifikationsinstrumenterne skal  

 tilstilles Generalsekretæren for Folkeforbundet, som vil give alle  

 Signatarstaterne eller senere tiltraadte Stater Underretning om Modtagelsen  

 af de nævnte Instrumenter.
 Artikel 5.
 Fra 1. November 1924 kan enhver Stat, der var repræsenteret paa den i Art.  

 1 nævnte Konference, ethvert Medlem af Folkeforbundet og enhver Stat, hvem  

 Folkeforbundsraadet i den Hensigt har tilstillet et Eksemplar af nærværende  

 Konvention, tiltræde denne.
 Denne Tiltrædelse skal foregaa ved Hjælp af et Instrument, som tilstilles  

 Generalsekretæren for Folkeforbundet til Opbevaring i Sekretariatets Arkiv.  

 Generalsekretæren skal straks give Signatarstaterne eller senere tiltraadte  

 Stater Underretning om Deponeringen.
 Artikel 6.
Nærværende Konvention træder først i Kraft, naar den er blevet ratificeret  

 af fem Stater.
Datoen for den Ikrafttræden skal være den 90. Dag efter, at  

 Generalsekretæren for Folkeforbundet har modtaget den femte Ratifikation.  

 Derefter vil nærværende Konvention træde i Kraft, for saa vidt angaar hver  

 enkelt af Parterne, 90 Dage efter Modtagelsen af den paagældende Ratifikation  

 eller af Tiltrædelsesmeddelelse.
 I henhold til Art. 18 i Folkeforbundspagten skal Generalsekretæren  

 indregistrere nærværende Konvention paa Dagen for dens Ikrafttræden.
 Artikel 7.
 Generalsekretæren for Folkeforbundet skal føre et særligt Register, som  

 under behørig Hensyntagen til Art. 9 skal udvise, hvilke Parter der har  

 undertegnet eller ratificeret, tiltraadt eller opsagt nærværende Konvention.  

 Dette Register skal stedse staa aabent for Forbundets Medlemmer og skal  

 offentliggøres saa ofte som muligt efter Raadets Anvisning.
 Artikel 8.
Med Forbehold af de i nærværende Konventions Art. 2 indeholdte  

 Bestemmelser, vil Konventionen kunne opsiges af en hvilkensomhelst af  

 Parterne efter Udløbet af en Frist paa 5 Aar at regne fra den Dato, paa  

 hvilken den traadte i Kraft for den paagældende Parts Vedkommende.
Opsigelsen  

 skal ske ved en til Generalsekretæren for Folkeforbundet rettet skriftlig  

 Meddelelse.
Genpart af denne Meddelelse skal straks ved Generalsekretærens  

 Foranstaltning tilstilles alle de andre Parter med Underretning om paa  

 hvilken Dato, den er blevet modtaget.
 Opsigelsen faar Virkning eet Aar efter den Dato, paa hvilken  

 Generalsekretæren har modtaget den, og skal kun have Gyldighed for saa vidt  

 angaar den Stat, som har givet Meddelelse derom.
 Artikel 9.
 Enhver Stat, der har underskrevet nærværende Konvention eller senere  

 tiltraadt samme, kan erklære enten ved Undertegnelsen eller ved  

 Ratifikationen eller ved den senere Tiltrædelse, at den ved at antage  

 nærværende Konvention ikke forpligter hverken det være sig alle eller enkelte  

 af den Protektorater, Kolonier, Besiddelser eller oversøiske Landomraader,  

 der staar under dens Suverænitet eller Højhedsret, og kan senere i Henhold  

 til Art. 5 tiltræde den særskilt for en hvilkensomhelst af disse  

 Protektorater, Kolonier, Besiddelser eller oversøiske Landomraader, der var  

 udelukket ved den første Erklæring.
Opsigelse kan ligeledes ske særskilt for hvert Protektorat, Koloni,  

 Besiddelse eller oversøiske Landomraade.
Bestemmelserne i Art. 8 vil være at  

 anvende ved denne Opsigelse.
 Artikel 10.
Revision af nærværende Konvention kan forlanges til enhver Tid af en  

 Trediedel af de kontraherende Stater. ------------------------ STATUT.
 Artikel 1.
 Alle Havne, der normalt befares af søgaaende Fartøjer og benyttes ved  

 Handel paa Udlandet, skal, for saa vidt angaar nærværende Statut betragtes  

 som Søhavne.
 Artikel 2.
 Under Forudsætning af Gensidighed og med det i Art. 8, 1ste Stk. ommeldte  

 Forbehold forpligter hver af de kontraherende Stater sig til at sikre  

 Fartøjer fra enhver anden kontraherende Stat Ligebehandling med dens egne  

 Fartøjer eller en hvikensomhelst anden Stats Fartøjer i de vedkommende Stats  

 Suverænitet eller Højhedsret underlagte Søhavne, for saa vidt angaar fri  

 Adgang til Havnen, den Benyttelse of den fulde Nydelse af alle de Goder, som  

 den med Hensyn til Skibsfart og Handel frembyder for Fartøjer, deres  

 Ladninger og deres Passagerer.
 Denne Ligebehandling skal gælde alle Lempelser og Goder af enhver Art,  

 saasom Anvisning af Losse- og Ladeplads saavelsom med Hensyn til Afgifter af  

 enhver Art, hvad enten de opkræves af eller for Regeringen, offentlige  

 Myndigheder, Koncessionshavere eller Foretagender af enhver Art.
 Artikel 3.
 Bestemmelserne i den foregaaende Artikel begrænser ikke de kompetente  

 Havnemyndigheders Frihed til at tage saadanne Forholdsregler, som de maatte  

 anse for stemmende med god Ledelse af Havnen, forudsat at disse  

 Forholdsregler er i Overensstemmelse med Ligebehandlingsgrundsætningen,  

 saaledes som den er nærmere bestemt i Art. 2.
 Artikel 4.
 Alle Afgifter og Takster for Benyttelse af Søhavne skal paa behørig Maade  

 være offentliggjort før deres Ikrafttræden.
 Det samme skal gælde Politi- og Driftsreglementer.
 I enhver Søhavn skal Havnemyndighederne drage Omsorg for, at der for alle  

 interesserede haves Adgang til at gøre sig bekendt med et Eksemplar af de  

 gældende Takster og Afgifter samt Politi- og Driftsreglementer.
 Artikel 5.
 Ved Fastsættelsen, Beregningen og Opkrævningen af Told og lignende  

 Afgifter, Accise eller Forbrugsafgifter saavelsom andre Afgifter, der  

 opkræves ved Ind- eller Udførsel af Varer i de de kontraherende Staters  

 Suverænitet eller Højhedsret underlagte Søhavne, skal der ikke tages Hensyn  

 til Fartøjets Flag, saaledes er der ikke til Skade for nogen af de  

 kontraherende Staters Flag maa gøres nogen Forskel mellem dette Flag og den  

 Stats Flag, hvis Suverænitet eller Højhedsret Havnen er underlagt, eller en  

 hvilkensomhelst anden Stats Flag.
 Artikel 6.
For at ikke den i Art. 2 hjemlede Ligebehandlingsgrundsætning skal blive  

 gjort virkningsløs i Praksis ved Anvendelsen af andre Midler, hvorved der  

 gøres Forskel med Hensyn til Behandlingen af en kontraherende Stats Fartøjer,  

 som benytter de heromhandlede Havne, forpligter hver Stat sig til at anvende  

 Bestemmelserne i Artiklerne 4, 20, 21 og 22 i Statutten til den i Geneve den  

 9. December 1923 undertegnede Konvention angaaende en mellemfolkelig  

 Jernbaneordning, for saa vidt disse er anvendelige paa transport til og fra  

 en Søhavn, hvad enten paagældende kontraherende Stat har tiltraadt eller ikke  

 bemeldte Jernbanekonvention: De nævnte Artikler skal fortolkes i  

 Overensstemmelse med Bestemmelser i fornævnte Konventions  

 Undertegnelsesprotokol (se Bilaget). (* 1) Artikel 7.
 Medmindre der maatte foreligge særlige Grunde til Afvigelse, navnlig  

 saadanne der skyldes geografiske, økonomiske eller tekniske Hensyn, maa de  

 Toldafgifter, der opkræves i enhvilkensomhelst af de en kontraherende Stats  

 Suverænitet eller Højhedsret underlagte Søhavne, ikke være højere end de, som  

 opkræves ved samme Stats andre Toldgrænser af Varer af samme Art, med samme  

 Oprindelsessted eller med samme Bestemmelsessted.
 Hvis en kontraherende Stat af de ovennævnte særlige Grunde indrømmer  

 særlige Toldlettelser paa andre Ind- og Udførselsruter, maa disse Lempelser  

 ikke bruges til derved ubilligt at gøre Forskel paa Ind- eller Udførslen over  

 de dens Suverænitet eller Højhedsret underlagte Søhavne.
 Artikel 8.
 Enhver kontraherende Stat forbeholder sig Adgang til efter forudgaaende  

 diplomatisk Meddelelse midlertidigt at undtage fra den fornævnte  

 Ligebehandling alle Fartøjer fra en Stat, som ikke paa effektiv Maade i en  

 dens Suverænitet eller Højhedsret underlagt Søhavn anvender Bestemmelserne i  

 nærværende Status paa den nævnte kontraherende Stats Fartøjer, deres  

 Ladninger og deres Passagerer.
 I Tilfælde af Anvendelse af den i foregaaende Stykke nævnte Forholdsregel  

 skal saavel den Stat, der har taget Initiativet dertil, som den Stat, der er  

 Genstand derfor, have Ret til at henvende sig til den permanente  

 mellemfolkelige Domstol med et til Justitssekretæren rettet Andragende, og  

 Domstolen skal da afgøre Sagen efter Reglerne for summarisk Rettergang.
 Hver af de kontraherende Stater skal imidlertid have Ret til ved  

 Undertegnelsen eller Ratifikationen af nærværende Konvention at erklære, at  

 den giver Afkald paa Retten til at tage de i 1ste Stykke af nærværende  

 Artikel nævnte Forholdsregler overfor alle de andre kontraherende Stater, som  

 afgiver en tilsvarende Erklæring.
 Artikel 9.
 Nærværende Statut vedrører i ingen Henseende Kystfart.
 Artikel 10.
 Enhver kontraherende Stat forbeholder sig Ret til i sine Søhavne at ordne  

 Bugseringstjenesten, som den finder det passende, forudsat at Bestemmelserne  

 i Artiklerne 2 og 4 ikke derved krænkes.
 Artikel 11.
 Enhver kontraherende Stat forbeholder sig Retten til at organisere og  

 administrere Lodstjenesten, som den finder det passende.
 I Tilfælde af Lodstvang skal baade de Afgifter, der svares, og de Fordele,  

 der ydes, være underkastede Bestemmelserne i Artiklerne 2 og 4, men enhver  

 kontraherende Stat skal være beføjet til at undtage fra Lodstvangen de af  

 dens Borgere, som besidder de nødvendige tekniske Kvalifikationer.
 Artikel 12.
 Enhver kontraherende Stat skal have Adgang til ved Undertegnelsen eller  

 Ratifikationen af nærværende Konvention at erklære, ar den forbeholder sig  

 Ret til i Overensstemmelse med sin egen Lovgivning og saa vidt mulig i  

 Overensstemmelse med nærværende Statuts Grundsætninger at begrænse  

 Transporten af Emigranter til Fartøjer, som den har givet særlig Autorisation  

 som opfyldende den nævnte Lovgivnings Betingelser.
 De saaledes til Transport af Emigranter autoriserede Fartøjer skal i alle  

 Søhavne nyde alle nærværende Statuts Fordele.
 Artikel 13.
 Nærværende Statut omfatter alle Fartøjer, hvad enten de tilhører private  

 Personer, offentlige Selskaber eller Staten.
 Statutten finder dog aldrig Anvendelse paa Krigsfartøjer, Politi- eller  

 Kontrolfartøjer eller i Almindelighed Fartøjer, som udøver en eller anden  

 offentlig Myndighed, ej heller paa andre Fartøjer, der udelukkende anvendes  

 af en Stats Sø-, Land- eller Luftkræfter.
 Artikel 14.
 Nærværende Statut vedrører paa ingen Maade Fiskefartøjer eller deres  

 Fangst.
 Artikel 15.
 Naar en kontraherende Stat ved Traktat, Konvention eller Overenskomst har  

 tilstaaet en anden Stat særlige Rettigheder inderfor en bestemt Zone i en af  

 dens Søhavne for at lette Transitten af Varer eller Gennemrejsen af Personer  

 til eller fra den nævnte Stats Territorium, kan ingen anden kontraherende  

 Stat under Paaberaabelse af Bestemmelserne i nærværende Statut fordre  

 lignende Rettigheder.
 Enhver kontraherende Stat, som nyder saadanne særlige Rettigheder i en  

 anden Stats Søhavne, hvad enten denne Stat er kontraherende eller ej, skal  

 rette sig efter Bestemmelserne i nærværende Statut med Hensyn til dens  

 Behandling af de Fartøjer, der anløber Zonen i Forretningsøjemed, disse  

 Fartøjers Ladning og deres Passagerer.
 Enhver kontraherende Stat, som tilstaar en ikke kontraherende Stat  

 saadanne Rettigheder, er pligtig til som en af Betingelserne for Indrømmelsen  

 at paalægge den Stat, som skal nyde disse Rettigheder, at følge  

 Bestemmelserne i nærværende Statut med Hensyn til dens Behandling af de  

 Fartøjer, som anløber Zonen i Forretningsøjemed, disse Fartøjers Ladning og  

 deres Passagerer.
 Artikel 16.
 Enhver kontraherende Stat kan undtagelsesvis og for den kortest mulige Tid  

 fravige Bestemmelser i Artiklerne 2-7 inkl. ved særlige eller almindelige  

 Foranstaltninger, som den maatte blive nødsaget til at træffe i Tilfælde af  

 alvorlige Begivenheder, der truer Statens Sikkerhed eller Landets  

 Livsinteresser, dog saaledes at Statuttens Grundsætninger skal iagttages i  

 det videst mulige Omfang.
 Artikel 17.
Ingen af de kontraherende Stater skal ved nærværende Statut være  

 forpligtet til at tillade Transit af Personer hvem Adgangen til dens Omraade  

 er forment, eller af saadanne Varer, hvis Indførsel er forbudt, i begge  

 Tilfælde enten af Sundhedshensyn eller af Hensyn til den offentlige Sikkerhed  

 eller som Forsigtighedsregel mod Dyre- eller Plantesygdomme.
Bortset fra  

 Transitbefordring skal ved denne Statut ingen af de kontraherende Stater være  

 forpligtet til at tillade Befordring af Personer, hvem Adgangen til dens  

 Omraade er forbudt ved de nationale Love, eller af saadanne Varer, hvis Ind-  

 eller Udførsel er forbudt ved disse Love.
 Enhver kontraherende Stat skal have Ret til at tage de Forholdsregler, der  

 er nødvendige med Hensyn til Befordringen af farlige Varer o.l., saavelsom  

 almindelige Politiforholdsregler, herunder Kontrollen med Emigranter, der  

 kommer ind paa eller forlader dens Territorier, idet man er enig om, at  

 saadanne Forholdsregler ikke maa tilsigte at indføre Bestemmelser, der  

 strider mod nærværende Statuts Grundsætninger.
 Ejheller skal nogen Bestemmelse i nærværende Statut kunne gøre Indgreb i  

 de Forholdsregler, som nogen af de kontraherende Stater træffer eller maatte  

 blive nødt til at træffe i Henhold til de almindelige mellemfolkelige  

 Konventioner, som den har underskrevet, eller som den senere maatte  

 underskrive, særlig Konventioner indgaaede under Folkeforbundets Auspicier  

 vedrørende Handel med Kvinder og Børn, vedrørende Transit, Udførsel eller  

 Indførsel af visse Varer, saasom Opium eller andre skadelige Droguer, Vaaben  

 eller Fiskeriprodukter, eller almindelige Konventioner, som maatte have til  

 Formaal at hindre enhver Krænkelse af den industrielle, litterære eller  

 kunstneriske Ejendomsret, eller som maatte tage Sigte paa falske Varemærker,  

 urigtig Oprindelsesangivelse eller andre Former for illoyal Konkurrence.
 Artikel 18.
Nærværende Statut fastsætter ikke krigsførendes eller neutrales  

 Rettigheder eller Pligter i Krigstid.
Dog skal den vedblive at gælde i  

 Krigstid i den Udstrækning, som er forenelig med disse Rettigheder og  

 Pligter.
 Artikel 19.
 De kontraherende Stater forpligter sig til i de den 9. December 1923  

 ikraftværende Konventioner, som maatte være i Strid med nærværende Statuts  

 Bestemmelser, at indføre, saasnart Forholdene tillader det, eller senest paa  

 det Tidspunkt disse Konventioner udløber, alle de Ændringer, der maatte være  

 nødvendige for at bringe dem i Samklang med ovennævnte Bestemmelser, og som  

 de geografiske, økonomiske og tekniske Forhold i de Lande eller Egne, som  

 omfattes af disse Konventioner, maatte tillade.
 Det samme gælder Koncessioner givne før den 9. December 1923 paa hel eller  

 delvis Drift af Søhavne.
 Artikel 20.
Nærværende Statut hjemler ikke Inddragelse af ikraftværende, større  

 Lettelser, tilstaaede Driften af Søhavne under Forhold, der er forenelige med  

 nærværende Statuts Grundsætninge.
Den forbyder ligesaalidt at indrømme  

 saadanne Lettelser i Fremtiden.
 Artikel 21.
 Uden at foregribe Klausulen i Art. 8, 2det Stykke, skal Meningsforskel,  

 der maatte opstaa mellem kontraherende Stater med Hensyn til Fortolkningen  

 eller Anvendelsen af nærværende Statut, ordnes paa følgende Maade:
Hvis Striden ikke kan bilægges enten direkte mellem Parterne eller ved  

 ethvert andet mindeligt Middel, kan Parterne, førend de bringer Sagen for  

 Voldgift eller Domstol, forelægge Stridsspørgsmaalet til Udtalelse for det  

 Organ, Folkeforbundet har oprettet som raadgivende og teknisk Organ for  

 Forbundsmedlemmerne med Hensyn til Samfærdsels- og Transitspørgsmaal.
I  

 paatrængende Tilfælde skal en foreløbig Tilkendegivelse kunne anbefale enhver  

 midlertidig Forholdsregel til at gengive den mellemfolkelige Trafik de  

 Lettelser, den havde forud for den Handling eller Kendsgerning, der har givet  

 Anledning til Uoverensstemmelsen.
 Hvis Striden ikke kan afgøres ved en af de Fremgangsmaader, der er angivet  

 i forrige Stykke, skal de kontraherende Stater forelægge deres Tvist for en  

 Voldgift, medmindre de ved særlig Overenskomst har bestemt eller maatte  

 bestemme sig til at bringe Sagen for den permanente mellemfolkelige Domstol.
 Artikel 22.
 Hvis Sagen indbringes for den permanente mellemfolkelige Domstol, skal den  

 behandles og afgøres efter de i Art. 27 i nævnte Domstols Statutter fastsatte  

 Regler.
I Tilfælde af Voldgift skal hver Part, medmindre Parterne bestemmer  

 anderledes, udnævne en Voldgiftsmand, medens det tredie Medlem af  

 Voldgiftsdomstolen skal udvælges af Voldgiftsmændene eller, i Fald disse ikke  

 kan blive enige, af Folkeforbundsraadet blandt de Assessorer for Samfærdsels-  

 og Transitsager, der omtales i Art. 27 i den permanente mellemfolkelige  

 Domstols Statutter.
I dette sidste Tilfælde skal det tredie Medlem udpeges i  

 Henhold til Bestemmelserne i næstsidste Stykke i Art. 4 og første Stykke i  

 Art. 5 i Forbundspagten.
Voldgiftsdomstolen dømmer paa det Grundlag, som Parterne er blevet enige  

 om.
Naar Parterne ikke er blevet enige om et saadant Grundlag, skal  

 Domstolen, hvis Afgørelse skal være eenstemmig, selv fastsætte dette efter  

 Undersøgelse af Parternes Paastande.
I Tilfælde af, at Enstemmighed ikke  

 opnaas, afgør Folkeforbundsraadet Sagen, saaledes som anført i forrige  

 Stykke.
Dersom Grundlaget ikke fastsætter Procesreglerne, skal Domstolen selv  

 fastsætte disse.
 Under Voldgiftsproceduren forpligter Parterne sig til, medmindre  

 Grundlaget bestemmer anderledes, at indbringe for den permanente  

 mellemfolkelige Domstol ethvert Spørgsmaal vedrørende mellemfolkelig Ret  

 eller vedrørende nærværende Statuts juridiske Fortolkning, hvis foreløbige  

 Løsning Voldgiftsdomstolen efter en af Parternes Begæring erklærer at være  

 nødvendig for en Afgørelse af Striden.
 Artikel 23.
 Det er en Selvfølge, at nærværende Statut ikke skal forstaas saaledes, at  

 den paa nogen Maade griber ind i de indbyrdes Rettigheder og Forpligtelser,  

 der eksisterer mellem Territorier, som udgør Dele af eller er stillet under  

 Protektion af en og samme suveræne Stat, uanset om disse Territorier hver for  

 sig er kontraherende Stater eller ej.
 Artikel 24.
 Intet i de foregaaende Artikler skal kunne fortolkes saaledes, at det paa  

 nogen Maade gør Indgreb i en kontraherende Stats Rettigheder eller  

 Forpligtelser som Medlem af Folkeforbundet.
UNDERTEGNELSESPROTOKOL TIL Konventionen angaaende mellemfolkelige Regler vedrørende  

 Søhavne.
 Idet undertegnede, behørigt bemyndigede, skrider til Undertegnelse af de  

 idag afsluttede Konvention angaaende mellemfolkelige Regler vedrørende  

 Søhavne, er de blevet enige om følgende:
 Denne Protokol skal have samme Kraft, Betydning og Varighed, som den denne  

 Dag vedtagne Statut og skal betragtes som en integrerende Del af samme.
 Hvilket herved bringes til almindelig Kundskab med Tilføjende, at Danmarks  

 Ratifikation af den nævnte Konvention under 27. April 1926 deponeredes i  

 Folkeforbundets Sekretariat, ved hvilken Lejlighed Danmark har taget det  

 udtrykkelige Forbehold, at Grønland ikke omfattes af Konventionen.
 Ministeriet for offentlige Arbejder, den  

 23. Juni 1926.
J.
Friis-Skotte.
F.H.V.
Bentsen.
(* 1) Bilaget er udeladt.
Se i Stedet Bekendtgørelse af 23. Juni 1926 om  

 Danmarks Ratifikation af den paa den anden almindelige Samfærdsels- og  

 Transitkonference i Geneve den 9. December 1923 vedtagne Konvention og Statut  

 angaaende en mellemfolkelig Jernbaneordning.
