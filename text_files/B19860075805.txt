 I medfør af § 7, stk. 4, § 18, stk. 1, og § 28, stk. 5, i lov nr. 167 af  

 12. maj 1965 om kvalitetskontrol med fisk og fiskevarer, jfr.  

 lovbekendtgørelse nr. 383 af 17. juni 1986, fastsættes:
 § 1.  Bekendtgørelsen omfatter ferske fisk og  

 fiskevarer, der i engros- og detailvirksomheder færdigpakkes i enheder  

 bestemt for den endelige forbruger (detailemballage).
 Stk. 2.  Ved fisk forstås enhver art af fisk, krebs- og  

 bløddyr samt bestanddele heraf.
Stk. 3.  Ved fersk fisk forstås fisk, som ikke er  

 tilvirket.
Til tilvirkning henregnes ikke slagtning og rensning.
Stk. 4.  Ved ferske fiskevarer forstås produkter, der  

 består af eller indeholder fisk, og som ikke ved varmebehandling, røgning,  

 saltning, syrning, tilsætning af konserveringsstoffer eller ved anden  

 behandling har opnået en forlænget holdbarhed.
Til ferske fiskevarer  

 henregnes bl.a. udskårne stykker af fersk fisk, fiskefilet, udbenet fisk,  

 flået fisk, hakket fiskekød, fiskefars samt rogn og lever.
 § 2.  Tilberedning og pakning af ferske fisk og  

 fiskevarer må kun finde sted i en dertil af fiskeriministeriet autoriseret  

 virksomhed.
 Stk. 2.  Autorisation kræves dog ikke, såfremt varerne  

 tilberedes eller pakkes i en detailforretning med henblik på detailsalg i  

 forretningen.
 § 3.  Råvarer, der benyttes til fremstilling af  

 detailemballerede ferske fisk og fiskevarer, skal opbevares effektivt nediset  

 eller på anden måde forsvarligt nedkølet indtil tilberedning eller pakning og  

 skal både ved tilberedningen og på tidspunktet for pakningen være af god og  

 frisk beskaffenhed.
 Stk. 2.  Hel fisk skal renses omhyggeligt inden  

 tilberedning eller pakning.
Stk. 3.  Rensning og skylning af råvaren skal foregå  

 passende adskilt fra den øvrige produktion.
Pakningen skal finde sted  

 hurtigst muligt efter tilberedningen af varen.
 Stk. 4.  Varerne skal inden 2 timer efter pakningen være  

 nedkølet til en temperatur af højst 2 grader C, dog uden frysning.
§ 4.  Emballagemateriale, der kommer i direkte  

 berøring med varen, skal være rent og ubrugt.
Materialet må ikke afgive  

 stoffer, der kan påvirke varernes smag, lugt eller farve, og materialet må  

 ikke give anledning til sundhedsmæssige betænkeligheder.
 § 5.  Forsendelse og opbevaring af detailemballerede  

 ferske fisk og fiskevarer skal ske på en sådan måde, at temperaturen målt  

 mellem pakkerne ikke på noget tidspunkt overstiger 2 grader C.
 Stk. 2.  Varer bestemt til udførsel skal forsendes på en  

 sådan måde, at de kan påregnes at ville fremkomme til bestemmelsesstedet i  

 god tilstand.
 § 6.  Detailemballerede ferske fisk og fiskevarer skal  

 mærkes i overensstemmelse med de til enhver tid gældende regler om mærkning  

 af fisk og fiskevarer, herunder, for så vidt angår varer bestemt til salg i  

 Danmark, med angivelse af en sidste forbrugsdag.
 Stk. 2.  Varerne må ikke sælges i den lukkede  

 detailpakning efter den angivne sidste forbrugsdag.
Stk. 3.  Hakket fiskekød og fiskefars skal sælges inden  

 24 timer fra hakketidspunktet.
Efter dette tidspunkt gælder bestemmelserne i  

 § 8.
 § 7.  Varer i utæt eller beskadiget detailemballage og  

 varer, der ikke er forsendt og opbevaret i overensstemmelse med § 5, må ikke  

 sælges.
§ 8.  De i § 6, stk. 2, og § 7 nævnte varer må kun  

 anvendes efter fiskerikontrollens nærmere bestemmelse.
Såfremt varerne  

 forefindes i detailforretninger, træffes afgørelsen dog af den stedlige  

 levnedsmiddelkontrolenhed.
 § 9.  Overtrædelse af § 2, stk. 1, og §§ 3-8 straffes  

 med bøde eller hæfte.
 § 10.  Bekendtgørelsen, der ikke gælder for Grønland,  

 træder i kraft dagen efter offentliggørelsen i Lovtidende.
 Stk. 2.  Bekendtgørelse nr. 155 af 20. april 1983 om  

 detailemballerede ferske fisk og fiskevarer ophæves.
