 Der blev  

 klaget over, at reservelægen uden samtykke og under tilsidesættelse af sin  

 tavshedspligt har videregav oplysninger om patienten til politiet.
Klage  

 over brud på tavshedspligten ved at give oplysninger videre til  

  

 politiet Nævnet fandt, at reservelægen havde handlet retsstridigt ved at  

 have oplyst patientens navn til politiet.
Nævnet fandt imidlertid ikke  

 grundlag  

 for at kritisere reservelæge herfor, idet hun forinden videregivelsen havde  

 rådført sig med sin overordnede, administrerende overlæge.
Nævnet fandt  

 herefter, at ansvaret for den retsstridige videregivelse af oplysninger må  

 placeres hos administrerende overlæge, idet hun vejledte reservelægen om, at  

 patientens identitet kunne oplyses på politiets anmodning.
Nævnet oplyste, at det af lov om patienters retsstilling § 23  

 fremgår, at en patient har krav på, at sundhedspersoner iagttager tavshed om,  

 hvad de under udøvelsen af deres erhverv erfarer eller får formodning om  

 angående helbredsforhold, øvrige rent private forhold og andre fortrolige  

 oplysninger.
Det fremgå endvidere af lov om patienters retsstilling § 26,  

 stk.  

 1, at en sundhedsperson med en patients samtykke til andre formål end  

 behandling kan videregive oplysninger om patientens helbredsforhold, øvrige  

 rent private forhold og andre fortrolige oplysninger til myndigheder,  

 organisationer,  

 private personer m.fl.
Det fremgår endvidere af § 26, stk. 2, nr. 2, at  

 såfremt  

 videregivelsen er nødvendig til berettiget varetagelse af en åbenbar almen  

 interesse eller af væsentlige hensyn til patienten, sundhedspersonen eller  

 andre, kan oplysningerne gives uden patientens samtykke.
Den, oplysningen  

 angår, skal dog snarest muligt herefter orienteres om videregivelsen og  

 formålet hermed.
Nævnet oplyste endvidere, at videregivelse af oplysninger til  

 politiet ifølge vejledning nr. 161 af 16. september 1998 om information og  

 samtykke og om videregivelse af helbredsooplysninger mv. alene kan ske,  

 såfremt  

 der er tale om efterforskning af alvorlig kriminalitet.
En mistanke om, at en  

 patient har begået mindre grov kriminalitet, vil således ikke kunne begrunde  

 en  

 tilsidesættelse af tavshedspligten.
Det er endvidere uden betydning, om  

 politiet  

 fremsætter en begæring om udleveringen af oplysningerne.
 Idet nævnet lagde journalen til grund, var det nævnets  

 opfattelse, at reservelægen kunne have afværget en eventuel faresituation for  

 patienten og andre, som kunne finde geværet, alene ved at have oplyst til  

 politiet, at hun var blevet bekendt med placeringen af et jagtgevær, og at  

 hun  

 var bekymret for, at der kunne opstå en farlig situation.
