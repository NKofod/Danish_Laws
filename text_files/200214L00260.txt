Betænkning afgivet af Skatteudvalget den  

 22. januar 2003 Betænkning over Forslag til lov om ændring af momsloven (Moms på ydelser leveret ad elektronisk vej og  

 momsfakturering, herunder elektronisk, samt tilpasninger til EU-regler om  

 beskatningssted) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 10  

 ændringsforslag til lovforslaget.
2. Udvalgsarbejdet Lovforslaget blev fremsat den 6. november 2002 og var til  

 1. behandling den 15. november 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og skatteministeren sendte den 15. august  

 2002 dette udkast til udvalget, jf. (2001-02, 2. samling) alm. del   bilag  

 452. Den 7. november 2002 sendte skatteministeren de indkomne  

 høringssvar til udvalget.
Skatteministerens kommentarer til  

 høringssvarene er indarbejdet i lovforslagets bemærkninger.
Spørgsmål Udvalget har stillet 3 spørgsmål til  

 skatteministeren til skriftlig besvarelse, som denne har besvaret.
3. Indstillinger Udvalget indstiller lovforslaget til  

vedtagelse med de stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af udvalget:
Til § 1 1) I den under nr. 1 foreslåede affattelse af §  

 15, stk. 2, nr. 11, ændres »levering af websteder« til: »levering  

 og hosting af websteder«, og efter »underholdning «  

 indsættes: »samt levering af fjernundervisning«.
[Rettelse] 2) I den under nr. 1 foreslåede affattelse af §  

 15, stk. 4, nr. 2, ændres »ydelserne« til: »de i stk. 2, nr.  

 1-11, nævnte ydelser«.
[Præcisering] 3) Efter nr. 4 indsættes som nyt nummer:
»01. I § 46, stk. 1, nr. 3, ændres »§ 17, stk. 2« til:  

 »§ 16, stk. 2, § 18, stk. 2«, og »§ 18« ændres til: »§ 15, stk. 2 og  

 3,«.« [Omvendt betalingspligt i visse situationer for leje af  

 transportmidler fra en virksomhed uden for EU samt ændringer som  

 konsekvens af lovforslagets § 1, nr. 1] 4) Det under nr. 5 foreslåede § 52, stk. 1, 1.  

 pkt., affattes således:
»Enhver afgiftspligtig person skal for levering af varer  

 og ydelser, bortset fra de af § 13 omfattede, som leveres til modtagere her i  

 landet, udstede en faktura til modtageren (kunden).« [Fakturakrav ved salg ud af landet af momsfritagne varer  

 og ydelser] 5) I det  under nr. 5 foreslåede § 52, stk.  

 2, ændres i 1. pkt. »den registrerede virksomheds« til: »den  

 afgiftspligtige persons«, og i 2. pkt. ændres to steder »den  

 registrerede virksomhed« til: »den afgiftspligtige person«.
[Konsekvens af ændringsforslag nr. 4] 6) I det under nr. 5 foreslåede § 52, stk.  

 3, ændres »den registrerede virksomheds« til: »den afgiftspligtige  

 persons«.
[Konsekvens af ændringsforslag nr. 4] 7) I det under nr. 5 foreslåede § 52 a, stk. 1,  

udgår »registreret«.
[Konsekvens af ændringsforslag nr. 4] 8) Efter nr. 6 indsættes som nyt nummer:
»02. I § 81, stk. 1, nr. 2,  

 ændres »§ 52, stk. 1, 1., 2. eller 4. pkt., stk. 2, 3, 5 eller 6« til:  

 »§ 52, stk. 1, 2, 3, 5, 6 eller 8, § 52 a, stk. 1-3«.« [Konsekvensændringer] Til § 2 9) I stk. 1 indsættes efter »3«: », 01«.
[Konsekvensændring af  

 ikrafttrædelsesbestemmelsen som følge af ændringsforslag  

 nr. 3] 10) I stk. 2 ændres »§ 1, nr. 4 og 5« til: »§ 1,  

 nr. 4, 5 og 02«.
[Konsekvensændring af  

 ikrafttrædelsesbestemmelsen som følge af ændringsforslag  

 nr. 8] Bemærkninger Til nr. 1 De ord, som tilføjes, er en afskrift fra bilag L i  

 direktiv 2002/38/EF.
Det beror på en fejl, at webhosting og  

 fjernundervisning ikke var medtaget i oplistningen.
Til nr. 2 Ændringsforslaget vil gøre det helt klart,  

 hvilke ydelser bestemmelsen vedrører.
Til nr. 3 I lovforslaget er der foreslået indsat en ny  

 bestemmelse om, at leveringsstedet (beskatningsstedet) for leje af  

 transportmidler er her i landet, hvis en virksomhed her lejer  

 køretøjer fra en virksomhed uden for EU med henblik på at  

 benytte køretøjet her i landet, jf. lovforslagets § 1, nr. 1  

 (ny § 16, stk. 2, i momsloven). I ændringsforslaget, som er i  

 overensstemmelse med 6. momsdirektivs regler for mulige flytninger af  

 leveringssted for ydelser, indsættes en henvisning til momslovens § 16,  

 stk. 2. Dette betyder, at den danske aftager af lejeydelsen vil være  

  ansvarlig for betalingen af momsen til de danske myndigheder   i stedet for  

 den udenlandske sælgervirksomhed, som derfor ikke behøver at  

 blive momsregistreret her i landet for salget, således som det ellers  

 vil være tilfældet efter de normale regler.
 De øvrige ændringer af henvisningerne er  

 ændringer som konsekvens af, at det i lovforslaget foreslås at  

 flytte den gældende § 18 hen til § 15.
Til nr. 4 Direktiv 2001/115/EF vedrørende fakturakrav  

 fastsætter fælles fakturakrav for handel mellem såvel  

 afgiftspligtige personer, der er momsregistreret for levering af momspligtige  

 varer og ydelser, som for afgiftspligtige personers levering til et andet  

 EU-land af momsfritagne varer og ydelser.
 Ændringsforslaget går ud på at  

 præcisere, at også virksomheder, som er momsfritagne i henhold  

 til momslovens § 13, skal udstede en faktura ved salg af ydelser og varer til  

 modtagere i andre EU-lande.
Til nr. 5 og 6 Ændringerne er konsekvenser af den foreslåede  

 ændring i ændringsforslag nr. 4.
Til nr. 7 Ændringsforslaget er en konsekvens af  

 ændringsforslag nr. 4 og indebærer, at alle virksomheder, der  

 udsteder en faktura, skal opbevare denne.
Det vil sige, at også de  

 virksomheder, der ikke er momsregistrerede, men som udsteder fakturaer i  

 forbindelse med salg af momsfritagne varer til modtagere i andre EU-lande,  

 skal opbevare fakturaerne.
Til nr. 8 Justeringen af straffebestemmelserne er en konsekvens af  

 de foreslåede ændringer i momslovens §§ 52 og 52 a og  

 indebærer, at der kan straffes med bøde for forsætlig  

 eller groft uagtsom overtrædelse af fakturakravene og kravet om  

 opbevaring af fakturaerne.
Til nr. 9 Det foreslås i ændringsforslag nr. 9, at  

 ændringsforslag nr. 3 (om indsættelse af nyt nummer 01)  

 træder i kraft den 1. juli 2003  sammen med de øvrige forslag  

 til ændringer i loven bortset fra fakturareglerne.
Til nr. 10 Det foreslås i ændringsforslag nr. 10, at  

 ændringsforslag nr. 8 (om indsættelse af nyt nummer 02)  

 træder i kraft den 1. januar 2004 sammen med ændringerne i  

 fakturareglerne.
Lars Christian Lilleholt (V)  

  Peter Christensen (V)  Freddy Dam (V)  

  Kristian Jensen (V) nfmd.  Mikkel Dencker (DF)  

  Colette L.
Brix (DF) Charlotte Dyremose (KF)  

  Else Theill Sørensen (KF)  

  Mogens Nørgård Pedersen (KRF)  

  Erik Mortensen (S)  Henrik Sass Larsen (S)  

  Jacob Buksti (S)  

 Jens Peter Vernersen (S) fmd.  

  Sophie Hæstorp Andersen (S)  

  Morten Homann (SF)  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 69 Bilagsnr.
Titel 1 Høringssvar fra skatteministeren 2 Meddelelse om tidspunkt for betænkningsafgivelse og lukning for  

 spørgsmål m.v.
