(Eksportbekg.) I henhold til § 21 a i lov om lægemidler, jf. lovbekendtgørelse nr.
452 af 10. juni 1992 som ændret ved lov nr. 280 af 6. maj 1993, fastsættes:
 § 1.  For præparater optaget i Sundhedsstyrelsens  

 eksportregister kan Sundhedsstyrelsen efter anmodning udstede  

 eksportcertifikater i form af standardcertifikater, batchcertifikater og  

 individuelle certifikater.
 Stk. 2.  For udstedelse af standardcertifikater og  

 individuelle certifikater betales et gebyr på 150 kr. pr. certifikat.  

 Certifikatet dækker een lægemiddelform i een styrke.
Stk. 3.  For udstedelse af batchcertifikater betales et  

 gebyr på 150 kr. pr. certifikat.
Certifikatet dækker een batch.
§ 2.  For præparater, der ikke er optaget i  

 Sundhedsstyrelsens eksportregister, kan Sundhedsstyrelsen efter anmodning  

 udstede eksportcertifikater i form af individuelle certifikater, for hvilke  

 betales et gebyr på 400 kr. pr. certifikat.
Certifikatet dækker een batch  

 eller een lægemiddelform i een styrke.
 § 3.  For forhold vedrørende virksomhedernes  

 fremstilling og forhandling kan Sundhedsstyrelsen udstede eksportcertifikater  

 i form af individuelle certifikater, for hvilke betales et gebyr på 400 kr.  

 pr. certifikat.
 § 4.  Sundhedsstyrelsen kan i ganske særlige tilfælde  

 fritage for betaling af afgifter.
 § 5.  Eksportcertifikater er gyldige i 2 år efter  

 udstedelsen.
§ 6.  Sundhedsstyrelsen meddeler fremgangsmåden ved  

 indbetaling af gebyrer.
Indbetaling skal ske senest 1 måned efter påkrav.  

 Opkrævninger sker kvartalsvis bagud.
 § 7.  Bekendtgørelsen træder i kraft den 1. oktober  

 1993.
