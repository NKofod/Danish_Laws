Almindelige bemærkninger Det meddeles herved, at Finansministeriet den 16. oktober 1989 har indgået  

 medfølgende overenskomst med Specialarbejderforbundet i Danmark, der afløser  

 overenskomsten af 1. juni 1987 om løn- og arbejdsvilkår for specialarbejdere  

 under Københavns Lufthavnsvæsen (Københavns Lufthavn, Kastrup, og Københavns  

 Lufthavn, Roskilde).
 Som bilag til overenskomsten følger aftale og protokollat af 19. februar  

 1982, som fortsat er gældende, vedrørende henholdsvis etablering og betaling  

 af rådighedsvagt og fravigelse af arbejdsmiljølovens fridøgns- og  

 hviletidsbestemmelser.
 Ændringer i forhold til den hidtidige overenskomst er markeret med streger  

 i margenen.
Bemærkninger til de enkelte bestemmelser Til § 3. Pension Aftalen mellem Finansministeriet og Statsansattes Kartel om  

 pensionsordning vil blive optrykt i et særskilt cirkulære.
Til § 9. Holddrift Lønberegning for deltagelse i holddrift skal foretages på baggrund af de i  

 § 1, stk. 1 anførte timelønsatser.
 Eventuelle tvivlsspørgsmål vedrørende overenskomsten forventes forelagt  

 Finansministeriet.
 Cirkulæret har virkning fra 1. april 1989. Samtidig ophæves cirkulære af  

 24. juni 1987 (LP.nr. 49/87) om overenskomst for specialarbejdere under  

 Københavns Lufthavnsvæsen.
Finansministeriet Administrations- og  

 Personaledepartementet, den 26. oktober 1989 P.M.V.
 E.B.
Carsten Holm OVERENSKOMST FOR SPECIALARBEJDERE UNDER KØBENHAVNS LUFTHAVNSVÆSEN Løn Stk. 2.  Begyndelseslønnen forhøjes pr. 1. april 1990  

 med henholdsvis 23,74 kr. og 23,41 kr. pr. uge i Kastrup og  

 Roskilde, svarende til Stk. 3.  Efter 2 års ansættelse ydes et  

 anciennitetstillæg på 26,13 kr. pr. uge.
 Stk. 4.  Arbejdere, som afbrydes i arbejdet på grund af  

 arbejdsmangel, sygdom, indkaldelse til militærtjeneste eller afbrydelse af  

 arbejde, hidrørende fra maskinstandsning, materielmangel eller lignende , men  

 som genoptager arbejdet, når dette tilbydes dem inden for et tidsrum af 1 år,  

 genindtræder i tidligere ved lufthavnen opnået anciennitet.
Særlig lønregulering § 2.  Den i § 1 gældende begyndelsesløn forhøjes pr.  

 1. april 1990 med den eventuelle gennemsnitlige forhøjelse af lønnen til  

 tjenestemænd på skalatrin 8, 9, 10, 11, 12 og 13 (stedtillægsområde VI), som  

 følge af § 14, stk. 2, i aftale af 22. juni 1989 mellem Finansministeriet og  

 tjenestemændenes centralorganisationer om justering af tjenestemandslønninger  

 m.v. fra 1. april 1989.
Pension § 3.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel.
Lønberegning/-fradrag § 4.  Ved til- og fratræden på andre tidspunkter end  

 ved en normal lønudbetalingsperiodes påbegyndelse eller afslutning beregnes  

 lønnen som 1/38 (fra 1. september 1990 som 1/37) af ugelønnen for de timer,  

 den ansatte er berettiget til løn.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
Lønudbetaling § 5.  Lønningsugen går fra mandag til søndag, og  

 lønnen udbetales hver anden torsdag.
Hvis lønningsdagen falder på en  

 helligdag, udbetales et a conto-beløb 2 hverdage forud for helligdagen.
 Særlige tillæg m.v.
 § 6.  Under hensyn til det særlige krav til skærpet  

 agtpågivenhed ved arbejde på luftfartøjernes manøvreområder og under hensyn  

 til arbejdspladsernes udstrækning samt til de store krav til indsigt og  

 påpasselighed i forbindelse med arbejde på de kostbare og indviklede anlæg,  

 ydes der efter 4 ugers ansættelse et tillæg til timelønnen på 195 øre pr.  

 time.
 Stk. 2.  Ved arbejde mindst 5 meter over arbejdsplatform  

 betales højdetillæg med samme sats, som er gældende for vedkommende lufthavns  

 håndværkere.
Stk. 3.  For smudsarbejde ydes et tillæg til timelønnen  

 på 103 øre pr. time.
Som smudsarbejde regnes planeringsarbejder med støvplage  

 samt arbejde, der uundgåeligt har væsentlig forurening af arbejdsmændenes  

 arbejdstøj til følge.
Når der ydes arbejdstøj, bortfalder smudstillægget.
Til  

 de ved lufthavnen i Roskilde beskæftigede arbejdere ydes for deltagelse i  

 beredskab - inden for arbejdstiden - i tilfælde af flyulykke eller brand et  

 tillæg til timelønnen på 62 øre.
Stk. 4.  Tilkaldelser, herunder tilsigelser til  

 overarbejde efter normal arbejdstids ophør, samt arbejde af særlig karakter,  

 betales i hvert enkelt tilfælde efter aftale mellem lufthavnsvæsenet og  

 arbejderne.
Opnås enighed ikke ved lokal drøftelse, kan spørgsmålet gøres til  

 genstand for organisationsmæssig behandling.
Arbejdstid § 7.  Den normale arbejdstid er 38 timer ugentlig ved  

 almindeligt dagarbejde.
 Pr. 1. september 1990 nedsættes arbejdstiden til 37 timer ugentlig.
 Stk. 2.  Arbejdstiden lægges normalt inden for tiden  

 07.00 -16.00. Mellem lufthavnsvæsenet og arbejderne træffes der efter  

 forhandling bestemmelse om, hvorledes den daglige og ugentlige arbejdstid,  

 holdskifte og spisepauser skal fordeles under hensyn til lufthavnens tarv.  

 Hvis der mellem lufthavnsvæsenet og arbejderne er enighed herom, kan det  

 fastsættes, at arbejdstidsnedsættelsen opspares til senere afvikling.
 Stk. 3.  Deltidsansættelse med forholdsmæssig løn vil  

 kunne finde sted under forudsætning af forudgående godkendelse fra  

 Specialarbejderforbundet i Danmark i hvert enkelt tilfælde.
Overarbejde § 8.  For overarbejde betales følgende tillæg:
De første 2 timer efter normal arbejdstids ophør 50 pct. at  

 begyndelseslønnen.
Derefter ydes 100 pct. tillæg af de samme løndele.
 For overarbejde på søn- og helligdage betales et tillæg på 100 pct. af  

 begyndelseslønnen.
 Stk. 2.  Som betaling for uvarslet overarbejde ydes  

 varskotillæg således:
 For overarbejde ud over 1 time ydes et tillæg på 90 pct. af  

 begyndelsestimelønnen.
Stk. 3.  Alt planlagt eller aftalt overarbejde ud over  

 ugenormen skal afspadseres efter aftale med ledelsen.
Undtaget herfra er dog  

 alle tilfælde af force majeure.
 Stk. 4.  Den af ledelsen udarbejdede liste over  

 overarbejde fordelt på enkeltpersoner udleveres til tillidsrepræsentanten.
Rådighedstjeneste § 9.  I perioden fra medio november til medio april  

 hvert år etableres rådighedstjeneste på hverdage (undtagen lørdage), når  

 vejrsituationen gør det påkrævet, hvorimod der etableres fast  

 rådighedstjeneste på alle lørdage samt søn- og helligdage.
Antallet af  

 rådighedsvagter fastsættes af lufthavnsvæsenet efter behov.
Vederlaget for  

 rådighedsvagterne fremgår af vedhæftede aftaler.
Holddrift § 10.  Ved etablering af arbejde i holddrift  

 (skifteholdsarbejde) gælder bestemmelserne i »Fællesordningen for  

 arbejde i holddrift af 1987 mellem Dansk Arbejdsgiverforening og  

 Landsorganisationen i Danmark«.
 Stk. 2.  Ved arbejde i holddrift tages tilbørligt hensyn  

 til arbejdets karakter, og arbejde, der bedre kan udføres på daghold,  

 henlægges normalt hertil.
 Stk. 3.  Ved arbejde i holddrift afvikles tjenesten  

 ifølge en turnusplan, der fastsættes for en uge ad gangen.
Stk. 4.  For holddriftsarbejde på hverdage med  

 undtagelse af lørdage Stk. 5.  For holddriftsarbejde i tidsrummet fra lørdag  

 kl. 14.00 til søndagsdøgnets begyndelse (kl. 07.00 søndag morgen) et tillæg  

 på 46,45 kr. pr. time.
 Stk. 6.  Normalt holddriftsarbejde inden for et søn- og  

 helligdagsdøgn afregnes i stedet for holddriftstillæg med overtidstillæg, jf.  

 § 8.
Arbejde på forskudt tid § 11.  Ved etablering af arbejde på forskudt  

 arbejdstid gælder bestemmelserne i den mellem Jernets Arbejdsgiverforening og  

 Centralorganisationen af Metalarbejdere i Danmark indgåede overenskomst af  

 1987.
 Stk. 2.  Ved omlægning eller forskydning af den normale  

 arbejdstid af under 1 arbejdsuges varighed på grund af forud tilrettelagt  

 reparations- og vedligeholdelsesarbejde, der ikke kan udføres inden for den  

 normale arbejdstid, gælder følgende regler:
 Varsling skal finde sted i så god tid som muligt.
Såfremt den forskudte arbejdstid ikke kan etableres på en sådan måde, at  

 der vil være 8 timer fra normal arbejdstids ophør til påbegyndelse af  

 forskudt tid, skal den pågældende forlade arbejdspladsen 8 timer, før han  

 påbegynder dette arbejde.
Herfor ydes der ham fuld lønkompensation til normal  

 arbejdstids ophør.
 For arbejdet på den forskudte tid ydes der den pågældende betaling efter  

 gældende regler om overarbejde, dog ikke mindre end 8 timer.
 Som vederlag for gene i forbindelse med forskydning af arbejdstiden ydes  

 der den pågældende et tillæg på 88,80 kr. for det første døgn, undtaget  

 herfra er arbejdstid fra fredag efter normal arbejdstids ophør til lørdag kl.  

 07.00, hvor lørdag er arbejdsfri.
 Når arbejdstageren har ydet sin normale ugetimenorm i tiden mandag -  

 fredag, hvor lørdag er arbejdsfri, er arbejde på lørdage og søndage normalt  

 overarbejde (arbejdsdøgnet regnes fra kl. 07.00 - 07.00).
 Hvor der i ganske særlige tilfælde vil kunne forekomme, at arbejdstageren  

 ud over natarbejde kan komme ud for at fortsætte arbejdet ind i sit nye  

 arbejdsdøgn - dvs. efter kl. 07.00, afregnes denne tid som fortsættelse af  

 overarbejdet.
 Stk. 3.  Den i stk. 2. nævnte bestemmelse påvirker ikke  

 aftalerne om almindeligt overarbejde, tilkaldelse eller arbejde i forbindelse  

 med snerydning og den hermed fastlagte vagttjeneste.
Ferie § 12.  Ferie ydes i henhold til ferieloven.
Grundlovsdag og 1. maj § 13.  Den 1. maj og på grundlovsdag gives i så stor  

 udstrækning, som arbejdet tillader det, fri kl. 12.00. De arbejdere, som ikke  

 får fri nævnte dag, gives der tilsvarende frihed efter aftale.
 Sygdom og ulykkestilfælde m.v.
 § 14.  I tilfælde af sygdomsforfald skal ugelønnede  

 arbejdere uopholdeligt give lufthavnsvæsenet meddelelse herom.
 Stk. 2.  Når en ugelønnet arbejder har været ansat ved  

 virksomheden i et uafbrudt tidsrum af 52 uger, ydes der under dokumenteret  

 sygdom i indtil 13 uger inden for 12 på hinanden følgende måneder sædvanlig  

 løn, incl. fast påregnelige tillæg.
 Stk. 3.  Der ydes under sygdom til ugelønnede arbejdere,  

 der ikke opfylder foranstående betingelser, dagpenge i henhold til lov om  

 dagpenge ved sygdom eller fødsel (dagpengeloven). Sygedage som følge af  

 tilskadekomst i tjenesten medregnes ikke som almindelige sygedage.
 Stk. 4.  Under sygdom som følge af tilskadekomst i  

 tjenesten ydes uden hensyn til varigheden af den pågældende ugelønnedes  

 ansættelse sygeløn i henhold til stk. 2.
Graviditet, barsel og adoption § 15.  Medarbejderne er omfattet af aftalen af 5.  

 september 1989 mellem Finansministeriet og Statsansattes Kartel m.fl. om  

 fravær fra arbejdet i forbindelse med graviditet, barsel og adoption (APD.nr.  

 064/89).
Barns 1. sygedag § 16.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. 1 noteres på de lister , der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
Tjenestefrihed § 17.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Opsigelse § 18.  For arbejdere, der uden afbrydelse har været  

 beskæftiget på samme virksomhed i de nedenfor anførte tidsrum, der regnes fra  

 vedkommendes fyldte 20. år, gælder følgende opsigelsesfrister:
 Stk. 2.  Hvor opsigelsesvarsler regnes i måneder, skal  

 opsigelse finde sted, således at fratræden kan ske med udgangen af en måned.
 Stk. 3.  Tillidsrepræsentanten skal ved forestående  

 ansættelser og afskedigelser holdes orienteret herom og har i øvrigt  

 påtaleret ved eventuelle påståede vilkårligheder.
 Stk. 4.  Ud over de sædvanlige opsigelsesvarsler  

 forlænges opsigelsesvarslet for en tillidsrepræsentant med yderligere 4  

 måneder, dog kan det samlede opsigelsesvarsel højst udgøre i alt 6 måneder.
 Stk. 5.  Ved afskedigelse af medarbejdere, herunder  

 tillidsrepræsentanter følges reglerne i hovedaftalen mellem Finansministeriet  

 og Statsansattes Kartel, Overenskomstsektionen.
 Arbejdstøj, opholdsrum m.v.
 § 19.  Udlevering af arbejdstøj, arbejdsskjorter samt  

 erhvervelse af skindjakker m.m. følger de ved lufthavnsvæsenet gældende  

 bestemmelser for henholdsvis udlevering/erhvervelse af samme.
 Eksemplar af nævnte bestemmelser forefindes på arbejdsstedet.
 Stk. 2.  Når der ydes arbejderne arbejdstøj, bortfalder  

 smudstillægget.
Stk. 3.  På arbejdspladsen skal forefindes et passende  

 opholdsrum, der skal være forsynet med tæt tag, vindue og dør, således at det  

 beskytter mod nedbør.
Såfremt der ikke kan anvises arbejderne passende  

 opholdsrum, ydes der 1/2 timeløn pr. hvilepause.
Forsikring mod arbejdsløshed § 20.  Mellem parterne er der enighed om, at der  

 fortrinsvis beskæftiges arbejdere, der har forsikret sig mod arbejdsløshed i  

 en statsanerkendt arbejdsløshedskasse.
Bestemmelse om tillidsrepræsentanter § 21.  Arbejderne har ret til af deres midte at vælge  

 en tillidsrepræsentant, såfremt der i lufthavnen beskæftiges mere end 5  

 medlemmer af forbundet.
 Stk. 2.  Tillidsrepræsentanten skal vælges blandt  

 arbejdere, der har arbejdet i lufthavnen i 1 år de sidste 2 år.
Stk. 3.  Såfremt sådanne ikke findes i et antal af  

 mindst 5, suppleres dette tal blandt de arbejdere, der har arbejdet længst i  

 lufthavnen.
Forbundet meddeler lufthavnen, hvem der er valgt.
 Stk. 4.  Hvis lufthavnen anser en eventuel indsigelse  

 mod valg af en tillidsrepræsentant for begrundet, har lufthavnen ret til at  

 påtale valget over for forbundet.
 Stk. 5.  Sådan påtale skal ske senest 3 uger efter, at  

 meddelelse om valget er modtaget.
 Stk. 6.  Når tillidsrepræsentanten inden for  

 virksomhedens normale arbejdstid deltager i møder og forhandlinger eller på  

 anden måde skal varetage de ansattes interesser, aflønnes den pågældende af  

 virksomheden med normal løn.
Stk. 7.  Hvis en tillidsrepræsentant er fraværende på  

 grund af sygdom, ferie, deltagelse i kursus eller deltagelse i flerskift (på  

 de skift, hvor tillidsrepræsentanten ikke arbejder), kan der efter aftale med  

 lufthavnen udpeges en stedfortræder for tillidsrepræsentanten.
En sådan  

 udpeget stedfortræder har i den periode, hvori den pågældende fungerer, den  

 samme beskyttelse som den valgte tillidsrepræsentant, såfremt vedkommende  

 opfylder betingelserne for at blive valgt til tillidsrepræsentant.
 Stk. 8.  Såfremt tillidsrepræsentanten eller forbundet  

 ønsker, at tillidsrepræsentanten deltager i møder eller kursus, der tager  

 sigte på vedkommendes uddannelse som tillidsrepræsentant, er lufthavnen  

 indforstået med, at der gives tillidsrepræsentanten den fornødne frihed i  

 rimeligt omfang, jf. cirkulæreskrivelse nr. 113 af 23. juni 1971 fra  

 Ministeriet for Statens Lønnings- og pensionsvæsen.
 Stk. 9.  Såfremt tillidsrepræsentanten eller enkelte  

 arbejdere har problemer i forhold til virksomheden, som ikke kan løses af de  

 stedlige parter, kan vedkommende i arbejdstiden tilkalde en repræsentant fra  

 fagforeningen, der kan deltage i forhandlinger eller i undersøgelse af de  

 forhold, der ligger til grund for uoverensstemmelsen.
Hovedaftale § 22.  I tilfælde af faglig strid følges de regler som  

 er aftalt i hovedaftalen mellem Finansministeriet og Statsansattes Kartel,  

 Overenskomstsektionen.
Ikrafttræden og opsigelse § 23.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1991.
København, den 16. oktober 1989 Specialarbejderforbundet  

 Finansministeriet i Danmark P.M.V.
 E.B.
Leo Rasmussen Niels Paludan Bilag 1.
TILLÆG TIL OVERENSKOMST FOR SPECIALARBEJDERE UNDER KØBENHAVNS LUFTHAVNSVÆSEN Supplerende bestemmelser om ydelse af særlige tillæg:
 Ved arbejde med ophold i beholdere ydes et tillæg på 8,68 kr. pr. time.
 Ved oprensning og reparationsarbejde i kloakpumpestationens slamrum med  

 ophold i bunden ydes et tillæg på 18,83 kr. pr. time.
 Ved oprensning i dybe kloakbrønde samt olieudskillere med ophold nede i  

 udskilleren ydes et tillæg på 7,08 kr. pr. time, dog ydes der mindst 3 tillæg  

 pr. gang for olieudskillere.
 Ved rensning af olieudskillere foretaget oppefra ydes ikke tillæg.
 Ved kedelrensning med ophold i kedlen ydes et tillæg på 8,68 kr. pr. time,  

 dog mindst 2 tillæg pr. gang.
 Ved hovedrengøring af kedlerne udvendig ydes et tillæg på 8,68 kr. pr.  

 time.
 For hjemkørsel fra arbejdsplads, eftersyn for vand, olie og brændstof,  

 optankning, rutinemæssig smøring, aftørring og eventuel spuling af køretøjet  

 efter behov uden for normal arbejdstid, ydes et tillæg på 19,80 kr.
 rengøring og adskillelse af latrinpumper.
 Ved arbejde med rensning af afløbsledninger fra toiletter og urinals ydes  

 et tillæg på 8,68 kr. pr. time.
 Ved arbejde med rensning af afløbsledninger af faldstammer med spildevand  

 af særlig karakter ydes et tillæg på 8,68 kr. pr. time efter aftale med  

 arbejdslederen i hvert enkelte tilfælde.
 Ved arbejde med rensning og adskillelse af endnu ikke rengjorte  

 latrinpumper ydes et tillæg på 8,68 kr.
 Ved arbejde med ovennævnte ydes et tillæg på 8,68 kr. svarende til  

 kedelrensningstillæg.
 Tillægget ydes ikke generelt, men efter aftale med arbejdslederne i hvert  

 enkelte tilfælde.
 For arbejde med isolering og afisolering af rør og beholdere ydes et  

 tillæg på 2,03 kr. pr. time.
Ved arbejde med eftersyn og vedligeholdelse af el-installationer på  

 lysmaster, hvor arbejdshøjden er 15 m og derover, ydes et tillæg på en  

 timeløn pr. mast.
Ved opstigning i samme mast mere end 3 gange inden for  

 samme arbejdsdag ydes yderligere et tillæg på en timeløn.
 Er arbejdshøjden under 15 m, ydes almindeligt højdetillæg, jf.  

 overenskomstens § 6.
 Arbejdshøjden er arbejdsplatformens højde over terræn.
 Ved arbejder, hvorunder anvendes selvkørende hydraulisk arbejdsplatform  

 (giraf), ydes et tillæg på 25 pct. at det i overenskomstens § 6 anførte  

 højdetillæg for samtlige til arbejdet medgåede timer.
 Tillægget er også gældende for den til ankomstbygningen indkøbte mobile  

 hydrauliske arbejdsplatform.
 Hvor arbejde i giraf udføres i en arbejdshøjde på 15 m og derover, ydes i  

 stedet for det ovennævnte tillæg et mastetillæg, jf. pkt. 8).
 Ved hovedrengøring af snemateriel og mejetærskere efter sæsonbrug samt ved  

 klargøring af vogne til syn og ved undervognsbehandling ydes et tillæg på  

 2,99 kr. pr. time.
 For arbejde ved sandblæsning med kompressor i Kastrup Lufthavn ydes et  

 tillæg på 12,31 kr. pr. time for de timer, hvori arbejdet udføres.
 Til specialarbejdere, der fører sweeper, sneslynge eller målevogn, ydes et  

 tillæg på 1,87 kr. pr. time, hvori køretøjet betjenes.
For arbejde med udlægning af asfalt ydes i sæsonen (ca. 20 uger a 5 dage i  

 sommerhalvåret) et tillæg på 15,00 kr. pr. dag pr. mand.
Der kan maksimalt  

 ydes tillæg til 8 specialarbejdere pr. dag.
 Bilag 2.
AFTALE MELLEM FINANSMINISTERIET OG SPECIALARBEJDERFORBUNDET I DANMARK OM ETABLERING OG BETALING AF RÅDIGHEDSVAGT VED KØBENHAVNS LUFTHAVNSVÆSEN I KASTRUP.
 Aftalen omfatter arbejdere, beskæftiget uden for Post- og Telegrafvæsenets  

 Radioingeniørtjeneste.
 Ved etablering af rådighedsvagt uden for den normale arbejdstid ydes  

 følgende beløb pr. rådighedsvagttime:
 Vederlag ydes, uanset om tilkaldelse finder sted, og uanset på hvilket  

 tidspunkt inden for vagtperioden, tilkaldelse måtte finde sted.
 Til en ansat, der tilkaldes den at have rådighedsvagt på det pågældende  

 tidspunkt, ydes der halvdelen af det vederlag, den pågældende ville være  

 berettiget til, såfremt han var blevet pålagt sædvanlig rådighedstjeneste på  

 det omhandlede tidspunkt.
 Ud over vederlag for rådighedsvagt ydes i de tilfælde, hvor tilkaldelse  

 finder sted, sædvanlig overarbejdsbetaling.
 Hvis medarbejderne måtte foretrække, at kompensation for rådighedsvagter  

 gives i form af frihed inden for normal arbejdstid, ydes der i stedet for  

 betaling følgende kompensation:
Ønsker fra medarbejderne om kompensationsfrihed bør i videst muligt omfang  

 søges imødekommet.
Aftale herom træffes alene lokalt.
Det er mellem parterne  

 aftalt, at eventuelle bestående ordninger vedrørende rådighedsvagter ikke  

 forringes.
 Aftalen der har virkning fra 1. april 1981 og kan kun opsiges i  

 forbindelse med overenskomstforhandlingerne efter de for overenskomsten  

 gældende regler.
København, den 19. februar 1982 Specialarbejderforbundet  

 Finansministerieti Danmark P.M.V.
Leo Ramussen N.E.
Tulstrup Bilag 3.
AFTALE MELLEM FINANSMINISTERIET OG SPECIALARBEJDERFORBUNDET I DANMARK OM ETABLERING OG BETALING AF RÅDIGHEDSVAGT VED KØBENHAVNS LUFTHAVNSVÆSEN I ROSKILDE.
 Ved etablering af rådighedsvagt uden for den normale arbejdstid ydes  

 følgende beløb pr. rådighedsvagttime:
 Hverdage ................................ 17,00 kr.
Søn- og helligdage samt hverdagsfridage (herunder lørdage fra kl. 07.00 til søndage kr. 07.00) ...................... 19,50 kr.
 (Til de ovennævnte beløb ydes intet dyrtidstillæg).
 Til en ansat, der tilkaldes uden at have rådighedsvagt på det pågældende  

 tidspunkt, ydes sædvanlig overtidsbetaling for mindst 4 timer fra det  

 tidspunkt, pågældende forlader hjemmet, til pågældende er hjemme igen.
 Ved tilkald under rådighedsvagt ydes overtidsbetaling fra det tidspunkt,  

 pågældende forlader hjemmet, til pågældende er hjemme igen.
 Når der ydes overtidsbetaling, bortfalder betalingen for rådighedsvagten.
 Hvis medarbejderne måtte foretrække, at kompensation for rådighedsvagter  

 gives i form af frihed inden for normal arbejdstid, ydes der i stedet for  

 betaling følgende kompensation:
For 15 timers rådighedstjeneste på hverdage ................... 4 timers frihed For 24 timers rådighedstjeneste på lørdage, søn- og helligdage samt hverdagsfridage .......... 8 timers frihed Ønsker fra medarbejderne om kompensationsfrihed bør i videst muligt omfang  

 søges imødekommet.
Aftale herom træffes alene lokalt.
Det er mellem parterne  

 aftalt, at eventuelle bestående ordninger vedrørende rådighedsvagter ikke  

 forringes.
 Aftalen har virkning fra 1. april 1981 og kan kun opsiges i forbindelse  

 med overenskomstforhandlingerne efter de for overenskomsten gældende regler.
København, den 19. februar 1982 Specialarbejderforbundet  

 Finansministeriet i Danmark P.M.V.
 E.B.
Leo Rasmussen N.E.
Tulstrup Bilag 4.
PROTOKOLLAT Mellem Finansministeriet og Specialarbejderforbundet i Danmark er der i  

 forbindelse med overenskomsten af 19. februar 1982 om løn- og arbejdsvilkår  

 for specialarbejdere under Københavns Lufthavnsvæsen (Københavns Lufthavn,  

 Kastrup, og Københavns Lufthavn, Roskilde), indgået følgende aftale om  

 fravigelse af arbejdsmiljølovens fridøgn-og hviletidsbestemmelser:
 § 1.  I medfør af Arbejdsministeriets bekendtgørelse  

 nr. 372 af 15. august 1980 om hviletid og fridøgn, kap. 3, § 6, stk. 1 og  

 kap. 4, § 11 samt § 12 aftales følgende:
 Tilkaldelse må dog kun finde sted i tilfælde af sne- og isforekomster på  

 lufthavnen.
§ 2.  De generelle bestemmelser om 11 timers daglig  

 hvileperiode og ugentligt fridøgn kan endvidere fraviges i det omfang, det er  

 nødvendigt, indtil regelmæssig drift er genoprettet, når naturomstændigheder,  

 f.eks. kraftigt snefald o.lign., ulykker, maskinsammenbrud eller lignende  

 uforudsete begivenheder forstyrrer eller har forstyrret den regelmæssige  

 drift af lufthavnen.
En sådan fravigelse skal noteres i den pågældende  

 afdelings tilsynsbog.
 § 3.  Såfremt der måtte blive behov for yderligere  

 fravigelser af hviletids- og fridøgnsbestemmelserne i arbejdsmiljøloven og  

 ovennævnte bekendtgørelse, forelægges sådanne spørgsmål til forhandling  

 mellem denne aftales parter.
 § 4.  Denne aftale afløser aftale af 20. oktober 1981.
København, den 19. februar 1982 Specialarbejderforbundet  

 Finansministeriet i Danmark P.M.V.
 E.B.
