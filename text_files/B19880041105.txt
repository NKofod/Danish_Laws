§ 1 I bekendtgørelse nr. 681 af 27. oktober 1987 om tillægsafgift på mælk og  

 mejeriprodukter foretages følgende ændringer:
 1. § 3, stk. 3, affattes således:
»Stk. 3.  Referencefedtprocenten fastsættes årligt  

 for det enkelte afgiftsår til gennemsnittet af de basisfedtprocenter, der  

 gælder for producenter knyttet til opkøber den første dag i afgiftsåret.
Der  

 tages kun hensyn til basisfedtprocenter, der eksisterer den første dag i  

 afgiftsåret, jfr. § 4, stk. 6. Den enkelte basisfedtprocent vægtes med den  

 pr. samme dag til basisfedtprocenten knyttede basisandel.« 2. § 4, stk. 6, affattes således:
»Stk. 6.  Basisfedtprocenten fastsættes til det  

 gennemsnitlige, procentuelle fedtindhold i den mængde mælk, producenten eller  

 tidligere indehavere af basisandelen har leveret til opkøber i en periode på  

 52 uger.
Er levering påbegyndt senest den 9. april 1984, begynder perioden  

 enten den 9. april 1984 eller den 8. april 1985, idet den periode, der  

 medfører den højeste basisfedtprocent, anvendes.
Er levering påbegyndt efter  

 den 9. april 1984, men senest den 8. april 1985, begynder perioden den 8.  

 april 1985. Er levering påbegyndt efter den 8. april 1985, begynder perioden  

 på det tidspunkt, hvor levering påbegyndes, og den i § 8, stk. 2, nævnte  

 regulering foretages ikke for leverancer i det afgiftsår, hvor levering  

 påbegyndes.« 3. I § 8, stk. 2, 2. og 3. pkt. ændres  

 »0,21« til »0,18«.
§ 2 Bekendtgørelsen anvendes med virkning fra 6. april 1987.
