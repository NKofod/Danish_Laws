Nr LSF 184 Forslag til Lov om ændring af lov om tilbagelevering af kulturgoder, som  

 ulovligt er fjernet fra et EU-medlemslands område m.v.(Gennemførelse af  

 EF-direktiv m.v.) Fremsat af kulturministeren (Ebbe Lundgaard) den 12. marts 1997 Vedtaget ved tredjebehandling den 20. maj 1997 Lov nr. 422 af 10/06/1997 § 1 I lov nr. 1104 af 22. december 1993 om tilbagelevering af kulturgoder, som  

 ulovligt er fjernet fra et EU-medlemslands område m.v., foretages følgende  

 ændring:
 1. Efter § 1 indsættes:
»§ 1 a.
Kulturministeren kan fastsætte regler med henblik på  

 anvendelse eller gennemførelse af EF-direktiver eller EF-forordninger  

 vedrørende ændring af Rådets direktiv nr. 93/7/EØF af 15. marts 1993 om  

 tilbagelevering af kulturgoder, som ulovligt er fjernet fra et medlemslands  

 område, eller Rådets forordning nr. 3911/92/EØF af 9. december 1992 om  

 udførsel af kulturgoder.
Stk. 2. I forskrifter, der udstedes i medfør af stk. 1, kan der  

 fastsættes straf af bøde for overtrædelse af bestemmelserne i  

 forskrifterne.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1. I lov nr. 1104 af 22. december 1993 om tilbagelevering af kulturgoder, som ulovligt er fjernet fra et EU-medlemslands område m.v., foretages følgende ændring:
 Efter § 1 indsættes:
» § 1 a.
Kulturministeren kan fastsætte regler med henblik på  

 anvendelse eller gennemførelse af EF-direktiver eller EF-forordninger  

 vedrørende ændring af Rådets direktiv nr. 93/7/EØF af 15. marts 1993 om  

 tilbagelevering af kulturgoder, som ulovligt er fjernet fra et medlemslands  

 område, eller Rådets forordning nr. 3911/92/EØF af 9. december 1992 om  

 udførsel af kulturgoder.
Stk. 2. I forskrifter, der udstedes i medfør af stk. 1, kan der  

 fastsættes straf af bøde for overtrædelse af bestemmelserne i  

 forskrifterne.« § 2. Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Indledning I forbindelse med gennemførelsen af det indre marked blev der vedtaget to  

 EF-regelsæt a forordning om udførsel af kulturgoder (EØF) nr. 3911/92 a direktiv om tilbagelevering af kulturgoder, som ulovligt er fjernet fra  

 et medlemslands område (93/7/EØF).
Direktivet med bilag blev implementeret som bilag til lov nr. 1104 af 22.  

 december 1993. Selve lovteksten udpeger det ved lov om sikring af  

 kulturværdier i Danmark nedsatte Kulturværdiudvalg som den kompetente danske  

 myndighed på området.
Loven fastsætter også bødestraf for overtrædelse af  

 forordningen, der i øvrigt er direkte anvendelig.
 De to regelsæt skulle modvirke, at den reducerede grænsekontrol som følge  

 af det indre marked førte til øget ulovlig udførsel af kulturgenstande fra  

 medlemslandene.
 Forordningen indfører et system med særlige udførselstilladelser til  

 eksport af bestemte kulturgoder til lande udenfor EU.
 Direktivet etablerer grundlaget for et administrativt og retligt  

 samarbejde med henblik på tilbagelevering af kulturgoder, som er ulovligt  

 udført inden for Fællesskabet.
Med henblik på en nøjere afgrænsning af området for disse ordninger har de  

 to regelsæt identiske bilag med en opregning af de kategorier af kulturgoder,  

 der skal være omfattet af ordningerne.
For en række af disse kulturgoder er  

 der angivet værditærskler.
 Hovedformålet med lovforslaget er at gennemføre et EF-direktiv (96/100/EF)  

 med tekniske ændringer til bilag til EF-direktiv (93/7/EØF).
 Parallelt med ændring af direktivet er gennemført Rådets forordning (EF)  

 nr. 2469/96 af 16. december 1996 om ændring af bilaget til forordning (EØF)  

 nr. 3911/92 om udførsel af kulturgoder.
 Ændringerne foreslås gennemført ved en bemyndigelse for kulturministeren  

 til at fastsætte forskrifter med henblik på anvendelse eller gennemførelse af  

 EF-regler vedrørende tilbagelevering af kulturgoder m.v.
 Det nu foreliggende direktiv (96/100/EF) og forordning (EF) nr. 2469/96  

 gennemfører en ændring vedrørende afgrænsningen af de kulturgoder, som er  

 omfattet af ordningerne.
Direktivet skal inkorporeres i dansk ret senest 6 måneder efter dets  

 offentliggørelse i De Europæiske Fællesskabers Tidende.
Denne  

 offentliggørelse er sket den 1. marts 1997.
 Der skal endvidere skabes grundlag for en ændring af straffebestemmelsen i  

 § 4 i lov om tilbagelevering af kulturgoder, som ulovligt er fjernet fra et  

 EU-medlemslands område.
 Baggrunden for ændringsforslaget er det forhold, at der er konstateret en  

 forskellig holdning hos medlemslandene med hensyn til placeringen af  

 akvareller, gouacher og pasteller i bilagets kategorier vedrørende genstande,  

 der er omfattet af ordningerne.
 Alt efter de kunstneriske traditioner betragtes akvareller, gouacher og  

 pasteller i visse lande som malerier, der er anbragt i kategori A.3. med en  

 værditærskel på 150.000 ECU (DKR. 1.134.000). I andre lande opfattes disse  

 værker som tegninger, der placeres i kategorien A.4., der har en værditærskel  

 på 15.000 ECU (DKR. 113.400).
Denne situation vil kunne føre til, at akvareller, gouacher og pasteller  

 behandles meget forskelligt inden for det indre marked, alt efter hvilken  

 medlemsstat de befinder sig i.
Det har derfor været nødvendigt med henblik på  

 anvendelsen af de ovennævnte regler at træffe afgørelse om, hvilken kategori  

 de skal henføres til for at sikre, at de anvendte værditærskler er de samme i  

 hele Fællesskabet.
Det er konstateret, at de priser, der normalt opnås for de pågældende  

 værker, er højere end priserne for tegninger, men væsentligt lavere end  

 priserne for olie- og temperamalerier.
Det er derfor blevet anset for  

 hensigtsmæssigt at oprette en ny særskilt kategori for akvareller, gouacher  

 og pasteller med en værditærskel på 30.000 ECU (DKR. 226.800).
 Der er herefter i Rådet vedtaget følgende ændring:
 Bilaget til direktiv 93/7/EØF, ændres således:
 1) I rubrik A:
 a) affattes punkt 3 således:
 »3. Malerier og billeder, der ikke hører ind under kategori 3 A eller  

 4, og som udelukkende er fremstillet som håndarbejde, uanset underlagets og  

 materialernes art«.
 b) indsættes følgende punkt:
»3 A.
Akvareller, gouacher og pasteller, der udelukkende er  

 fremstillet som håndarbejde, uanset underlagets art«.
 c) affattes punkt 4 således:
 »4. Mosaikker, der ikke hører ind under kategori 1 eller 2, og som  

 udelukkende er fremstillet som håndarbejde, uanset materialernes art, og  

 tegninger, der udelukkende er fremstillet som håndarbejde, uanset underlagets  

 og materialernes art«.
 2) I rubrik B indsættes følgende kategori:
»30 000 - 3 A (Akvareller, gouacher og pasteller)».
Kommissionen undersøger i øvrigt for øjeblikket, hvordan de ordninger, som  

 er etableret ved direktivet og forordningen fungerer.
Kommissionen vil evt.  

 på dette grundlag foreslå Rådet at foretage tilpasninger.
Det må anses for  

 hensigtsmæssigt, at der skabes mulighed for, at sådanne tilpasninger vil  

 kunne foretages administrativt.
2. Forslagets økonomiske og administrative konsekvenser Forslaget skønnes ikke at have økonomiske eller administrative  

 konsekvenser.
3. Forslagets erhvervsøkonomiske og miljømæssige konsekvenser Forslaget skønnes ikke at have erhvervsøkonomiske eller miljømæssige  

 konsekvenser.
4. Forslagets forhold til traktaten om Den Europæiske Union Forslaget tilsigter primært at inkorporere et EF-direktiv i dansk ret og  

 at muliggøre gennemførelsen og anvendelsen af kommende EF-retsakter  

 vedrørende tilbagelevering af kulturgoder m.v.
Bemærkninger til lovforslagets enkelte bestemmelser Til § 1 Forslaget har til formål at give mulighed for ved administrative  

 forskrifter at gennemføre EF-retsakter om tilbagelevering af kulturgoder samt  

 om udførsel af kulturgoder.
 Der henvises i øvrigt til de almindelige bemærkninger.
 Til § 2 Det foreslås, at loven træder i kraft dagen efter  

 bekendtgørelsen i Lovtidende.
Skriftlig fremsættelse Kulturministeren (Ebbe Lundgaard):
 Jeg skal hermed tillade mig for det høje Ting at fremsætte:
 Forslag til lov om ændring af lov om tilbagelevering af kulturgoder,  

 som ulovligt er fjernet fra et EU-medlemslands område m.v. (Gennemførelse af  

 EF-direktiv m.v.).
(Lovforslag nr.
L 184).
 Hovedformålet med den foreslåede ændring er at give kulturministeren  

 bemyndigelse til at fastsætte regler med henblik på anvendelse eller  

 gennemførelse af EF-direktiver om tilbagelevering af ulovligt udførte  

 kulturgoder eller EF-forordninger om udførsel af kulturgoder.
 I 1993 blev der vedtaget to EF-regelsæt på kulturgodeområdet i tilknytning  

 til gennemførelse af det indre marked.
Der var tale om en forordning, der indførte et system med særlige  

 udførselstilladelser til eksport af bestemte kulturgoder til lande uden for  

 Fællesskabet.
Der var endvidere tale om et direktiv, der etablerede  

 grundlaget for et administrativt og retligt samarbejde med henblik på  

 tilbagelevering af kulturgoder, som er ulovligt udført inden for  

 Fællesskabet.
Anvendelsesområdet for disse ordninger er fastlagt i identiske  

 bilag til de pågældende retsforskrifter.
I bilagene angives de kategorier af  

 kulturgoder, der er omfattet af ordningerne.
 Direktivet blev inkorporeret i dansk ret ved Lov nr. 1104 af 22. december  

 1993, der også fastsatte bødestraf for overtrædelse af forordningen.
På grund af en fortolkningstvivl med hensyn til visse kategorier af  

 kulturgoder er der i Rådet vedtaget en ændring af bilaget til forordning og  

 direktiv.
Der er tale om en ændring i bilagene af mere teknisk karakter  

 vedrørende oprettelse af en ny kategori.
 Dette forhold forekommer at være en god anledning til gennemførelse af en  

 bestemmelse, der bemyndiger kulturministeren til administrativt at gennemføre  

 ændringer, der har karakter af tekniske tilpasninger af det pågældende  

 regelsæt.
Det bør i denne forbindelse også tages i betragtning, at Kommissionen for  

 øjeblikket undersøger, hvorledes de pågældende ordninger har fungeret.
Denne  

 undersøgelse finder sted med henblik på evt. fremsættelse af forslag til  

 yderligere tilpasninger af de pågældende ordninger.
Det må anses for  

 hensigtmæssigt, at sådanne tilpasninger vil kunne gennemføres administrativt.
 Med disse bemærkninger skal jeg anbefale lovforslaget til Folketingets  

 velvillige behandling.
