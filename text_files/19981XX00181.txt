Skriftlig fremsættelse (17. december 1998) Økonomimisteren (Marianne Jelved):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 værdipapirhandel m.v. (Regelforenkling overtagelsestilbud,  

 tavshedspligt og partsbegreb, koncerninterne transaktioner, præcisering  

 af Finanstilsynets adgang til at indhente oplysninger).
(Lovforslag nr.
L 150).
 Der er tale om et lovforslag, hvoraf dele skulle have  

 været fremsat i februar 1998 som L 197. På grund af udskrivelse  

 af Folketingsvalg blev forslaget ikke fremsat.
 Der foreslås en række præciseringer og  

 tilpasninger af de gældende bestemmelser om tavshedspligt og  

 partsbegreb blandt andet som opfølgning på A Eneudredningen om tavshedspligt og partsbegreb i  

 den finansielle tilsynslovgivning@.
Forslaget indeholder endvidere en ændring af ' 31 om overtagelsestilbud.
Det  

 foreslås, at bringe bestemmelsen i bedre overensstemmelse med  

 aktieselskabslovens og årsregnskabslovens koncerndefinitioner, ved at  

 tilføje et 5. kriterium, hvorefter muligheden for at udøve  

Abestemmende indflydelse@ også udløser pligt til at  

 give overtagelsestilbud.
For at give erhververen mulighed for at vide hvornår  

 der ikke skal afgives overtagelsestilbud, foreslås kriteriet om Abestemmende indflydelse @ kombineret med en grænse på en  

 tredjedel af stemmerettighederne.
Erhververen skal således mindst  

 besidde en tredjedel af stemmerettighederne, før der skal tages  

 stilling til, hvorvidt der er opnået mulighed for at udøve en  

Abestemmende indflydelse@ over selskabet.
 Bestemmelsen forslås samtidig ændret,  

 således at også aktier optaget til notering på en  

 autoriseret markedsplads omfattes af tilbudspligten.
Herudover indeholder lovforslaget bestemmelser om  

 regelforenkling, og der lægges op til at sikre, at der også i  

 værdipapirhandelsloven kan fastsættes regler om koncerninterne  

 transaktioner.
Forslaget indeholder desuden mindre redaktionelle  

 ændringer, herunder præcisering af Finanstilsynets adgang til at  

 indhente oplysninger, samt præciseringer af regler i relation til  

 værdipapircentralområdet.
 Med disse bemærkninger og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til Folketingets velvillige behandling.
