Skriftlig fremsættelse (4. april 2001) Finansministeren  

  

 (Pia Gjellerup):
 Herved tillader jeg mig for Folketinget at fremsætte:
 Forslag til lov om  

 tilskud til Grønlands hjemmestyre.
(Lovforslag nr.
L 220).
 Med lovforslaget søger  

 regeringen en videreførelse af tilskuddet til Grønlands hjemmestyre.
 Der er den 30. marts 2001 indgået aftale mellem regeringen  

 og Grønlands landsstyre om tilskud til Grønlands hjemmestyre i 2002 og 2003.  

 Nærværende lovforslag er udarbejdet i overensstemmelse hermed.
 Tilskuddet er i 2002  

 pris- og lønniveau foreslået til 2.877,3 mill. kr. i 2002 og 2003, svarende  

 til  

 en forhøjelse på 8,5 mill. kr. i forhold til 2001. Af forhøjelsen modsvares  

 1,5  

 mill. kr. af direkte betalinger til danske ministerier.
I forhøjelsen indgår et  

 tilskud på op til 7,0 mill. kr. til helikopterberedskabet i Midtgrønland og  

 Diskoområdet.  

 Statens endelige tilskud i 2002 og 2003 fastsættes inden  

 for den angivne ramme efter nærmere aftale.
Der kan i forlængelse heraf ske  

 en  

 justering af bloktilskuddet i overensstemmelse med en sådan aftale.
 Den hidtidige årlige  

 reguleringsprocent af tilskuddet svarende til den gennemsnitlige pris- og  

 lønregulering på statens driftsbudget foreslås videreført i perioden 2002 og  

 2003.
 I lovforslaget er i  

 lighed med den gældende lov om tilskud til Grønlands hjemmestyre indarbejdet  

 en  

 hjemmel til at yde hjemmestyret kompensation for tilbagetræden fra beskatning  

 af visse typer indkomst, jf. aftale mellem regeringen og Grønlands  

 hjemmestyre  

 af 21. august 1990 som ændret ved tillægsaftale af 31. august 1997.
 Lovforslaget fremsættes nu, da forhandlingerne med  

 landsstyret blev afsluttet den 30. marts 2001.
 Lovforslaget vil blive forelagt Grønlands hjemmestyre med  

 henblik på behandling på Landstingets forårssamling april/maj 2001.
 Med disse bemærkninger, og idet jeg i øvrigt henviser til  

 lovforslagets bemærkninger, tillader jeg mig at anbefale lovforslaget til  

 velvillig behandling i det høje Ting.
