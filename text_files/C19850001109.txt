 § 1.  Anskaffelse af tjenestebiler (tilladt totalvægt  

 maksimalt 3.500 kg.), der helt eller delvist anvendes til personbefordring,  

 skal foretages efter følgende retningslinjer, såfremt anskaffelsesudgiften  

 kan afholdes inden for givne bevillinger:
 § 2.  Køb af tjenestebiler skal normalt finde sted ved  

 anvendelse af de af direktoratet for statens indkøb udsendte  

 indkøbsordninger.
 Stk. 2.  Forsvaret, civilforsvaret, politiet, DSB, post-  

 og telegrafvæsenet samt kriminalforsorgen er undtaget ovenstående bestemmelse  

 i stk. 1.
 § 3.  Salg af brugte tjenestebiler skal ske ved  

 offentlig auktion.
 Stk. 2.  Den indtægt, som opnås ved salg af en  

 tjenestebil på offentlig auktion, kan genanvendes ved køb af en ny  

 tjenestebil.
§ 4.  Da staten er selvforsikrer, skal der ikke tegnes  

 kasko- og ansvarsforsikring for statens biler ved kørsel her i landet, jfr.  

 om ansvarsforsikring i færdselslovens § 109, medmindre særlige forhold gør  

 sig gældende, og forsikringstegningen godkendes af finansministeriet.
Ved  

 kørsel i udlandet tegnes den af det pågældende land krævede  

 ansvarsforsikring, ligesom der i øvrigt for bilen kan tegnes de forsikringer,  

 som de stedlige forhold betinger.
§ 5.  Skader af større omfang på tjenestebiler skal  

 besigtiges af en sagkyndig forinden reparation.
Hvor der er en modpart, som  

 helt eller delvis er ansvarlig for skaden, kan besigtigelsen overlades til  

 taksatoren fra modpartens forsikringsselskab.
Hvor ingen modpart er  

 indblandet, eller hvor skaden har et sådant omfang, at udskiftning kan blive  

 aktuel, bør besigtigelsen overlades til rigspolitichefen.
Såfremt dette i  

 konkrete tilfælde findes uhensigtsmæssigt, kan bistand søges hos en af de af  

 forsikringsselskaberne anvendte taksationsvirksomheder.
 § 6.  Om benyttelse m.v. af statens tjenestebiler  

 henvises til finansministeriets regler.
 § 7.  Dette cirkulære træder i kraft den 1. februar  

 1985.
 Stk. 2.  Finansministeriets cirkulære af 24. februar  

 1972 om anskaffelse m.v. af tjenestebiler til personbefordring ophæves  

 samtidig.
