Vejledning om  

 markedsføringstilladelse til naturlægemidler 1. Generelt 1.1 Baggrund Sundhedsministeriets bekendtgørelse nr. 790 af 21.  

 september 1992 om naturlægemidler er udstedt i medfør af lov om  

 lægemidler.
Bekendtgørelsen fastsætter de krav, der skal  

 opfyldes for at de omfattede præparater kan få udstedt en  

 markedsføringstilladelse.
 Naturlægemidler, som ikke er omfattet af  

 ovenstående bekendtgørelse, jf. afsnit 2 nedenfor, skal  

 ansøges efter lægemiddellovens almindelige bestemmelser,  

 sædvanligvis under anvendelse af bibliografisk dokumentation jf.  

 Sundhedsministeriets bekendtgørelse om markedsføringstilladelse  

 til lægemidler af 13. marts 1995.
1.2 Hvem er vejledningen rettet til? Denne vejledning er udarbejdet til orientering og  

 hjælp til de firmaer, der ønsker at markedsføre et  

 præparat i Danmark, omfattet af bekendtgørelsen om  

 naturlægemidler og som derfor skal søge  

 Lægemiddelstyrelsen om en markedsføringstilladelse forinden.
1.3 Hvad omhandler vejledningen? Vejledningen uddyber bestemmelserne i  

 bekendtgørelsen om naturlægemidler.
Herudover uddybes kravene  

 til fremstilling, kvalitet, uskadelighed, dokumentation for virkning,  

 mærkning m.m.
Bagest i vejledningen er anført de mest relevante  

 bekendtgørelser og guidelines, idet det skal bemærkes at disse  

 løbende opdateres.
 Vejledningen findes også i en engelsk  

 oversættelse.
1.4  

 Ikrafttræden Vejledningen erstatter tidligere vejledning af 30.  

 september 1992.
2. Afgrænsning I lægemiddelloven defineres lægemidler som  

»varer, som er bestemt til at tilføres mennesker eller dyr for at  

 forebygge, erkende, lindre, behandle eller helbrede sygdom, sygdomssymptomer  

 og smerter eller for at påvirke legemsfunktioner«.
Om et produkt er omfattet af lægemiddel- eller  

 levnedsmiddellovgivningen vurderes som hovedregel på grundlag af  

 formålet med produktet.
Det er således primært producenten  

 eller importøren, der træffer dette valg.
Hvis et produkt  

 markedsføres som forebyggende eller helbredende m.m. på sygdom  

 og sygdomssymptomer anses det for et lægemiddel.
Hvis et produkt  

 markedsføres som et tilskud til den sædvanlige kost uden at  

 være et lægemiddel er det et kosttilskud.
Lovgivningen om kosttilskud administreres af  

 Fødevaredirektoratet.
Henvendelse om de præparater, der er  

 omfattet af bestemmelserne om kosttilskud, rettes til  

 Fødevaredirektoratet, Mørkhøj Bygade 19, 2860  

 Søborg.
Telefon 33 95 60 00.
Koncentrationer I bekendtgørelsen om naturlægemidler hedder  

 det i § 1: »Ved naturlægemidler forstås lægemidler,  

 hvis aktive indholdsstoffer udelukkende er naturligt forekommende stoffer i  

 koncentrationer, der ikke er væsentligt større end dem, hvori de  

 forekommer i naturen.« Fortolkningen af denne formulering omfatter, udover  

 tørdrogeformuleringer som teer og lægemidler indeholdende  

 pulveriseret droge, også ekstrakter hvor der er sket en betydelig  

 opkoncentrering af drogen.
I praksis er typisk set droge-ekstrakt forhold fra  

 1:1 og op til 40:1. Lægemiddelstyrelsen har accepteret dette i  

 erkendelse af, at det typisk er de råvarer, der findes på  

 markedet og at det i mange tilfælde er nødvendigt med en vis  

 opkoncentrering for at opnå en tilstrækkelig dosis.
Der  

 accepteres dog ikke opkoncentreringer hvor der specifikt sigtes imod at  

 oprense et specifikt stof og der accepteres normalt ikke opkoncentreringer  

 hvor over 50 % udgøres af et stof.
Der accepteres i konsekvens heraf  

 heller ikke rene stoffer, isoleret fra et ekstrakt eller syntetisk  

 fremstillede.
Kemisk modificerede substanser, f.eks. opnået ved  

 glykosidfraspaltning eller methylering vil heller ikke kunne accepteres  

 indenfor rammerne af naturlægemiddelbekendtgørelsen.
 Hjælpestoffer, herunder
aromastoffer, farvestoffer og konserveringsmidler, må gerne  

 være syntetiske.
Drogetype I bekendtgørelse om naturlægemidler er der  

 ikke skelnet mellem, om de »naturligt forekom-mende stoffer« er af animalsk,  

 vegetabilsk eller mineralsk oprindelse.
Alle typer vil derfor kunne  

 indgå i et naturlægemiddel.
I praksis er langt de fleste  

 præparater dog af vegetabilsk oprindelse.
I Danmark har  

 mælkesyreproducerende bakterier af typen Lactobacillus og  

 Bifidobacterium f.eks. kunnet godkendes i naturlægemidler.
Danmark og  

 de øvrige nordiske lande adskiller sig på dette punkt fra de  

 øvrige europæiske lande, hvor naturlægemidler defineres  

 som »Herbal Medicinal Products«, det vil sige udelukkende baseret på  

 plantemateriale.
Lægemiddelformer Bekendtgørelsen omfatter naturlægemidler, der  

 er bestemt til indtagelse gennem munden, til at påføres hud  

 eller til lokal anvendelse på slimhinder.
 Som eksempel på lægemiddelformer, der er  

 blevet godkendt kan nævnes: Tabletter, kapsler, orale dråber,  

 salver, cremer, suppositorier og vagitorier.
 Suppositorier og vagitorier til systemisk anvendelse  

 accepteres ikke.
 Øjendråber, øjensalver og  

 øredråber accepteres ikke.
 Det bemærkes at bekendtgørelsen omfatter  

 præparater både til human brug og til veterinær brug.
Indikationer Ifølge bekendtgørelsen om  

 naturlægemidler kan »indikationer for naturlægemidler kun omfatte  

 lettere sygdomme, dvs. sådanne, hvortil det er almindeligt ikke at  

 søge læge.« Baggrunden for dette er at naturlægemidler er  

 lægemidler, der kan sælges i detailhandel uden for  

 apoteksområdet.
Derfor skal det for hvert præparat vurderes om  

 anvendelsen ligger indenfor grænserne for forsvarlig selvbehandling.  

 Indikationen vil derfor ofte indeholde oplysninger om under hvilke  

 omstændigheder det vil være forsvarligt at anvende  

 præparatet, f.eks.:
»Naturlægemiddel til kortvarigt brug ved  

 forstoppelse« »Naturlægemiddel til forebyggelse og behandling af  

 lettere forhøjet indhold af kolesterol og triglycerider i blodet, i  

 forbindelse med diæt, hvor anden medicinsk behandling ikke er  

 påkrævet« »Slimløsnende naturlægemiddel ved hoste i  

 kortere perioder« 3. Ansøgning om  

 markedsføringstilladelse Naturlægemidler må kun bringes på  

 markedet i Danmark, hvis der forinden er udstedt en  

 markedsføringstilladelse af Lægemiddelstyrelsen.
Sagsbehandlingstiden for en ansøgning er maksimalt  

 i alt 180 dage.
Det tilstræbes at ansøger inden 120 dage vil  

 modtage Lægemiddelstyrelsens første bemærkninger til  

 ansøgningen.
Herefter kan ansøger indenfor en periode på  

 højst 6 måneder fremsende supplerende dokumentation til  

 støtte for den oprindelige ansøgning.
Ender den fornyede  

 sagsbehandling (max. 60 dage) herefter med et afslag, kan der, efter  

 anmodning, fremsendes supplerende dokumentation og sagsbehandlingen  

 genoptages indenfor en periode på højst 6 måneder.
I  

 særlige tilfælde kan fristen forlænges med op til 6  

 måneder.
Herefter kan sagen kun genoptages efter indsendelse af fornyet  

 ansøgning og betaling af nyt gebyr.
En ansøgning om markedsføringstilladelse  

 indsendes til Lægemiddelstyrelsen Projektledelsen Frederikssundsvej 378 2700 Brønshøj Telefon : 44 88 91 11 Telefax : 44 91 73 73 Ansøgeren skal selv opbevare en kopi af det  

 indsendte materiale.
 Ansøgningen skal opstilles efter de retningslinier,  

 der er anført i EU-vejledning: Notice to Applicants for Medicinal  

 Products for Human Use in the European Union.
 Ansøgningen skal indeholde:
 Part I:
Ansøgningsskema Kompositionsskema Dokumentation for tilladelse til fremstilling,  

 forhandling, import m.v. (§ 8) Udkast til produktresumé (SPC) Udkast til indlægsseddel Udkast til etiket Ekspertrapporter omhandlende den farmaceutiske, den  

 toksikologiske og den kliniske dokumentation.
Rapporten skal udarbejdes af en  

 person med tilstrækkelige kvalifikationer og erfaring.
Den skal  

 underskrives og dateres af eksperten og vedlægges en kort oversigt over  

 ekspertens baggrund, uddannelse og erfaring samt professionelle relation til  

 ansøgerfirmaet.
 Part II:
 Dokumentation for den farmaceutiske kvalitet.
 Part III:
Bibliografisk dokumentation for præparatets  

 sikkerhed Part IV:
 Bibliografisk dokumentation for præparatets  

 effekt.
 Ansøgningen skal indsendes i ét  

 eksemplar.
 Sprog:
Ansøgningsskema, udkast til produktresumé,  

 indlægsseddel og etiket skal være på dansk.
Den  

 øvrige dokumentation kan foreligge på dansk eller engelsk.  

 Enkelte referencer kan accepteres på tysk.
Lægemiddelstyrelsen  

 kan dog i særlige tilfælde anmode om at få referencen  

 oversat.
 Efter at ansøgningen er modtaget, vil  

 Lægemiddelstyrelsen kvittere for modtagelsen.
 Lægemiddelstyrelsen fremsender efter modtagelsen af  

 ansøgningen en opkrævning af ansøgningsgebyret.  

 Betalingsfrist: 30 dage.
4. Krav til naturlægemidler Som for øvrige lægemidler vil  

 præparaterne blive vurderet med hensyn til fremstilling, kvalitet,  

 sikkerhed og effekt.
4.1 Fremstilling, import og  

 engrosforhandling Kravene til fremstilling er overordnet anført i  

 bekendtgørelsen om naturlægemidler, hvor det hedder at  

 præparaterne »skal være fremstillet i en virksomhed, der  

 råder over den fornødne faglige kundskab, og hvis indretning og  

 drift anses at sikre en betryggende fremstilling af lægemidler« Dette betyder, at naturlægemidler skal være  

 fremstillet i en virksomhed, der har Lægemiddelstyrelsens tilladelse  

 efter Lægemiddellovens § 8.
I henhold til Lægemiddellovens § 8,  

 stk. 1, skal Lægemiddelstyrelsen godkende virksomheder, der  

 håndterer lægemidler.
Virksomheder, der fremstiller, importerer,  

 oplagrer og engrosforhandler naturlægemidler, skal derfor have  

 Lægemiddelstyrelsens tilladelse hertil inden aktiviteten  

 påbegyndes.
 Det bemærkes, at der ikke kræves godkendelse  

 til detailforhandling af naturlægemidler.
 Ansøgningsafgift og årsafgift for tilladelse  

 til fremstilling, import og engrosforhandling af naturlægemidler er  

 fastsat i bekendtgørelse om afgifter for lægemidler og  

 lægemiddelvirksomheder.
 Kravene til virksomheder, der håndterer  

 lægemidler, er beskrevet i Lægemiddelstyrelsens  

 bekendtgørelse nr. 264 af 4. april 1997 om god fremstillingspraksis  

 (GMP) og god distributionspraksis (GDP) for lægemidler.
 Herudover er kravene nærmere beskrevet i »The Rules  

 Governing Medicinal Products in the European Union« Volume 4, Good  

 Manufacturing Practices.
Fremstillere i Danmark Såfremt virksomheden allerede er i besiddelse af en  

 § 8 godkendelse fra Lægemiddelstyrelsen, som dækker det  

 ansøgte, er det tilstrækkeligt at henvise til denne.
Hvis en  

 sådan godkendelse ikke foreligger, skal der søges herom.
Fremstillere i udlandet Ansøgningen skal ledsages af et myndighedsdokument  

 af nyere dato, hvoraf det fremgår, at virksomheden har tilladelse til  

 håndtering af lægemidler i sit hjemland samt hvilke produkttyper,  

 det drejer sig om.
Et dokument i original eller bekræftet kopi udstedt  

 og indsendt 1-2 år tidligere, vil normalt kunne accepteres, når  

 der henvises hertil eller vedlægges en kopi heraf.
 Hvis virksomheden er beliggende udenfor EU/EØS skal  

 ansøgningen desuden ledsages af dokumentation for udført  

 inspektion fra et EU/EØS land.
Importørvirksomheder i Danmark Såfremt virksomheden allerede er i besiddelse af en  

 § 8 godkendelse fra Lægemiddelstyrelsen, som dækker det  

 ansøgte, er det tilstrækkeligt at henvise til denne.
Hvis en  

 sådan godkendelse ikke foreligger, skal der søges herom.
 I henhold til artikel 16.1 og 16.3 i EU-direktiv  

 75/319/EEC skal firmaer, der importerer lægemidler fra 3. lande til en  

 medlemsstat i EU være i besiddelse af en tilladelse til fremstilling af  

 lægemidler.
Engrosforhandlervirksomheder i Danmark Såfremt virksomheden allerede er i besiddelse af en  

 § 8 godkendelse fra Lægemiddelstyrelsen, som dækker det  

 ansøgte, er det tilstrækkeligt at henvise til denne.
Hvis en  

 sådan godkendelse ikke foreligger, skal der søges herom.
 Ansøgningsskema m.m. vedrørende tilladelse  

 til fremstilling, import eller engrosforhandling af naturlægemidler kan  

 fås ved henvendelse til Lægemiddelstyrelsen, Inspektionen.
4.2 Kvalitet Kravene til kvalitet er overordnet anført i  

 bekendtgørelsen om naturlægemidler, hvori det hedder at  

 præparaterne »skal være af tilfredsstillende kvalitet« og i  

 Lægemiddelstyrelsens bekendtgørelse nr. 611 af 2. juni 1997 om  

 lægemidlers kvalitet.
Indledning/Definitioner Den farmaceutiske dokumentation, der omfatter kemiske,  

 mikrobiologiske og farmaceutisk tekniske data, skal sikre en  

 tilfredsstillende kvalitet samt sikre mod batch til batch variationer.  

 Dokumentationsmaterialet vedrørende den kemiske, mikrobiologiske og  

 farmaceutiske del skal være opstillet efter de retningslinjer, der er  

 anført i EU-vejledningen Volume 2B Notice to Applicants -  

Medicinal Products for Human Use - Part II - Concerning Chemical,  

 Pharmaceutical and Biological Documentation for Vegetable Medicinal  

 Products.
Vejledningen er uddybet i Volume 3A Guidelines   Medicinal  

 Products for Human Use   Quality and Biotechnology, specielt en  

 EU-Guideline inden for plantemedicin: Quality of Herbal Remedies.
Det  

 farmaceutiske dokumentationsmateriale skal være opsummeret i en  

 ekspertrapport omfattende en tabellarisk del og en kritisk del opstillet  

 efter de retningslinjer, der ligeledes er anført i Volume 2B, i  

Part IC og IC1 Expert Report on the Chemical, Pharmaceutical and  

 Biological Documentation.
Den tabellariske del skal omfatte alle  

 relevante afsnit fra dokumentationen, og den kritiske del skal særligt  

 diskutere de elementer af dokumentationen, der eventuelt ligger udenfor  

 retningslinjerne i de relevante guidelines.
Som afslutning skal foretages en  

 samlende konklusion for hele dokumentationen.
Beskrivelsen af de analytiske data skal være  

 så detaljeret, at det er muligt for myndighederne at udføre  

 analytisk kontrol.
Analysemetoder, der ikke stammer fra anerkendte  

 farmakopéer, skal valideres.
En droge er et plante-, dyrisk eller mineralsk  

 materiale, der er bearbejdet på en sådan måde, at det kan  

 anvendes til lægemidler.
Bearbejdningen vil oftest være  

 tørring.
En tilberedning kan være findelt droge,  

 ekstrakt, pressesaft, tinktur, fed olie, æterisk olie etc., men ikke  

 isolerede indholdsstoffer enkeltvis eller i blanding.
Tilberedningen kan  

 omfatte oprensning, opkoncentrering etc.
Andre stoffer som  

 opløsningsmidler, fyldstoffer og konserveringsstoffer kan indgå  

 i tilberedninger.
En standardiseret tilberedning er justeret til et  

 bestemt indhold af et stof/stofgruppe ved opkoncentrering og eventuel  

 tilsætning af fyldstoffer.
En droge eller en tilberedning af den, skal betragtes som  

 den virksomme bestanddel, og de terapeutisk aktive  

 indholdsstoffer i denne kan være kendte, delvis kendte eller  

 ukendte.
Hvis de aktive indholdsstoffer er kendte deklareres disse.
Som  

 eksempel på droger hvor Lægemiddelstyrelsen har accepteret at det  

 aktive stof i drogen er kendt og skal deklareres kan nævnes:
 Sennesbælg :
Sennosider Frangulabark:
Anthrakinoner, beregnet som frangulin Ginsengrod:
Ginsenosider Ginkgo Biloba blade:
Ginkgoflavonglykosider og terpenlactoner Harpagophytumrod:
Harpagosider Markørstoffer er kemisk veldefinerede  

 indholdsstoffer, der kan anvendes til kvantificering af droger/tilberedninger  

 med ukendte eller kun delvis kendte terapeutisk aktive indholdsstoffer.  

 Markørstoffer deklareres ikke.
Som eksempel på droger hvor der  

 er kvantificeret ud fra markørsubstanser kan nævnes :
 Valerianerod:
Valerensyre Kamilleblomst:
Bisabolol Hamamelisblad:
Tanniner Echinaceaerod eller-urt Kaffesyrederivater Et hjælpestof, herunder farvestof,  

 konserveringsstof, aroma- og smagsstof, er en råvare, der anvendes ved  

 fremstilling af lægemidler, og som ikke betinger lægemidlets  

 virkning.
Ved en specifikation forstås en af  

 råvare- eller lægemiddelfremstilleren opstillet forskrift, der  

 definerer kvaliteten af råvaren eller lægemidlet.
Specifikationen  

 skal omfatte de nødvendige angivelser af råvarens eller  

 lægemidlets oprindelse, sammensætning og fremstillingsmåde,  

 de krav med tilhørende grænser, som skal kunne opfyldes og  

 dertil hørende validerede analysemetoder samt de opbevaringsforhold  

 der skal respekteres.
Ved en standard forstås en af myndighederne  

 publiceret forskrift, kaldet monografi, der definerer kvaliteten af en  

 råvare eller et lægemiddel.
Analysemetoderne i en standard er  

 validerede.
Ved validering af en analysemetode skal det vises,  

 at metoden er egnet til formålet, jf.
Volume 3A Guidelines, hvori  

 findes to guidelines om validering.
II A Komposition/Synopsis Navnet, som præparatet ønskes  

 markedsført under, anføres.
 Lægemiddelformen angives (f.eks. tablet). Der  

 skal benyttes en lægemiddelformbetegnelse defineret i gældende  

 udgave af DLS (Danske Lægemiddelstandarder).
 I deklarationen angives mængde af terapeutisk  

 aktivt stof pr. enhed og den anvendte mængde af droge/ekstrakt angives.  

 Hvis de terapeutisk aktive stoffer ikke er kendte deklareres mængden af  

 droge og eventuelt ekstrakt direkte.
 Emballage og pakningsstørrelser angives.
Stamplante/organisme angives med latinske navn  

 anført med slægt, art og autornavn eventuel varietet eller  

 chemotype (eks.
Pimpinella anisum L.), samt med et entydigt dansk  

 navn, som anført i DLS eller Dansk Feltflora.
Den anvendte  

plantedel (rod, blad etc.) anføres.
 Den kvantitative sammensætning af  

 præparatet oplyses, herunder alle hjælpestoffer, med an-givelse  

 af hvilken funktion de indgående bestanddele og stoffer har i  

 præparatet.
Som en del af det farmaceutiske udviklingsarbejde  

skal tilstrækkelig udløsningshastighed dokumenteres for  

 faste doserede lægemidler.
Hvis overskud tilsættes skal der  

 redegøres for om årsagen er tab ved produktion eller tab under  

 opbevaring.
Hvis der anvendes markørstoffer til kvantificering af  

 drogen, skal der redegøres for valget af de pågældende  

 markørstoffer.
II B Fremstilling Fremstillingsforskrift, herunder beskrivelse af eventuel  

 findeling af drogen og anden behandling, f.eks. desinfektion.  

 Batchstørrelser angives.
Fremstillingsforskriften skal foreligge som  

 en integreret del af ansøgningen.
 For fremstillingsprocessen angives proceskontrol og  

 eventuel procesvalidering af kritiske trin, hvis der er tale om en  

 ikke-konventionel proces.
II C Kontrol af råvarer 1. Virksomme bestanddele Stamplante skal angives som ovenfor anført.
Om  

 muligt angives information om leverandør, indsamlingssted,  

 høsttidspunkt og plantens udviklingstrin samt eventuel behandling med  

 pesticider under væksten.
Det anføres hvilken plantedel, der  

 anvendes, og behandling efter høst; tørring,  

 opbevaringsbetingelser etc.
Disse oplysninger anføres også for  

 tilberedninger.
Ved anvendelse af tilberedninger skal fremstillingsmetoden  

 beskrives.
Dokumentationen skal omfatte en kort diskussion af mulige  

 urenheder/forfalskninger.
Hvis der indgår dyrisk materiale i  

 præparatet skal dokumentation for fravær af TSE foreligge, jf.  

 DLS.
Hvis drogen eller tilberedningen er  

monografibeskrevet i Den Europæiske Farmakopé eller et  

 EU-lands nationale farmakopé er henvisning til en sådan standard  

 som oftest tilstrækkelig som specifikation.
Der er dog behov for at  

 supplere med prøver for mikrobiel renhed, restindhold af pesticider  

 og/eller desinfektionsmidler.
For droger eller tilberedninger der ikke er  

 monografibeskrevet, skal opstilles en råvarespecifikation  

 omfattende identifikation, renhedsprøver og krav til kvantitativt  

 indhold, jf.
EMEA/HMPWG /99.  Identifikation i form af makro- og  

 mikroskopisk beskrivelse af drogen skal kombineres med kemisk identifikation.  

Renhedsprøver omfatter krav til mikrobiel renhed, grænser  

 for pesticid- og desinfektionsrester, radioaktivitet, tungmetaller, fremmede  

 bestanddele, mulige forureninger eller forfalskninger.
Krav til  

kvantitativt indhold af kendte aktive indholdsstoffer eller  

 markørstoffer skal fastsættes.
Ved anvendelse af standardiserede  

 tilberedninger, ønskes oplysninger om hvorledes den standardiserede  

 blanding opnås.
Indholdet skal verificeres v.hj.a.  

 referenceprøver.
 Analysemetoderne skal være udførligt  

 beskrevne og validerede med angivelse af grænser.
 For tilberedninger vil der desuden kunne være krav  

 til opløsningsmiddelrester.
For drogetilberedninger er det ligeledes muligt af anvende  

EU Drug Master File proceduren, jf.
Volume 3A, Guidelines.
 Batchanalyseresultater fremsendes til vurdering af de  

 foreslåede grænser.
2. Hjælpestoffer For anvendte hjælpestoffer skal kravene i Den  

 Europæiske Farmakopés eller et EU-lands na-tionale  

 farmakopé være opfyldt.
Hvis stofferne ikke er  

 monografibeskrevne, skal opstilles specifikation omfattende identifikation,  

 renhedsprøver og kvantitativt indhold.
Hvis der indgår dyrisk materiale som  

 hjælpestof i præparatet, f.eks. gelatine og magnesiumstearat,  

 skal dokumentation for fravær af TSE foreligge, jf.
DLS.
3. Emballage Kortfattet beskrivelse af emballagetype (glas, plast etc.  

 med angivelse af lukkemekanisme) og specifikationer, der skal omfatte kemisk  

 identifikation af polymerer, hvis der anvendes plastemballage.
II D Kontrol af mellemprodukter Kan være nødvendigt, når  

 afprøvning af visse parametre ikke kan udføres på  

 færdigvare.
II E Kontrol af færdigvare En færdigvarespecifikation, der sikrer den  

 kvalitative og kvantitative sammensætning af fær-digvaren, skal  

 opstilles.
Specifikationen skal omfatte identifikation af droge og eventuelle  

 farvestoffer, renhedsprøver med tilhørende grænser,  

 herunder mikrobiel renhed, kvantitativ bestemmelse af aktive indholdsstoffer,  

 hvis disse er kendte, desuden kvantitativ bestemmelse af eventuelle  

 konserveringsstoffer.
Når de aktive indholdsstoffer er ukendte  

 kvantificeres den anvendte markør.
 Består færdigvaren af en blanding af droger  

 eller tilberedninger kan det være umuligt at kvan-tificere hver enkelt,  

 og en samlet bestemmelse kan accepteres, hvis valg af metode er  

 begrundet.
Farmaceutisk-tekniske prøver relateret til  

 lægemiddelformen, som angivet i Ph.
Eur. skal inkluderes i  

 specifikationen.
 Analysemetoderne skal være validerede.
 Batchanalyseresultater fremsendes til vurdering af de  

 foreslåede grænser.
II F Holdbarhed Stabilitetsundersøgelser for ekstrakter kan danne  

 baggrund for en retesttid og for vurdering af færdigvarens  

 holdbarhed.
Til fastsættelse af opbevaringstid ønskes for  

 præparatet fremsendt gennemførte stabilitetsundersøgelser  

 udført i den ansøgte forbrugeremballage under såvel de  

 ønskede opbevaringsbetingelser, som under accelererede  

 forsøgsbetingelser (temperatur, luftfugtighed, evt. lys) i henhold til  

 ICH guideline Stability testing of existing active substances and related  

 finished products.
Der skal foreligge resultater for mindst 6  

 måneders undersøgelser ved de ønskede  

 opbevaringsbetingelser og 3 måneder ved accelererede betingelser,  

 før en foreløbig opbevaringstid kan fastsættes.
En specifikation gældende for færdigvaren i  

 opbevaringstiden skal opstilles.
Til vurdering af stabiliteten  

 undersøges fysiske, mikrobiologiske og kemiske egenskaber.
Eventuel  

 interaktion med hjælpestoffer og emballage vurderes.
En kvantitativ  

 bestemmelse af de aktive indholdsstoffer er ikke tilstrækkelig, da det  

 er hele præparatets stabilitet, der skal undersøges.
Derfor er  

 det nødvendigt at opnå en bredere analytisk-kemisk profil,  

 f.eks. med et såkaldt »finger-print« chromatogram, hvor  

 præparatets stabilitet kan følges.
 Hvis færdigvaren består af en blanding af  

 droger eller tilberedninger kan det være umuligt at kvantificere hver  

 enkelt, og en vurdering af udvalgte markørstoffer kan accepteres,  

 suppleret med anvendelse af fingerprint chromatogrammer, hvis valg af metode  

 er begrundet.
 Den maksimale opbevaringstid, der kan godkendes, er 5  

 år.
4.3 Sikkerhed og effekt Lovgrundlag Da bekendtgørelse nr. 165 af 13. marts 1995 om  

 markedsføringstilladelse til lægemidler jf. § 1 stk. 2  

 også gælder for naturlægemidler gælder  

 efterfølgende ændringsbekendtgørelser som udgangspunkt  

 også for naturlægemidler.
Kravene til dokumentation for sikkerhed  

 og effekt for naturlægemidler fremgår af § 5 i  

 bekendtgørelse om naturlægemidler og er er uddybet i  

 bekendtgørelse nr. 1049 af 16. december 1999 om ændring af  

 bekendtgørelse om markedsføringstilladelse til  

 lægemidler.
I overensstemmelse hermed kræves det ikke, at  

 ansøgeren indleverer resultater af farmakologiske og toksikologiske  

 undersøgelser eller af kliniske studier, hvis det kan vises ved  

 detaljeret reference til publiceret videnskabelig litteratur, at  

 bestanddelen(e) i præparatet har været almindelig  

 anerkendt og anvendt medicinsk og med anerkendt effekt og et acceptabelt  

 sikkerhedsniveau.
Betingelsen for at basere en ansøgning på  

 bibliografisk dokumentation er altså at der kan argumenteres for  

 præparatets eller plantens almindelig anerkendte anvendelse.
 Det fremgår af ændringsbekendtgørelsen,  

 at de faktorer der skal tages hensyn til i forbindelse med at fastslå  

 en »almindelig anerkendt anvendelse« for et lægemiddels bestanddele  

 er:
den periode hvor et stof er blevet anvendt medicinsk indenfor EU (dog  

 altid mindst 10 år) kvantitative aspekter ved brugen graden af videnskabelig interesse i stoffet/planten sammenhæng i de videnskabelige data En ansøgning vil altid skulle indeholde et afsnit  

 om den »almindelige anerkendte anvendelse«, hvori der argumenteres for denne  

 baseret på ovenstående oplysninger.
Sikkerhed I bekendtgørelsen om naturlægemidler er det  

 anført at kravet til sikkerhed er, at præparatet ved normal  

 anvendelse skal være uskadeligt.
Den dokumentation, som ansøgeren fremlægger,  

 skal søge at dække alle aspekter af sikkerhedsvurderingen og  

 skal omfatte eller referere til en oversigt over den relevante litteratur.  

 Både positiv og negativ information skal fremsendes.
Man skal  

 især være opmærksom på manglende information, og det  

 skal begrundes hvorfor der har kunnet påvises et acceptabelt  

 sikkerhedsniveau, selvom der måtte mangle nogle undersøgelser.  

 Resultaterne diskuteres i ekspertrapporten.
Ekspertrapporten skal indeholde en kritisk vurdering af de  

 data og referencer, der indgår i dokumentationen for virkning.  

 Ekspertrapporten skal forklare relevansen af alle forelagte data hvis de  

 vedrører et lægemiddel, der er forskelligt fra det  

 lægemiddel, der ønskes markedsført (andet ekstrakt  

 f.eks.). Det skal herunder diskuteres om det præparat, der er  

 undersøgt, kan anses for at svare til det præparat, der  

 søges om.
Såfremt der ikke fremsendes data om alle punkter, skal  

 det anføres i ekspertrapporten og det skal diskuteres, hvilken  

 betydning dette har for den samlede vurdering af virkningen.
Rapporten skal udarbejdes af en person med  

 tilstrækkelige kvalifikationer og erfaring.
Den skal underskrives og  

 dateres af eksperten og vedlægges en kort oversigt over ekspertens  

 baggrund, uddannelse og erfaring samt professionelle relation til  

 ansøgerfirmaet.
Effekt Et naturlægemiddel skal være dokumenteret  

 så det må anses for forsvarligt at det frigives til anvendelse i  

 overensstemmelse med de indikationer, der er anført i  

 ansøgningen.
Dokumentationen for præparatets virkning skal  

 udarbejdes ud fra detaljerede henvisninger til offentliggjort videnskabelig  

 litteratur.
Offentliggørelsen kan eksempelvis være sket i  

 anerkendte videnskabelige tidsskrifter, universitetslærebøger  

 eller i anerkendte værker indenfor det aktuelle område.  

 Monografier fra videnskabelige selskaber, f.eks.
ESCOP eller WHO monografier  

 kan indgå som en del af dokumentationen, men kan ikke erstatte en  

 generel litteraturdokumentation.
Dokumentationen skal normalt omfatte alle de punkter, der  

 indgår i en ansøgning om godkendelse af et lægemiddel.  

 Både positiv og negativ information skal fremsendes.
Såfremt der  

 på baggrund af den offentliggjorte litteratur ikke kan argumenteres  

 forsvarligt og tilstrækkeligt til at opfylde alle krav til  

 dokumentation, kan ansøgeren supplere de manglende data med egne  

 supplerende studier.
Studier, der ligger uden for dette eller som blot  

 gentager allerede publiceret dokumentation vil ikke normalt kunne indgå  

 i en ansøgning baseret på bibliografisk dokumentation.
En  

 uddybning af kravene til eventuelle supplerende studier kan findes i tre  

 dokumenter fra Lægemiddelagenturets arbejdsgruppe om  

 plantelægemidler (EMEA/HMPWG 10/99, 11/99 og 13/99).
Ekspertrapporten skal indeholde en kritisk vurdering af de  

 data og referencer, der indgår i dokumentationen for virkning.  

 Ekspertrapporten skal forklare relevansen af alle forelagte data som  

 vedrører de lægemidler, der indgår i studierne, specielt  

 hvis disse er forskellige fra det lægemiddel, der ønskes  

 markedsført.
Det skal herunder diskuteres om det præparat, der  

 er undersøgt, kan anses for at svare til det præparat, der  

 søges om.
Såfremt der ikke fremsendes data om alle punkter, skal  

 det anføres i ekspertrapporten og det skal diskuteres, hvilken  

 betydning dette har for den samlede vurdering af virkningen.
Rapporten skal udarbejdes af en person med  

 tilstrækkelige kvalifikationer og erfaring.
Den skal underskrives og  

 dateres af eksperten og vedlægges en kort oversigt over ekspertens  

 baggrund, uddannelse og erfaring samt professionelle relation til  

 ansøgerfirmaet.
 For yderligere uddybning af indholdet i en bibliografisk  

 dokumentation for effekt og sikkerhed kan henvises til EMEA s arbejdsgruppe  

 om plantelægemidler, der har udarbejdet et forslag til »Points to  

 consider« om spørgsmålet. (EMEA/HMPWP/23/99.
Kombinationspræparater Det hedder i bekendtgørelsen om  

 naturlægemidler, at ansøgeren skal redegøre for sikkerhed  

 og virkning for alle de virksomme bestanddele og kombinationen af disse.
For kombinationspræparater, baseret på  

 bibliografisk dokumentation af de enkelte droger vil kun kunne  

 accepteres et begrænset antal droger.
I Danmark er følgende  

 retningslinier gældende:
 Indholdet af virksomme bestanddele i teblandinger skal  

 normalt udgøre mindst 70% (vægt), således at eventuelle  

 aroma- og pyntedroger højst udgør 30 % (vægt).
 Det samlede antal virksomme bestanddele i teblandinger  

 tilstræbes begrænset til højst 7 og antallet af aroma- ,  

 pynte- og smagsingredienser til højst 3.
For øvrige lægemiddelformer (f.eks.  

 tabletter, kapsler, orale dråber) accepterer Lægemiddelstyrelsen  

 normalt op til 5 virksomme bestanddele.
Herudover accepteres  

 hjælpestoffer i almindeligt omfang.
Ekspertrapporten skal indeholde en dokumentation for den  

 almindelige anerkendte brug af den ansøgte kombination sammen med en  

 diskussion af de enkelte droger.
Rapporten skal samtidig særligt  

 fokusere på den ansøgte dosering af præparatet i forhold  

 til den ud fra litteraturen kendte dosering af hver enkelt droge.
For yderligere uddybning af forholdene omkring  

 kombinationspræparater kan henvises til: Final Note for guidance on  

 fixed combinations of herbal medicinal products with long-term marketing  

 experience (EMEA/HMPWG/15/99) 5. Produktresumé I forbindelse med udstedelse af  

 markedsføringstilladelse, fremsender Lægemiddelstyrelsen et  

 godkendt produktresumé. Der kan ikke uden tilladelse ændres i  

 det godkendte produktresumé.
 Produktresumeet for naturlægemidler skal indeholde  

 følgende oplysninger i nævnte rækkefølge:
 1)	Lægemidlets navn.
2)	Deklaration.
Den kvalitative og kvantitative sammensætning for  

 så vidt angår de virksomme indholdsstoffer og eventuelle aktive  

 indholdsstoffer.
Ved angivelsen af sammensætningen anvendes enten  

 Ph.Eur. navn, DLS-navn eller et entydigt dansk navn som angivet i Dansk  

 Feltflora.
 3)	Lægemiddelform.
 4)	Kliniske oplysninger:
4.1)	terapeutiske indikationer, 4.2)	dosering og administrationsmåde, 4.3)	kontraindikationer, 4.4)	særlige advarsler og forsigtighedsregler vedr. brugen, 4.5)	interaktion med andre lægemidler samt andre former for  

 interaktion, 4.6)	anvendelse under graviditet og amning, 4.7)	trafikfarlighed, 4.8)	bivirkninger og 4.9)	overdosering, evt. oplysning om symptomer,  

 nødhjælpsbehandling og modgift.
 5)	Farmakologiske oplysninger:
5.1)	farmakodynamiske oplysninger i det omfang sådanne findes 5.2)	farmakokinetiske oplysninger i det omfang sådanne findes 5.3)	prækliniske oplysninger i det omfang sådanne  

 findes 6)	Farmaceutiske oplysninger:
6.1)	hjælpestoffer, 6.2)	uforligeligheder, 6.3)	opbevaringstid, 6.4)	særlige opbevaringsbetingelser, 6.5)	emballagens art og sammensætning, 6.6)	instruktioner vedr. håndtering, 7)	Navn og adresse på indehaveren af  

 markedsføringstilladelsen, og evt. dansk repræsentant.
6. Etiket og indlægsseddel  

 (mærkning) Naturlægemidler er omfattet af bekendtgørelse  

 om mærkning m.m. af og indlægssedler til lægemidler samt af  

 lægemiddellovens bestemmelser om navne på lægemidler:
»§ 6. Et lægemiddels navn må ikke  

 være vildledende med hensyn til varens sammensætning, virkning  

 eller egenskaber i øvrigt, og det må ikke være egnet til  

 at fremkalde forveksling med andre lægemidler.« For lægemidler, omfattet af bekendtgørelse om  

 naturlægemidler, skal det i forbindelse med indikationsområdet  

 tydeligt angives, at der er tale om et naturlægemiddel.
7. Reklame Naturlægemidler er som andre lægemidler  

 omfattet af lægemiddellovens reklamebestemmelser, dvs. kapitel 6 samt  

 af bekendtgørelse om reklame for lægemidler og den  

 tilhørende vejledning.
8. Afgifter Ansøgningsafgifter og årsafgifter for  

 naturlægemidler er fastsat i bekendtgørelse om afgifter for  

 lægemidler og lægemiddelvirksomheder.
9. Ændringer i  

 Markedsføringstilladelser for GODKENDTE præparater Der kan ikke uden Lægemiddelstyrelsens godkendelse  

 ændres i de godkendte specifikationer for et præparat med  

 markedsføringstilladelse.
Det betyder, at der ikke kan ændres i  

 eksempelvis råvareleverandør, grænser, analysemetoder,  

 emballage, holdbarhed o.s.v. uden godkendelse forinden.
Nærmere  

 oplysninger findes i nedenstående vejledning:
 Vejledning vedrørende ansøgning om  

 ændringer af markedsføringstilladelser for farmaceutiske  

 specialiteter - variationer.
(Lægemiddelstyrelsens vejledning af 29. marts  

 2000) Ansøgningsskema m.m. vedrørende  

 ændringer kan findes på Lægemiddelstyrelsens hjemmeside  

 www.dkma.dk eller fås ved henvendelse til:
Lægemiddelstyrelsen Laboratoriet Frederikssundsvej 378 2700 Brønshøj Hvornår kræves ansøgning om ny  

 markedsføringstilladelse? Når komposition og specifikationer for et  

 præparat ønskes ændret væsentligt, kræver  

 dette en ny ansøgning, for eksempel ved styrkeændring, herunder  

 ændring fra flerdosis til enkeltdosisformulering (f.eks. mikstur), ved  

 ændring af lægemiddelform samt ved tilføjelse eller  

 fjernelse af en eller flere virksomme bestanddele.
10. Forlængelse af  

 markedsføringstilladelser Markedsføringstilladelser på  

 naturlægemidler er gyldige i 5 år hvorefter tilladelsen skal  

 fornyes såfremt præparatet stadig ønskes  

 markedsført.
Ansøgning om fornyelse af  

 markedsføringstilladelsen skal indsendes til Lægemiddelstyrelsen  

 senest 3 måneder inden udløbet af tilladelsen.
 Ansøgningen bedes indsendt til:
Lægemiddelstyrelsen Projektledelsen Frederikssundsvej 378 2700 Brønshøj Afgiften for behandling af ansøgning om 5-års  

 forlængelse af markedsføringstilladelsen opkræves med  

 faktura.
 Ansøgninger skal ledsages af:
 godkendt produktresumé.
 forslag til mærkning af ydre og indre emballage, såfremt  

 dette er ændret i forhold til tidligere indsendt.
forslag til indlægsseddel, hvor en sådan ikke er godkendt  

 tidligere.
I praksis vil dette betyde, at for præparater omfattet af  

 overgangsbestemmelserne i perioden 1993-95 skal der indsendes forslag til  

 indlægsseddel.
Indlægssedlen udformes i overensstemmelse med  

 gældende regler for mærkning og indlægssedler, jvf.  

 Bekendtgørelse om mærkning af og indlægssedler til  

 lægemidler.
 nyere dokumentation (1-2 år gammel) for at udenlandske  

 fremstillere har tilladelse til fremstilling af farmaceutiske specialiteter i  

 hjemlandet.
 Sikkerhedsopdatering indeholdende:
indledning relevante oplysninger om status i eventuelle  

 markedsføringstilladelser i andre lande i form af kumulative  

 opgørelser over ændringer vurdering af eventuelle nye oplysninger i den videnskabelige  

 litteratur relevante for vurderingen af præparatet (eksempelvis  

 interaktioner, kontraindikationer, graviditet og amning) eventuelle indberetninger til firmaet om mistænkte bivirkninger  

 i forbindelse med kliniske afprøvninger eventuelle indberetninger direkte fra forbrugere til firmaet om  

 mistænkte bivirkninger, f.eks. i form af »line listings«.
konklusion Forlængelsen af markedsføringstilladelsen vil  

 gælde 5 år fra udløbet af den tidligere  

 markedsføringstilladelse.
Lægemiddelstyrelsen, den 11. april  

 2001 Per Helboe /Steffen Bager Bilag 1 Referencer til love,  

 bekendtgørelser m.v.
 1.	Bekendtgørelse om naturlægemidler.
Sundhedsministeriets bekendtgørelse nr. 790 af 21. september  

 1992 2.	Lov om lægemidler Lovbekendtgørelse nr. 656 af 28. juli 1995 med senere  

 ændringer 3.	Bekendtgørelse om kosttilskud Sundhedsministeriets bekendtgørelse nr. 860 af 25. september  

 1996 4.	Bekendtgørelse om lægemidlers kvalitet Lægemiddelstyrelsens bekendtgørelse nr. 611 af 2. juni  

 1997 5.	Bekendtgørelse om mærkning af og indlægssedler  

 til lægemidler Sundhedsstyrelsens bekendtgørelse nr. 314 af 18. maj 1993, samt  

 ændret ved bekendtgørelse nr. 245 af 7. april 1994,  

 bekendtgørelse nr. 641 af 24. juli 1995 samt bekendtgørelse nr.  

 1028 af 15. december 1995.
6.	Bekendtgørelse om markedsføringstilladelse til  

 lægemidler Sundhedsministeriets bekendtgørelse nr. 165 af 13. marts  

 1995 7.	Bekendtgørelse om ændring af bekendtgørelse  

 om markedsføringstilladelse til lægemidler Bekendtgørelse nr. 1049 af 16. december 1999 8.	Bekendtgørelse om god fremstillingspraksis (GMP) og god  

 distributionspraksis (GDP) for lægemidler Lægemiddelstyrelsens bekendtgørelse nr. 264 af 4. april  

 1997 9.	Bekendtgørelse om afgifter for lægemidler og  

 lægemiddelvirksomheder Sundhedsministeriets bekendtgørelse nr. 123 af 22. februar  

 2000 10.	Bekendtgørelse om reklame for lægemidler Sundhedsministeriets bekendtgørelse nr. 8 af 5. januar 2000 11.	Vejledning vedrørende ansøgning om ændringer  

 i markedsføringstilladelser for farmaceutiske specialiteter  

 variationer Lægemiddelstyrelsens vejledning af 29. marts 2000 12.	Danske Lægemiddelstandarder (DLS) Gældende udgave 13.	The Rules Governing Medicinal Products in The European Union Volume 1: Pharmaceutical Legislation: Medicinal products for human use  

 (1998 edition) Volume 2A: Notice For Applicants: Medicinal products for human use:  

 Procedures for marketing authorisation (1998 edition) Volume 2B: Medicinal products for human use: Presentation and content  

 of the dossier (1998 edition) Volume 3A: Guidelines: Medicinal products for human use: Quality and  

 Biotechnology (1998 edition) Volume 3B: Guidelines: Medicinal products for human use: Safety,  

 environment and information (1998 edition) Volume 3C: Guidelines: Medicinal products for human use: Efficacy  

 (1998 edition) Volume 4: Good Manufacturing Practices: Medicinal products for human  

 and veterinary use (1997 edition) Eventuelle ændringer til ovenstående vil  

 fremgå af gældende udgave af »Danske  

 Lægemiddelstandarder«.
 Internetadresser:
Lægemiddelstyrelsen: www.dkma.dk Det Europæiske Lægemiddelagentur: www.eudra.org/emea EU-Kommissionen: www.dg3.eudra.org/home Schultz Information A/S: www.schultz.dk 1. Generelt 3 1.1 Baggrund 3 1.2 Hvem er vejledningen rettet til? 3 1.3 Hvad omhandler vejledningen? 3 1.4 Ikrafttræden 3 2. Afgrænsning 3 3. Ansøgning om markedsføringstilladelse 5 4. Krav til naturlægemidler.
6 4.1 Fremstilling, import og engrosforhandling 7 4.2 Kvalitet 8 II A Komposition/Synopsis 10 II B Fremstilling 10 II C Kontrol af råvarer 10 II D Kontrol af mellemprodukter 11 II E Kontrol af færdigvare 11 II F Holdbarhed 12 4.3 Sikkerhed og effekt 12 Lovgrundlag 12 Sikkerhed 13 Effekt 13 5. Produktresumé 15 6. Etiket og indlægsseddel (mærkning) 16 7. Reklame 16 8. Afgifter 16 9. Ændringer i Markedsføringstilladelser for godkendte  

 præparater 16 10. Forlængelse af markedsføringstilladelser 17 Bilag 1: Referencer til love, bekendtgørelser m.v.
