Bekendtgørelse om regulering af  

 betalingsbeløb i henhold til  

 færdselsloven I medfør af § 124 r i færdselsloven, jf.  

 lovbekendtgørelse nr. 712 af 2. august 2001, fastsættes:
 § 1. Med virkning fra den 1. januar 2002 til den  

 31. december 2002 fastsættes følgende:
 1)	Det i lovens § 121, stk. 5, nævnte beløb  

 (standsnings- og parkeringsafgifter) forhøjes til 510 kr.
 2)	Det i lovens § 124 a, stk. 1, nævnte beløb  

 for afholdelse af køreprøver forhøjes til 580 kr.
 3)	Det i lovens § 124 a, stk. 2, nævnte beløb  

 for afholdelse af praktiske prøver til stor motorcykel og almindelig  

 bil med stort påhængskøretøj forhøjes til  

 260 kr.
 4)	Det i lovens § 124 a, stk. 3, nævnte beløb  

 for afholdelse af kontrollerende køreprøve forhøjes til  

 870 kr.
 5)	Det i lovens § 124 c, stk. 1, nævnte beløb  

 for ombytning af kørekort, udstedelse af duplikatkørekort og  

 fornyelse af kørekort med kørelærergodkendelse og  

 kørekort til erhvervsmæssig personbefordring, forhøjes  

 til 260 kr.
 6)	Det i lovens § 124 e, stk. 1, 1. pkt., nævnte  

 beløb for afholdelse af kørelærerprøve  

 forhøjes til 320 kr.
 7)	Det i lovens § 124 e, stk. 1, 2. pkt., nævnte  

 beløb for afholdelse af kørelærerprøve til  

 almindelig bil samtidig med prøve til motorcykel forhøjes til  

 440 kr.
 8)	De i lovens § 124 g, stk. 1, nr. 1-3, nævnte  

 beløb for syn forhøjes til:
a)	570 kr. for biler med en typegodkendt totalvægt på over  

 3.500 kg, påhængsvogne og sættevogne til biler, hvor  

 påhængsvognen og sættevognen har en typegodkendt  

 totalvægt på over 3.500 kg, motorredskaber, personbiler til flere  

 end 9 personer føreren medregnet, samt for blokvogne, b)	400 kr. for de biler og påhængskøretøjer,  

 som ikke er nævnt under litra a og c, samt traktorer, og c)	230 kr. for motorcykler og for påhængsvogne eller  

 påhængsredskaber til motorcykler og for knallerter.
 9)	De i lovens § 124 g, stk. 3, nr. 1-3, nævnte  

 beløb for omstillingssyn forhøjes til:
a)	360 kr. for biler med en typegodkendt totalvægt på over  

 3.500 kg, påhængsvogne og sættevogne til biler, hvor  

 påhængsvognen og sættevognen har en typegodkendt  

 totalvægt på over 3.500 kg, motorredskaber, personbiler til flere  

 end 9 personer føreren medregnet, samt for blokvogne, b)	250 kr. for de biler og påhængskøretøjer,  

 som ikke er nævnt under litra a og c, samt traktorer, og c)	140 kr. for motorcykler og for påhængsvogne eller  

 påhængsredskaber til motorcykler og for knallerter.
 10)	De i lovens § 124 g, stk. 5, nævnte beløb  

 for en særlig godkendelse forhøjes til 570 kr. for en  

 godkendelse og til 220 kr. for kontrol af overensstemmelse med meddelt  

 godkendelse.
 11)	Det i lovens § 124 j, stk. 1, 1. pkt., nævnte  

 beløb for betaling af nummerplader forhøjes til 1.180 kr. for  

 et sæt og til 590 kr. for en enkelt plade.
 12)	Det i lovens § 124 j, stk.1, 2. pkt., nævnte  

 beløb for betaling af en 3. nummerplade, der kan anvendes ved  

 transport af gods bag på personbiler og varebiler, fastsættes til  

 110 kr.
 13)	Det i lovens § 124 m, stk. 1, for registrering af  

 ejerskifte (brugerskifte), der finder sted uden afmelding af  

 køretøjet, forhøjes til 380 kr.
 14)	Det i lovens § 124 o, stk. 1, nævnte beløb  

 for benyttelse af faste prøveskilte forhøjes til 1.150 kr.  

 årligt for et sæt prøveskilte til bil og til 190 kr.  

 årligt for et prøveskilt til motorcykel.
 15)	Det i lovens § 124 p, 1. pkt., nævnte beløb for  

 benyttelse af løse prøveskilte fastsættes til 100 kr. pr.  

 døgn.
 § 2. Bekendtgørelsen træder i kraft  

 den 1. januar 2002.
 Stk. 2. Samtidig ophæves bekendtgørelse nr. 988  

 af 3. november 2000 om regulering af betalingsbeløb i henhold til  

 færdselsloven.
 Stk. 3. Forhøjelsen af de i § 1, nr. 14-15,  

 nævnte beløb får virkning fra den første  

 betalingsperiode, der begynder den 1. januar 2002 eller senere.
