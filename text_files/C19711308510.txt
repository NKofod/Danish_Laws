 Den herværende amerikanske ambassade har i skrivelse til  

 Veterinærdirektoratet gjort opmærksom på følgende vedrørende den løbende  

 kontrol med eksporten af kødvarer til U.S.A.:
A.
Kontrollen på produktionsstedet.
 1. laboratoriekontrollen der finder sted ved importen  

 i U.S.A. har kun til formål at verificere ikke at erstatte en tilsvarende  

 kontrol i oprindelseslandet, hvorfor kontrollen i det pågældende land før  

 udstedelse af sundhedscertifikater finder sted skal have rådighed over de  

 nødvendige analyseresultater til at sikre overensstemmelse med kravene til  

 sammensætningen af varerne i henhold til U.S.A. bestemmelser.
 2. For såvidt angår tilsætningsstoffer med  

 mængdemæssig begrænsning i anvendelsen, såsom nitrat, nitrit og fosfat m.m.,  

 er gjort opmærksom på, at der dels kan være tale om en begrænsning i den  

  mængde der er tilladt tilsat kødvarerne dels også kan være tale om  en  

 maximal tilladt mængde i færdigvaren og begge dele skal være overholdt.
 I nedenstående oversigt er anført de ingredienser til saltlager for hvilke  

 der er mængdemæssige begrænsninger i anvendelsen.
 De mængder der må tilsættes saltlager er i U.S.A. bestemmelser angivet for  

 en saltningstilvækst på 10% og ved højere saltningstilvækst skal mængden  

 reduceres proportionalt med tilvæksten.
 De tilsynsførende dyrlæger bedes påse, at det angivne er overholdt.
 For så vidt angår anvendelsen af fosfater er der i skrivelse af 29/10 1971  

 allerede gjort opmærksom på dette.
 Til støtte for certifikatudstedelsen vil der fremover udover den allerede  

 etablerede kontrol med lagens fremstilling på stedet, lejlighedsvis blive  

 indkaldt prøver af de anvendte saltlager til analyse her for indhold af  

 nitrat, nitrit, fosfat m.m.
 På samme måde vil der fra de virksomheder der fremstiller »Farmers  

 Salami« og lignende blive indkaldt prøver til analyse for vand, nitrit  

 m.m.
 3. Anvendelse af skankekød.
 Produkter i forbrugerstørrelse etiketteret »Ham« samt alle  

 størrelser af produkter etiketteret »Ham sectioned and formed« må i  

 den enkelte dåse forholdsmæssigt ikke indeholde mere skankekød end hvad der  

 svarer til forholdet skankekød hel skinke.
 Vejledende for hvor meget dette er, er at man i U.S.A. angiver at en  

 skinke naturligt indeholder 12% skankekød.
Til yderligere orientering kan anføres, at der i henhold til U.S.A.'s  

 bestemmelser gælder, at når betegnelsen skankefri (»shankless«)  

 benyttes i forbindelse med en skinke betyder det, at skanken er blevet  

 fjernet ved hjælp af et snit gennem knæleddet vinkelret på lårbensknoglen.  

 Den nederste del af musklen semitendinosus kan overskæres sådan, at der  

 efterlades en forlængelse af senetilheftningen på ca. 2 inches.
Denne  

 forlængelse anses for at være en integrerende del af skinken som sådan og  

 foldes sædvanligvis over enden af lårbensknoglen.
 Iøvrigt henvises til cirkulærer fra Veterinærdirektoratet af 18. februar  

 1970, KK 611-70, og 14/5 1970, KK 1844-70, vedrørende fortolkningen af  

 etiketteringen for skinker til U.S.A.
 4. Alle dåsekødvarer, der deklareres »Perishable,  

 Keep under refrigeration«, skal have været opvarmet til en  

 centrumstemperatur på mindst 156 grader F (68.9 grader C).
 Et særskilt cirkulære om de tilsynsførende dyrlægers indpasning og  

 funktion i kogekontrollen er under udarbejdelse og forventes udsendt i nær  

 fremtid.
B.
U.S.A. kontrol med tilsatte stoffer (Added Substances).
 Ved importen til U.S.A. foretages beregning af »added  

 substances« i tilslutning til eventuelt foretagne analyser.
 Er varen tilsat gelatine, d.v.s. deklareret »gelatin added«,  

 foretages automatisk ved beregningerne af total protein en fratrækning af  

 0.6%, med indre den aktuelle gelatineprocent er angivet som en tilføjelse til  

 sundhedscertifikatet, i hvilket tilfælde den rent faktisk anvendte mængde vil  

 blive lagt til grund for beregningen.
 Uanset om gelatine er tilsat, gælder, at man automatisk vil foretage en  

 0.5% fratrækning af total proteinindholdet for justering af tilsætning af  

 andre proteinforbindelser end gelatine, f.eks. hydrolyseret vegetabilsk  

 protein (Hydrolized vegetable protein, H.V.P.) og mononatrium glutaminat  

 (MSG) med mindre det af sundhedscertifikatet, som for gelatine, fremgår, hvor  

 meget der er benyttet, eller om der overhovedet er benyttet noget.
 Såfremt man ønsker der ved beregningerne i U.S.A. tages hensyn til  

 ovenstående, skal der derfor fremtidig på sundhedscertifikatet tilføjes  

 følgende:
 Hvis der er anvendt gelatine, anføres enten hvor meget gelatine der er  

 tilsat pr. kg. eller hvor meget der er tilsat pr. dåse f.eks. på følgende  

 måde:
»X grams per kilogram added gelatin« eller »X grams gelatine added each can«.
 For H.V.P. og MSG er der ikke deklarationspligt for tilsætning til alle  

 varer, hvorfor det i alle tilfælde på sundhedscertifikatet skal anføres om  

 det er brugt eller ej og i positivt fald hvor meget f.eks. på følgende måde:
»X grams per kilogram MSG added« eller »No HVP og MSG added«.
 Oversigt over tilsætningsstoffer for hvilke der ved anvendele i lager i  

 henhold til U.S.A. bestemmelser er begrænsninger i anvendelsen med angivelse  

 af den maximalt tilladte mængde ved forskellige saltningstilvækster.
 Såvel ascorbinsyren og isoascorbinsyren som disses natriumsalte er i 10 %  

 opløsning tilladt anvendt til overfladebehandling af saltet kød før  

 emballeringen, forudsat at dette ikke tilfører vand af betydning.
 Citronsyre eller natriumcitrat er tilladt anvendt i saltede kødvarer eller  

 i 10 % opløsning til spraybehandling af saltet kød før pakningen som  

 erstatning for indtil 50 % af den tilladte ascorbinsyre, isoascorbinsyre  

 eller disses natriumsalte.
N.
Skovgaard (* 1) Højst 2.0 g tilladt i henhold til danske bestemmelser jævnfør  

 nitritbekendtgørelsen af 7/3 1953, der iøvrigt ved anvendelsen af nitrit,  

 skal være overholdt.
 (* 2) Jævnfør cirkulære herfra af 29/10 1971.
 (* 3) Må iøvrigt kun anvendes til saltede kødvarer hvor der udover  

 almindeligt kogsalt tilsættes nitrat og/eller nitrit.
