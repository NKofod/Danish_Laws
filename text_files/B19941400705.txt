I medfør af § 33 og § 49, stk. 1 og 3 i lov nr. 269 af 6. maj 1993 om jagt og vildtforvaltning fastsættes:
Formål § 1.  Bekendtgørelsen har til formål at sikre den  

 inderste del af Kalundborg Fjord og Gisseløre som et jagtfrit område af  

 hensyn til rastende vandfugle og områdets bynære beliggenhed.
Afgrænsning § 2.  Kalundborg Vildtreservat i Vestsjællands Amt  

 omfatter som angivet på kortbilag:
 Stk. 2.  Det under stk. 1, nr. 1 nævnte areal på  

 søterritoriet afgrænses mod land af højeste, daglige vandstandslinie.
Jagt og færdsel § 3.  På vildtreservatets område er det forbudt at  

 udøve jagt på eller på anden måde at ombringe, indfange eller forjage  

 pattedyr og fugle.
 § 4.  På vildtreservatets område er færdsel med ladt  

 skydevåben forbudt.
 § 5.  Det er forbudt at medtage hunde ved færdsel på  

 vildtreservatets landareal.
Dispensation og tilsyn § 6.  Skov- og Naturstyrelsen kan, når særlige forhold  

 taler derfor, dispensere fra bestemmelserne i §§ 3-5.
 Stk. 2.  Skov- og Naturstyrelsens afgørelser efter stk.  

 1 kan ikke indbringes for anden administrativ myndighed.
 § 7.  Skov- og Naturstyrelsen fører tilsyn med, at  

 reservatbestemmelserne overholdes.
Straf og ikrafttrædelse § 8.  Efter § 54, stk. 1, nr. 5 i lov om jagt og  

 vildtforvaltning straffes overtrædelse af bestemmelserne i §§ 3-5 med bøde,  

 medmindre strengere straf er forskyldt efter den øvrige lovgivning.
 § 9.  Bekendtgørelsen træder i kraft den 15. november  

 1994.
