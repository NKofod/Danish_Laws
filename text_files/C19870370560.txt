 Denne At-meddelelse oplyser om, hvilke krav arbejdstilsynet stiller ved  

 arbejde på:
 - Værksteder, der udelukkende foretager udskiftning og mindre tilpasning  

 af præfabrikerede asbestholdige bremse- og koblingsbelægninger (færdige  

 elementer forsynet med belægninger).
 - Værksteder, der bearbejder asbestholdige bremse- og koblingsbelægninger.
 Ved »mindre tilpasning« forstås:
 Afslibning med sandpapir af fx olie- eller bremsevæskepletter eller  

 fjernelse af grater eller skarp belægningskant med fil.
 "Mindre tilpasning" omfatter ikke nogen form for maskinel  

 bearbejdning eller demontering og montering af belægninger på bremsesko og  

 koblingsnav.
 Følgende generelle krav skal opfyldes af begge typer værksteder:
- Har leverandør eller fabrikant leveret asbestfri friktionsbelægninger  

 til sit produkt, må der ved udskiftning ikke anvendes asbestholdige.
Det  

 gælder både for motordrevne køretøjer, påhængskøretøjer samt maskiner og  

 andre tekniske hjælpemidler.
- Er der fra fabrikant, eller et anerkendt prøvningslaboratorium, en  

 erklæring om, at der til pågældende produkt kan anvendes asbestfri  

 friktionsbelægninger, skal sådanne anvendes.
For andre tekniske hjælpemidler  

 end motordrevne køretøjer og påhængsvogne hertil, skal det ske før 1. juli  

 1988.
 - For elevatorer er der fastsat særlige regler, der betyder, at  

 udskiftning til asbestfri materialer skal ske før 1. juli 1988, for  

 elevatorer fremstillet efter 1. januar 1951 er fristen 1. juli 1989.
 - Arbejde med bremse- og koblingsbelægninger skal foregå, så støvet ikke  

 spredes i arbejdsrummet.
- Rengøring af emner, bremse- og koblingsbelægninger m.v. for støv skal  

 finde sted i lukket apparatur med effektiv ventilation (støvklokke) eller ved  

 brug af bremsevasker.
Rengøring må ikke foretages med trykluft.
- Asbestholdigt støv, smuld og affald skal snarest muligt opsamles og  

 fjernes i lukket og tæt emballage.
Asbestaffald afleveres til en kommunal  

 modtagestation eller direkte til Kommunekemi.
 - Lærlinge og unge under 18 år må kun arbejde med montering af  

 færdigtilpassede bremse- og koblingsbelægninger.
 - Der skal være indrettet særskilt spiserum.
 Se At-meddelelse nr. 1.01.6 om spiseplads.
 Værksteder, der bearbejder asbestholdige bremse- og koblingsbelægninger,  

 skal derudover opfylde følgende krav:
Ventilation Der skal anvendes arbejdsmetoder, så der ikke opstår asbestholdigt støv.  

 Hvis udvikling af støv ikke kan undgås, skal det fjernes på udviklingsstedet.  

 Støvet kan hindres i at spredes ved hjælp af indkapsling og udsugning eller  

 ved at håndtering sker i befrugtet eller imprægneret tilstand.
Det kan ofte  

 være nødvendigt med en kombination af disse foranstaltninger.
 Ventilationsanlæg skal være forsynet med alarmanordning (indikator), der  

 reagerer på svigt (nedsat effektivitet og drfitsstop).
 Produktionsudstyr og dertil hørende ventilation skal endvidere være  

 elektrisk koblet, så produktionsudstyret kun kan fungere, hvis ventilationen  

 er i orden.
 Recirkulation af udsuget luft, selv efter filtrering, er ikke tilladt.  

 Ønskes der en genanvendelse af varmen af energimæssige grunde, må det ske ved  

 hensigtsmæssige varmevekslere og gældende bestemmelser må følges.
Effektiviteten af ventilationsanlægget skal løbende kontrolleres, og  

 anlæggets komponenter skal jævnligt efterses.
Lufthastighedsmålinger skal  

 foretages i nødvendigt omfang, dog mindst 4 gange årligt.
 Ventilations- og udsugningsanlæg, der er tilsluttet værktøj - herunder  

 håndmaskiner -, der ikke bruges til stadighed, skal kontrolleres på samme  

 måde mindst hver gang, anlægget har været i drift i 400 timer.
 Målerapporterne skal opbevares og på forlangende udleveres til  

 arbejdstilsynet.
Asbeststøvmålinger I samråd med sikkerhedsorganisationen skal der mindst 4 gange årligt  

 foretages asbeststøvmålinger efter bilag 3 i asbestbekendtgørelsen.
Antallet  

 af målinger kan nedsættes til 1 gang årligt, hvis:
- arbejdsforholdene er uforandrede, og - 3 målinger foretaget efter hinanden, men på 3 forskellige dage, alle  

 viser under 0,1 fiber/kubikmeter.
 Måleresultaterne og måleomstændighederne skal noteres på særlige skemaer,  

 der fås hos arbejdstilsynet sammen med en vejledning til dem, der skal  

 foretage prøveudtagningen og tælle asbestfibrene.
 Rapporten skal indsendes til den stedlige arbejdstilsynskreds.
\bsfSærligt arbejdstøj Ved arbejde med asbestholdige materialer skal der benyttes særligt  

 arbejdstøj.
Dette skal bestå af en hovedbeklædning og en dragt, der er  

 tætsluttende ved halsen, og skal være fremstillet af støvafvisende materiale.  

 Dragten må ikke være forsynet med lommer.
Personer, fx reparatører, der  

 færdes i områder, der er afmærket med skiltning, skal også være iført særligt  

 arbejdstøj.
Det særlige arbejdstøj skal skiftes hyppigt og må ikke bæres i  

 spisepauser.
Før det tages af, skal det rengøres for støv på en sådan måde,  

 at ingen udsættes for asbeststøv.
Man kan benytte en særlig  

 »personrenser« til dette formål.
Ellers må der anvendes godkendt  

 støvmaske, når tøjet tages af.
 Det særlige arbejdstøj skal opbevares adskilt fra dagligt tøj og skal  

 efter endt brug samles i støvtæt emballage og vaskes adskilt fra andet tøj.
 Hvis der bruges engangstøj, skal det fjernes som asbestholdigt affald.
Omklædnings- og baderum For alle, der benytter særligt arbejdstøj, skal der i umiddelbar nærhed af  

 arbejdsstedet være særlige omklædnings- og baderum til rådighed, indrettet  

 således, at færdsel mellem de to omklædningrum (et til arbejdstøj og et til  

 dagligt tøj)kun kan ske gennem baderummet.
Se At-meddelelse nr. 1.01.3 om  

 garderober og omklædningsrum og At-meddelelse nr. 1.01.4 om  

 vaskeindretninger.  Åndedrætsværn Er der undtagelsesvis ikke muligt at anvende støvsvage  

 bearbejdningsmetoder, eller er udsugningen ikke effektiv eller ikke praktisk  

 gennemførlig, skal der under hele arbejdet anvendes egnet, godkendt  

 åndedrætsværn.
Se At-meddeleelse nr. 4.09.1 om åndedrætsværn.
Rengøring Effektiv rengøring af arbejdsstedet er meget vigtig og har afgørende  

 betydning for at opnå forsvarlige forhold.
Alene det, at mange færdes på en  

 arbejdsplads, hvor det »flyder« med asbestholdigt affald, kan  

 betyde en risiko ved, at støv kan dannes og hvirvles op.
Derfor skal smuld og  

 andet støvende asbestaffald i øvrigt straks opsamles og fjernes forsvarligt.
Rengøring skal ske ved støvsugning eller ved afvaskning.
Rengøring ved  

 tørfejning må ikke finde sted, og på arbejdssteder, hvor der rutinemæssigt  

 skal foretages årlige asbeststøvmålinger, skal støvsugning finde sted til  

 centralt støvsugeanlæg.
 Til rengøring på værksteder, der udelukkende foretager udskiftning og  

 mindre tilpasning af præfabrikerede asbestholdige bremse-. og  

 koblingsbelægninger, kan der anvendes en støvsuger forsynet med et særligt  

 filter.
 Ved tømning af støvsuger og filterposer fra ventilations- og  

 udsugningsanlæg skal der bruges godkendt åndedrætsværn, fx filtermaske klasse  

 P2 (IIb).
