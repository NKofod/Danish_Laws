Repræsentation -  

 bespisning m.m. af forretningsforbindelser i virksomheden I forbindelse med, at virksomheder har anmeldt  

 krav om tilbagebetaling af kantinemoms i henhold til TSS-cirkulære nr.  

  

 2001-07  


  

 af 7. marts 2001, har Told- og Skattestyrelsen erfaret, at en del  

 virksomheder samtidig hermed har anmeldt krav om tilbagebetaling af moms,  

 fordi de ikke har taget fradrag for moms af udgifter afholdt i forbindelse  

 med bespisning m.m. af forretningsforbindelser i virksomheden.
 Virksomhederne har henvist til Landsskatterettens kendelse om  

 "kantinemoms" offentliggjort i TfS 2000, 101. I denne  

 kendelse slår Landsskatteretten fast, at kaffe og te til en virksomheds  

 forretningsforbindelser ikke er omfattet af momslovens repræsentationsbegreb  

 i  

 henhold til momslovens § 42, stk. 1, nr. 5. Virksomhederne finder på denne  

 baggrund heller ikke at udgifter afholdt i forbindelse med bespisning m.m. af  

 forretningsforbindelser i virksomheden for omfattet af momslovens  

 repræsentationsbegreb.
Told- og Skattestyrelsen skal på denne baggrund  

 præcisere praksis, hvorefter der ikke er fradrag for moms af udgifter til  

 repræsentation i virksomheder.
Endvidere præciseres anvendelsen af  

 udtagningsbestemmelsen i momslovens § 5.
Repræsentation Landsskatteretten fastslår i kendelsen i TfS 2000,  

 101, at kaffe og te til forretningsforbindelser ikke er omfattet af  

 momslovens  

 repræsentationsbegreb i henhold til § 42, stk. 1, nr. 5.
 Idet Landsskatteretten ikke i øvrigt fremkommer  

 med bemærkninger vedrørende repræsentationsbegrebets anvendelsesområde, kan  

 Landsskatterettens kendelse efter styrelsens vurdering ikke tages til indtægt  

 for, at andre udgifter end de udtrykkeligt af kendelsen omfattede (kaffe og  

 te)  

 ikke er omfattet af repræsentationsbegrebet.
 Det danske repræsentationsbegreb, som er omfattet  

 af  

  

 "standstillklausulen"  

  

 i  

 6. momsdirektivs artikel 17, stk. 6, 2. afsnit, tillader, at medlemsstaterne  

 opretholder begrænsninger i fradragsretten i tilfælde, hvor de omhandlede  

 udgifter ikke forud for 6. momsdirektivs ikrafttræden kunne fradrages.
I relation til skatteministerens svar (L 258 -  

 bilag 9) i 1995 til Folketingets Skatteudvalg i forbindelse med behandlingen  

 af  

 lovforslag L 258 bemærkes, at ministerens redegørelse for, hvad  

 "repræsentation" i 6. momsdirektivs forstand dækker over, ikke kan  

 tages som udtryk for, at der i forbindelse med lovændringen er sket en  

 indskrænkning af det i momsloven forud for 6. momsdirektivs ikrafttræden  

 gældende danske repræsentationsbegreb.
Det begrunder styrelsen særligt med,  

 at  

 ministeren udtrykkeligt anfører, at der ved lovændringen alene sker en  

 sproglig  

 tilpasning, som ikke ændrer ved den gældende retstilstand på området.
Udtagning  

 af kantineydelser - repræsentation Der er ikke fradragsret for moms af udgifter til  

 repræsentation, jf. momslovens § 42, stk. 1, nr. 5.
 Afholdelse af udgifter til repræsentation kan  

 efter styrelsens opfattelse sidestilles med afholdelse af udgifter  

  

 "...til virksomheden uvedkommende  

 formål"  

  

 , jf. 6. momsdirektivs artikel 6, stk. 2, litra b), hvilket  

 medfører, at der kan beregnes udtagningsmoms, såfremt der ikke er nægtet  

 fradrag for udgifterne, jf. momslovens § 42, stk. 1, nr. 5.
 Der skal efter styrelsens opfattelse beregnes  

 udtagningsmoms - såfremt der ikke er nægtet fradrag - af hele  

  

 "repræsentations"  

  

 -arrangementet,  

 dvs. også for den del af arrangementet, som vedrører virksomhedens personale  

 m.v.
 At repræsentation er en privatudgift eller i hvert  

 tilfælde en udgift til virksomheden uvedkommende formål, synes efter  

 styrelsens  

 opfattelse forudsat i Kommissionens forslag til 6. momsdirektiv af 20. juni  

 1973, hvor Kommissionen som begrundelse for at nægte fradragsret for bl.a.  

 repræsentation anførte, at:
 "Det  

 har vist sig, at visse udgifter, der afholdes inden for rammerne af normal  

 erhvervsvirksomhed, tillige vedrører private formål, og opdelingen af sådanne  

 udgifter i en forretningsmæssig og en privat del kan ikke underkastes nogen  

 egentlig kontrol.
For at sikre  

 en ensartet opkrævning af de egne indtægter og samtidig undgå misbrug og  

 afgiftssvig har man fastsat, at de i stykke 6 opregnede kategorier af  

 udgifter  

 ikke giver fradragsret." Uanset at udgifterne til repræsentation således  

 afholdes inden for rammerne af en normal virksomhed, anses de efter  

 styrelsens  

 opfattelse for private eller i hvert tilfælde for uvedkommende for  

 virksomheden.
 For virksomheder med virksomhedsdrevne kantiner  

 har det den konsekvens, at såfremt en vare bliver anvendt blandet, dvs. både  

 til salg i kantinen og til formål omfattet af § 42, stk. 1, nr. 5, kan  

 virksomheden ved indkøbet vælge enten 1) at tage fuldt fradrag herfor, jf.  

 EF-domstolens dom i dag C-415/98, Laszlo Bakcsi, præmis 25 og 29, eller 2) at  

 tage delvis fradrag herfor, jf. momslovens § 38, stk. 2.
 Såfremt virksomheden vælger 1) at tage fuldt  

 fradrag for varerne, får det den konsekvens, at når virksomheden anvender  

 kantinetydelsen til § 42, stk. 1, nr. 5, formål, skal der beregnes  

 udtagningsmoms, jf. momslovens § 5, stk. 2.
 Såfremt virksomheden vælger 2) at tage delvis  

 fradrag, jf. momslovens § 38, stk. 2, for varerne, får det den konsekvens, at  

 når virksomheden anvender kantineydelsen til § 42, stk. 1, nr. 5, formål,  

 skal  

 der ikke beregnes udtagningsmoms, jf. momslovens § 5, stk. 2.
Udtagning  

 af kantineydelser - kost til medarbejdere Landsskatteretten har i kendelse i TfS 2000, 101,  

 fastslået, at kaffe og te til medarbejdere er omfattet af momslovens § 42,  

 stk.  

 1, nr. 1. Der er derfor ikke fradragsret for momsen af disse indkøb.
 Denne del af kendelsen er i overensstemmelse med  

 den hidtidige praksis på området, hvorefter der ikke er fradragsret for moms  

 af  

 kost til medarbejdere.
 Uanset at udgifterne til kost afholdes inden for  

 rammerne af en normal virksomhed, anses de efter styrelsens opfattelse - i  

 lighed med udgifter til repræsentation - for private eller i hvert tilfælde  

 for  

 uvedkommende for virksomheden.
 For virksomheder med virksomhedsdrevne kantiner  

 får det - såfremt en vare bliver anvendt blandet, dvs. både til salg i  

 kantinen  

 og til formål omfattet af § 42, stk. 1, nr. 1 - samme konsekvens som ved  

 anvendelse til repræsentation, jf. ovenfor.
Udtagning  

 af kantineydelser - andre formål end repræsentation og kost Afholdelse af udgifter til momsfri aktiviteter kan  

 efter styrelsens opfattelse ikke sidestilles med afholdelse af udgifter  

  

 "...til virksomheden uvedkommende  

 formål"  

  

 , jf. 6. momsdirektivs artikel 6, stk. 2, litra b), hvilket  

 medfører, at der ikke kan beregnes udtagningsmoms, jf. momslovens § 5, stk.  

 3,  

 hvis kantineydelser anvendes i forbindelse med en virksomheds momsfri  

 aktiviteter.
 For virksomheder med virksomhedsdrevne kantiner  

 har det den konsekvens, at såfremt en vare bliver anvendt blandet, dvs. både  

 til momsbelagt salg i kantinen og til momsfri formål, kan virksomheden ikke  

 vælge at tage fuldt fradrag ved indkøbet.
 I disse tilfælde skal virksomheden anvende  

 momslovens almindelige regler om delvis fradragsret, jf. momslovens § 38,  

 stk.  

 1, når der indkøbes varer m.m. til brug for kantinevirksomheden, da det  

 allerede på købstidspunktet ligger klart, at indkøbene skal anvendes både til  

 salg med tillæg af moms, og til virksomhedens momsfri aktiviteter, dvs. at  

 indkøbene skal anses som en fællesomkostning.
 Det gør sig eksempelvis gældende i  

 uddannelsesinstitutioner, der både sælger kantineydelser til dagskoleelever  

 med  

 tillæg af moms og momsfrit leverer kantineydelser til skolehjemselever som  

 ydelser med nær tilknytning til den momsfri undervisning.
Virksomhederne kan dog vælge at udskille de  

 indkøb, som medgår til de momsfri aktiviteter, eksempelvis kantineydelser til  

 skolehjemselever.
I det tilfælde vil der ikke være fradragsret for moms af  

 indkøb, der vedrører de momsfri aktiviteter, og fuld fradragsret for moms af  

 indkøb, der vedrører salg af kantineydelser med tillæg af moms.
