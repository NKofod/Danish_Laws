 Efter § 1 i lov nr. 534 af 13. december 1972 om handel med frø, såsæd,  

 læggekartofler og planter, som ændret ved lov nr. 81 af 27. februar 1980,  

 fastsættes:
§ 1.  For anmeldelse til sortsafprøvning, for  

 sortsafprøvning og godkendelse til optagelse på sortsliste af sorter af  

 landbrugsplanter samt for en godkendt sorts forbliven på sortsliste betales  

 gebyr til Statens Planteavlsforsøg (sekretariatet for sortsafprøvning) som  

 angivet i bilaget.
Gebyrerne tillægges merværdiafgift.
Stk. 2.  Gebyrerne reguleres en gang årligt pr. 1.  

 januar på grundlag af det af Danmarks Statistik udarbejdede  

 reguleringspristal. (* 1) § 2.  De i § 1 nævnte gebyrer påhviler den, der  

 rekvirerer den pågældende afprøvning, eller den, der over for sekretariatet  

 for sortsafprøvning er opgivet som debitor.
 Stk. 2.  Såfremt en anden person end den, der rekvirerer  

 den pågældende afprøvning, opgives som debitor, skal den nye debitors  

 skriftlige bekræftelse herpå medsendes, og debitor godkendes af sekretariatet  

 for sortsafprøvning.
Stk. 3.  Gebyrerne opkræves af sekretariatet for  

 sortsafprøvning og betalingsafviklingen varetages af Statens  

 Regnskabsdirektorat.
Gebyrerne forfalder ved påkrav og betaling skal ske  

 senest 30 dage efter fakturaens dato.
§ 3.  Betales forfaldne gebyrer ikke rettidigt, skal  

 der betales rente af beløbet fra sidste rettidige betalingsdag.
Renten  

 fastsættes til en årlig rente svarende til den til enhver tid fastsatte  

 officielle diskonto med et tillæg på 2 pct.
Landbrugsministeriet, den 2. marts 1984 NIELS ANKER KOFOED /Niels-Henrik Hyllested Bilag Såfremt rapport fra S.e.s. -afprøvning indkøbes fra udlandet, betales den  

 af det pågældende land opkrævede gebyr.
 Såfremt en sort er anmeldt til både sortslisteoptagelse og  

 plantenyhedsbeskyttelse, benyttes S.e.s. -afprøvningen til begge formål, og  

 der betales i alt ovennævnte gebyr anført under pkt. b.), Er der for samme  

 sort tidligere betalt gebyr til Plantenyhedsnævnet for nyhedsafprøvning,  

 betales differencen.
