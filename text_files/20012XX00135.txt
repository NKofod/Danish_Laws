Skriftlig fremsættelse (27. februar  

 2002) Økonomi- og erhvervsministeren Herved tillader jeg mig for Folketinget at  

 fremsætte:
 Forslag til lov om ophævelse af lov om garantier  

 for lån til erhvervelse eller ombygning af mindre fragtskibe, og om  

 ændring af  lov om statsautoriserede revisorer, lov om registrerede  

 revisorer, lov om omsætning af fast ejendom, lov om uddannelse af  

 maskinmestre, lov om søfartsuddannelse samt lov om  

 forsikringsformidling. (Lov om nedlæggelse af visse råd og  

 nævn på erhvervsområdet).
(Lovforslag nr.
L 121).
Regeringen ønsker at slanke og effektivisere den  

 offentlige administration.
Derfor er den statslige sektors råd,  

 nævn, centre og puljer m.v. blevet gennemgået kritisk,  

 således som regeringsgrundlaget »Vækst, velfærd  

 fornyelse« lagde op til.
Den 11. januar 2002 fremlagde regeringen sine  

 overvejelser og foreslog samtidig at nedlægge eller tilpasse en  

 række nærmere opregnede nævn, råd, centre og puljer  

 m.v.
En række af disse institutioner er reguleret ved  

 lov, og kan derfor kun nedlægges ved lov.
På denne baggrund  

 fremsætter jeg hermed dette lovforslag, som ophæver eller  

 ændrer en række love på det erhvervspolitiske  

 område.
 Da baggrunden for at ændre de forskellige love i  

 alle tilfælde er at prioritere statens midler og slanke og forenkle  

 administrationen, fremsættes ændringerne af de forskellige love i  

 et samlet lovforslag.
 Ved gennemførelse af lovforslaget nedlægges  

 flg. organer:
Fragtskibsudvalget Revisornævnet Det Rådgivende Udvalg vedr.
Ejendomsomsætning Eksamenskommissionen for Navigatøruddannelsen Eksamenskommissionen for Maskinmesteruddannelsen Forsikringsmæglerudvalget Baggrunden for, at netop disse organer nedlægges, er  

 følgende:
Fragtskibsudvalget nedlægges, fordi den ordning om  

 statslige garantier til bygning af mindre fragtskibe, som  udvalget har  

 administreret, ikke har haft interesse for erhvervslivet.
Siden 1998 er der  

 således ikke fremkommet ansøgninger om garantistillelse.
Revisornævnet nedlægges, da der i forvejen  

 eksisterer administrative instanser på området til at behandle  

 sager om revisorers embedsførelse, nemlig  

 Disciplinærnævnene for henholdsvis statsautoriserede revisorer og  

 registrerede revisorer.
Disse nævns afgørelser vil efter  

 nedlæggelse af Revisornævnet kunne behandles af domstolene.
Det Rådgivende Udvalg vedr.
Ejendomsomsætning  

 har rådgivet Erhvervs- og Selskabstyrelsen ved administration af  

 ejendomsmæglerlovgivningen.
Det skønnes ikke at være  

 nødvendigt at have et permanent organ etableret til dette  

 formål.
Erhvervs- og Selskabsstyrelsen vil fortsat inddrage de  

 relevante interesseorganisationer i de sager, hvor styrelsen finder, at  

 interesseorganisationerne med deres viden og ekspertise kan bidrage til  

 løsninger af bestemte problemstillinger.
Eksamenskommissionerne for henholdsvis navigatør-  

 og maskinmesteruddannelserne nedlægges.
Med forslaget til lov om  

 Maritime Uddannelser, fremsat den 23. januar 2002 etableres der et nyt  

 eksamenssystem, hvorefter Søfartsstyrelsen vil forestå  

 eksaminer, herunder behandling og afgørelse af klager og andre  

 spørgsmål vedrørende eksamensafholdelse, karaktergivning  

 og lignende.
Forsikringsmæglerudvalget har til opgave at  

 rådgive Finanstilsynet om administration af lovgivningen om  

 forsikringsmæglere.
Denne rådgivning vil Finanstilsynet fremover  

 bl.a. kunne indhente fra Det Finansielle Virksomhedsråd, der blev  

 oprettet i 2001. Rådet repræsenterer indsigt i alle brancher, som  

 hører under Finanstilsynets ressort.
Gennemførelse af lovforslaget vil indebære en  

 samlet årlig reduktion i statens udgifter med 230.000-255.000 kr.  

 Forslagene skønnes samlet set at medføre en mindre  

 administrativ lettelse for staten.
Lovforslaget skønnes ikke at have  

 væsentlige økonomiske eller administrative konsekvenser for  

 erhvervslivet.
 Idet jeg i øvrigt henviser til bemærkningerne  

 til lovforslaget, skal jeg anbefale forslaget til Folketingets velvillige  

 behandling.
