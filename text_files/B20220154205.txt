Bekendtgørelse om dataindberetninger på socialområdet I medfør af § 82, stk. 4, og § 84, stk. 1, i lov om retssikkerhed og administration på det sociale område, jf. lovbekendtgørelse nr. 265 af 25. februar 2022, fastsættes:
Kapitel 1 Generelle bestemmelser Anvendelsesområde og indberetningspligt § 1. Bekendtgørelsen finder anvendelse i forbindelse med kommunalbestyrelsens indberetning af oplysninger til Social-, Bolig- og Ældreministeriet om følgende:
 1) Afgørelser og andre sagshændelser i sager om anbringelser af børn og unge uden for hjemmet efter § 52, stk. 1, jf. stk. 3, nr. 7, § 58, stk. 1-3, § 65 og § 75, stk. 1, i lov om social service, § 74 a i straffeloven, § 78, stk. 2, i lov om fuldbyrdelse af straf m.v., § 765 i retsplejeloven, § 36 og § 62 l, stk. 1 og 3, i udlændingeloven, og § 14, stk. 1-4, i lov om bekæmpelse af ungdomskriminalitet.
 2) Døgnophold for unge i alderen 18-22 år, jf. § 76, stk. 3, nr. 1, i lov om social service, eller opretholdelse af døgnophold, jf. § 76 a i lov om social service.
 3) Forebyggende indsatser og foranstaltninger efter § 11, stk. 3, 4 og 6-8, § 52, stk. 3, nr. 1-6, 8 og 9, § 52 a, stk. 1, §§ 54 og 54 a, § 55, stk. 2, §§ 57 a-57 c, § 76, stk. 2, stk. 3, nr. 2-4, og stk. 5, 6 og 8, i lov om social service, og § 12 og § 13, stk. 1, nr. 1-9, i lov om bekæmpelse af ungdomskriminalitet.
 4) Underretninger fra andre kommuner, fagpersoner og borgere, som udtrykker bekymring for et barn eller ung, jf. §§ 152-154 i lov om social service.
 5) Behandling af borgere med stofmisbrug efter § 101 i lov om social service.
 6) Indsatser for borgere på 18 år og derover, der benytter tilbud efter §§ 82 a eller 82 b i lov om social service, eller hvor kommunen har truffet en afgørelse efter §§ 85, 95-98, 102-104, 107 eller 108 i lov om social service.
 7) Afgørelser i sager om støtte til køb af bil m.v. efter § 114 i lov om social service.
 8) Handicapkompenserende indsatser givet til børn og unge med nedsat fysisk eller psykisk funktionsevne efter §§ 32, 32 a, 36, 44 og 45 i lov om social service.
 9) Udgifter og egenbetalinger for enhver person, hvor kommunen har afholdt en udgift eller modtaget egenbetaling vedrørende:
 a) Hjælp og støtte til børn og unge med funktionsnedsættelse og deres familier efter § 32 a, stk. 6, og §§ 41, 42, 44 og 45 i lov om social service.
 b) Hjælp og støtte til børn og unge efter § 52, stk. 3, nr. 2 og 4-9, §§ 52 a, 54, 54 a og 58, § 68 b, stk. 4, § 72, § 76, stk. 2, stk. 3, nr. 1-4, og stk. 5, 6 og 8, og § 76 a i lov om social service.
 c) Hjælp og støtte efter § 85 i lov om social service, der er ydet til socialpædagogisk støtte i botilbudslignende tilbud, der er omfattet af § 4, stk. 1, nr. 3, i lov om socialtilsyn.
 d) Hjælp og støtte efter §§ 95-98, 100, 103-105, 107-110, 113, 114, 116 og 118 i lov om social service.
 e) Egenbetaling efter §§ 159 og 160, § 161, stk. 2, og § 163, stk. 2 og 3, i lov om social service.
Stk. 2. Medmindre andet fremgår af bestemmelserne i bekendtgørelsen, påhviler indberetningspligten handlekommunen.
Ved handlekommune forstås i denne bekendtgørelse den kommune, der har pligt til at yde den hjælp, indberetningen vedrører.
 Stk. 3. Kommunalbestyrelsen i handlekommunen er ansvarlig for at sikre, at de indberettede oplysninger efter § 1 er retvisende, og at oplysningerne indberettes rettidigt efter de angivne frister i bekendtgørelsen.
 Stk. 4. De nærmere regler om pligt til indberetning af oplysninger fremgår af kapitel 2-10.
 Dataansvar m.v.
 § 2. Social-, Bolig- og Ældreministeriet er dataansvarlig for de indberettede oplysninger.
Stk. 2. De indberettede oplysninger kan alene behandles med henblik på at udføre statistiske eller videnskabelige undersøgelser af væsentlig samfundsmæssig betydning.
Behandlingen af oplysningerne skal være nødvendig for udførelsen af undersøgelserne.
 Stk. 3. Danmarks Statistik er databehandler for Social-, Bolig- og Ældreministeriet.
 Stk. 4. Danmarks Statistik er ansvarlig for at overholde Europa-Parlamentets og Rådets forordning nr. 679 af 27. april 2016 om beskyttelse af fysiske personer i forbindelse med behandling af personoplysninger og om fri udveksling af sådanne oplysninger (databeskyttelsesforordningen) og databeskyttelsesloven.
Sikring af datakvalitet § 3. Social-, Bolig- og Ældreministeriet og Danmarks Statistik kan kræve, at kommunalbestyrelsen skal bidrage til at validere og kvalitetssikre de indberettede oplysninger, ved at kommunalbestyrelsen endeligt godkender oplysningerne, så det sikres, at oplysningerne er retvisende.
Kommunalbestyrelsen har pligt til at reagere på en eventuel henvendelse fra Social-, Bolig- og Ældreministeriet eller Danmarks Statistik inden for 4 uger.
 Stk. 2. Danmarks Statistik skal sikre, at kommunalbestyrelserne har en smidig adgang til kvalitetssikring af indberettede oplysninger.
 Stk. 3. Social-, Bolig- og Ældreministeriet og Danmarks Statistik kan kræve, at fejlbehæftede indberetninger korrigeres, så de indberettede oplysninger er retvisende.
 Stk. 4. Hvis der konstateres fejl i kommunens registrerings- eller indberetningspraksis, kan Social-, Bolig- og Ældreministeriet og Danmarks Statistik kræve dette udbedret.
Ændring af kommunens administrative systemer § 4. Kommunalbestyrelsen skal orientere Danmarks Statistik forud for systemmæssige ændringer i eller udskiftning af kommunens administrative systemer, idet det kan påvirke datakvaliteten eller muligheden for at indberette oplysninger rettidigt.
Varsling ved ændring af indberetningskrav § 5. Ved ændring af krav til kommunalbestyrelsernes leverancer, herunder krav til leveranceform eller leveranceformat, skal Social-, Bolig- og Ældreministeriet orientere kommunalbestyrelserne herom, senest 6 måneder inden ændringen idriftsættes.
Denne orientering foretages via en nyhed på Social-, Bolig- og Ældreministeriets hjemmeside.
Herudover sendes et varslingsbrev til kommunerne og alle kendte systemleverandører.
Indberetning af oplysninger og krav til dataleveranceform og dataleveranceformat § 6. Oplysninger efter denne bekendtgørelse skal, medmindre andet aftales med Danmarks Statistik, indberettes 1) via system-til-system-overførsler til Danmarks Statistik, jf. dog § 27, eller 2) via Danmarks Statistiks indberetningsløsning på Virk.dk (digital selvbetjening), som kan tilgås via statistikkens oplysningsside på Danmarks Statistiks hjemmeside.
Stk. 2. Ved brug af Danmarks Statistiks indberetningsløsning, jf. stk. 1, nr. 2, skal data enten indberettes via de webløsninger, som Danmarks Statistik stiller til rådighed, eller via upload i form af regneark eller systemgenererede datasæt som txt-filer.
Oplysningerne efter 1. pkt. skal indberettes med brug af digital medarbejdersignatur eller MitID.
 Stk. 3. Indberetning af oplysninger skal overholde de krav til dataleveranceform og dataleveranceformat, som Danmarks Statistik fastlægger i indberetningernes kravspecifikationer, som kan tilgås via statistikkernes oplysningssider på Danmarks Statistiks hjemmeside.
 Stk. 4. Til alle dataleverancer skal tilføjes metadata om dataleverancen.
 Stk. 5. Dataoverførsel skal ske via krypterede forbindelser til Danmarks Statistik.
Udarbejdelse af handlingsplan § 7. En handlingsplan skal for at sikre rettidige og retvisende dataindberetninger efter § 82, stk. 2, i lov om retssikkerhed og administration på det sociale område indeholde en konkret og målrettet beskrivelse af, hvilke initiativer kommunalbestyrelsen vil iværksætte for fremadrettet at sikre, at de indberettede oplysninger er retvisende, og at indberetningen sker rettidigt.
 Stk. 2. Social-, Bolig- og Ældreministeriet kan bestemme, at en handlingsplan efter stk. 1 skal udarbejdes og iværksættes inden for 3 måneder.
Kapitel 2 Kommunalbestyrelsens indberetning af oplysninger om anbringelser af børn og unge uden for hjemmet og om døgnophold for unge i alderen 18-22 år § 8. Kommunalbestyrelsen skal indberette de oplysninger, der fremgår af tabel 1-8 i bilag 1, om anbringelser af børn og unge i alderen 0-17 år uden for hjemmet efter:
 1) § 52, stk. 1, jf. stk. 3, nr. 7, i lov om social service.
 2) § 58, stk. 1-3, i lov om social service.
 3) § 65 i lov om social service.
 4) § 75, stk. 1, i lov om social service.
 5) § 74 a i straffeloven.
 6) § 78, stk. 2, i lov om fuldbyrdelse af straf m.v.
 7) § 765 i retsplejeloven.
 8) § 36 i udlændingeloven.
 9) § 62 l, stk. 1 og 3, i udlændingeloven.
 10) § 14, stk. 1-4, i lov om bekæmpelse af ungdomskriminalitet.
 § 9. Kommunalbestyrelsen skal indberette de oplysninger, der fremgår af tabel 9-14 i bilag 1, om døgnophold for unge i alderen 18-22 år efter:
 1) § 76, stk. 3, nr. 1, i lov om social service.
 2) § 76 a i lov om social service.
 Stk. 2. Der skal indberettes oplysninger, hver gang der etableres døgnophold, herunder ved opretholdelse eller genetablering af døgnophold efter perioder med ophør for unge mellem 18 og 22 år.
§ 10. Hvis en afgørelse er iværksat, eller en sagshændelse er indtruffet, men en anden instans efterfølgende træffer afgørelse om ændring, skal dette indberettes.
Hvis en klage har haft opsættende virkning for kommunalbestyrelsens afgørelse, eller afgørelsen af anden årsag ikke er trådt i kraft, indberettes alene den afgørelse, der er trådt i kraft.
 § 11. Oplysningerne efter §§ 8 og 9 skal indberettes for et kvartal senest den sidste dag i måneden efter kvartalets afslutning.
 § 12. Oplysningerne efter §§ 8 og 9 skal indberettes som angivet i § 6.
Kapitel 3 Kommunalbestyrelsens indberetning af oplysninger om forebyggende foranstaltninger og straksreaktion samt forbedringsforløb § 13. Kommunalbestyrelsen skal indberette de oplysninger, der fremgår af tabel 1 og 2 i bilag 2, om forebyggende indsatser og foranstaltninger efter:
 1) § 11, stk. 3 og 4 og 6-8, i lov om social service.
 2) § 52, stk. 3, nr. 1-6, 8 og 9, i lov om social service.
 3) § 52 a, stk. 1, i lov om social service.
 4) § 54 i lov om social service.
 5) § 54 a i lov om social service.
 6) § 55, stk. 2, i lov om social service.
 7) §§ 57 a-57 c i lov om social service.
 8) § 76, stk. 2, stk. 3, nr. 2-4, og stk. 5, 6 og 8, i lov om social service.
 9) § 12 i lov om bekæmpelse af ungdomskriminalitet.
 10) § 13, stk. 1, i lov om bekæmpelse af ungdomskriminalitet.
 § 14. Oplysningerne efter § 13 skal enten indberettes dagligt, månedligt, kvartalsvis eller årligt og senest med udgangen af januar måned, året efter foranstaltningen er iværksat.
 § 15. Oplysningerne efter § 13 skal indberettes som angivet i § 6.
Kapitel 4 Kommunalbestyrelsens indberetning af oplysninger om underretninger fra andre kommuner, fagpersoner og borgere, som udtrykker bekymring for et barn eller ung § 16. Kommunalbestyrelsen skal indberette de oplysninger, der fremgår af tabel 1 i bilag 3, om underretninger fra andre kommuner, fagpersoner og borgere, som udtrykker bekymring for et barn i alderen 0-17 år efter §§ 152-154 i lov om social service.
 § 17. Oplysningerne efter § 13 skal enten indberettes dagligt, månedligt, kvartalsvis eller årligt og senest med udgangen af januar måned, året efter underretningen er modtaget.
 § 18. Oplysningerne efter § 16 skal indberettes som angivet i § 6.
Kapitel 5 Kommunalbestyrelsens indberetning af oplysninger vedrørende behandling af personer med stofmisbrug efter § 101 i lov om social service § 19. Kommunalbestyrelsen skal indberette de oplysninger, der fremgår af tabel 1-7 i bilag 4, om borgere, hvor der i offentlige og private behandlingstilbud bliver anmodet om og eventuelt givet behandling for stofmisbrug efter § 101 i lov om social service.
§ 20. Oplysningerne efter § 19 skal indberettes månedligt.
Indberetningen skal omfatte de anmodninger, iværksættelser, tilbudstilknytninger samt ind- og udskrivninger, der har været i løbet af måneden.
Indberetningen skal ske senest 15 dage efter udgangen af måneden.
 § 21. Oplysningerne efter § 19 skal indberettes som angivet i § 6.
Kapitel 6 Kommunalbestyrelsens indberetning af oplysninger om udvalgte ydelser til voksne med handicap og udsatte voksne § 22. Kommunalbestyrelsen skal indberette de oplysninger, der fremgår af tabel 1 i bilag 5, om indsatser for enhver person, der benytter et tilbud, er visiteret til eller visiteres til en ydelse efter:
 1) § 82 b i lov om social service.
 2) § 85 i lov om social service.
 3) §§ 95-98 i lov om social service.
 4) §§ 102-104 i lov om social service.
 5) § 107 i lov om social service.
 6) § 108 i lov om social service.
 Stk. 2. Kommunalbestyrelsen kan indberette de oplysninger, der fremgår af tabel 2 i bilag 6, om indsatser for enhver person, der benytter et tilbud efter § 82 a i lov om social service.
 § 23. Oplysningerne efter § 22, stk. 1, skal indberettes månedligt senest 14 dage efter månedens afslutning.
 Stk. 2. Hvis kommunalbestyrelsen indberetter oplysninger efter § 22, stk. 2, skal disse indberettes månedligt senest 14 dage efter månedens afslutning.
 § 24. Oplysningerne efter § 22, stk. 1, skal indberettes som angivet i § 6.
 Stk. 2. Hvis kommunalbestyrelsen indberetter oplysninger efter § 22, stk. 2, skal disse indberettes som angivet i § 6.
 Stk. 3. Dataleverancer efter stk. 1 og 2 skal være fuld bestand og indeholde oplysninger fra 1. januar 2015 og frem, dog alene fra 1. juli 2020 og frem for ydelser efter §§ 82 a og 82 b i lov om social service.
Kapitel 7 Kommunalbestyrelsens indberetning af oplysninger om støtte til køb af bil § 25. Kommunalbestyrelsen skal indberette de oplysninger, der fremgår af tabel 1 i bilag 6, om afgørelser i sager om støtte til køb af bil m.v. efter § 114 i lov om social service.
 § 26. Oplysningerne efter § 25 skal indberettes senest med udgangen af januar måned, året efter afgørelsen er truffet.
 § 27. Oplysningerne efter § 25 skal indberettes som angivet i § 6, stk. 1, nr. 2.
Kapitel 8 Kommunalbestyrelsens indberetning af oplysninger om handicapkompenserende indsatser givet til børn og unge med nedsat fysisk eller psykisk funktionsevne § 28. Kommunalbestyrelsen skal indberette de oplysninger, der fremgår af tabel 1 og 2 i bilag 7, om handicapkompenserende indsatser givet til børn og unge i alderen 0-17 år med nedsat fysisk eller psykisk funktionsevne efter:
 1) § 32 i lov om social service.
 2) § 32 a i lov om social service.
 3) § 36 i lov om social service.
 4) § 44 i lov om social service.
 5) § 45 i lov om social service.
 § 29. Oplysningerne efter § 28 skal enten indberettes dagligt, månedligt, kvartalsvis eller årligt og senest med udgangen af januar måned, året efter indsatsen er givet.
 § 30. Oplysningerne efter § 28 skal indberettes som angivet i § 6.
Kapitel 9 Kommunalbestyrelsens mulighed for indberetning af oplysninger om afholdte udgifter og modtagne egenbetalinger vedrørende hjælp og støtte til personer med fysisk eller psykisk funktionsnedsættelse, udsatte voksne og udsatte børn og unge § 31. Kommunalbestyrelsen i betalingskommunen kan indberette de oplysninger, der fremgår af tabel 1 i bilag 8, om udgifter og egenbetalinger for enhver person, hvor kommunen har afholdt en udgift eller modtaget egenbetaling vedrørende:
 1) § 32 a, stk. 6, i lov om social service.
 2) § 41 i lov om social service.
 3) § 42 i lov om social service.
 4) § 44 i lov om social service.
 5) § 45 i lov om social service.
 6) § 52, stk. 3, nr. 2, 4, 5 og 7-9, i lov om social service.
 7) § 52, stk. 3, nr. 6, i lov om social service ved udpegning af en fast kontaktperson for barnet eller den unge.
 8) § 52 a i lov om social service.
 9) § 54 i lov om social service.
 10) § 54 a i lov om social service.
 11) § 58 i lov om social service.
 12) § 68 b, stk. 4, i lov om social service.
 13) § 72 i lov om social service.
 14) § 76, stk. 2, stk. 3, nr. 1-4, og stk. 5, 6 og 8, i lov om social service.
 15) § 76 a i lov om social service.
 16) § 85 i lov om social service, der er ydet til socialpædagogisk støtte i botilbudslignende tilbud, der er omfattet af § 4, stk. 1, nr. 3, i lov om socialtilsyn.
 17) §§ 95-98 i lov om social service.
 18) § 100 i lov om social service.
 19) §§ 103-105 i lov om social service.
 20) §§ 107-110 i lov om social service.
 21) § 113 i lov om social service.
 22) § 114 i lov om social service.
 23) § 116 i lov om social service.
 24) § 118 i lov om social service.
 25) § 159 i lov om social service.
 26) § 160 i lov om social service.
 27) § 161, stk. 2, i lov om social service.
 28) § 163, stk. 2 og 3, i lov om social service.
 § 32. Hvis kommunalbestyrelsen indberetter oplysninger efter § 31, skal disse indberettes årligt senest 15. april i det efterfølgende år.
 § 33. Hvis kommunalbestyrelsen indberetter oplysninger efter § 31, skal disse indberettes som angivet i § 6.
Kapitel 10 Ikrafttræden § 34. Bekendtgørelsen træder i kraft den 1. januar 2023.
 Stk. 2. Bekendtgørelse nr. 2351 af 7. december 2021 om dataindberetninger på socialområdet ophæves.
Social-, Bolig- og Ældreministeriet, den 19. december 2022 Julie Alsøe Krogsgaard / Maren Sørensen Bilag 1 Indberetning af oplysninger om anbringelser, jf. kapitel 2 Tabel 1. Oplysninger, der skal indberettes ved hver afgørelse om anbringelse uden for hjemmet og ved andre sagshændelser i anbringelsesforløbet, jf. § 8:
 Tabel 2. Oplysninger, der skal indberettes ved hver afgørelse om anbringelse uden for hjemmet, jf. § 8:
 Tabel 3. Oplysninger, der skal indberettes ved hver iværksættelse eller planlagt iværksættelse af en anbringelse, jf. § 8:
 Tabel 4. Oplysninger, der skal indberettes ved barnets eller den unges flytning til et nyt anbringelsessted, jf. § 8:
 Tabel 5. Oplysninger, der skal indberettes ved ændring af lovgrundlaget for en anbringelse, jf. § 8:
 Tabel 6. Oplysninger, der skal indberettes ved hjemgivelse af barnet eller den unge og ved ophør af anbringelsen, jf. § 8:
 Tabel 7. Oplysninger, der skal indberettes, hvis kommunen afgiver handlekommuneforpligtelsen til en anden kommune ved fortsatte anbringelser, jf. § 8:
 Tabel 8. Oplysninger, der skal indberettes, hvis kommunen overtager handlekommuneforpligtelsen fra en anden kommune ved fortsatte anbringelser, jf. § 8:
 Tabel 9. Oplysninger, der skal indberettes ved hver afgørelse om eller sagshændelse i forbindelse med døgnophold for unge i alderen 18-22 år efter § 76, stk. 3, nr. 1, eller § 76 a i lov om social service, jf. § 9:
 Tabel 10. Oplysninger, der skal indberettes ved afgørelse om opretholdelse af døgnophold fra det fyldte 18. år eller ved genetablering af døgnophold, herunder ved genetablering efter perioder med ophør for unge mellem 18 og 22 år, jf. § 9:
 Tabel 11. Oplysninger, der skal indberettes, hvis kommunen afgiver handlekommuneforpligtelsen til en anden kommune for en ung, der fortsat er i døgnophold, jf. § 9:
 Tabel 12. Oplysninger, der skal indberettes, hvis kommunen overtager handlekommuneforpligtelsen fra en anden kommune for en ung, der fortsat er i døgnophold, jf. § 9:
 Tabel 13. Oplysninger, der skal indberettes ved ændring af anbringelsessted for en ung, der fortsat er i døgnophold, jf. § 9:
 Tabel 14. Oplysninger, der skal indberettes ved ophør af døgnophold, jf. § 9:
Bilag 2 Indberetning af oplysninger om forebyggende foranstaltninger, jf. kapitel 3 Tabel 1. Oplysninger, der skal indberettes ved iværksættelse af en foranstaltning, jf. § 13:
 Tabel 2. Oplysninger, der skal indberettes ved indsatsens ophør, jf. § 13:
Bilag 3 Indberetning af oplysninger om underretninger, jf. kapitel 4 Tabel 1. Oplysninger, der skal indberettes ved hver underretning, kommunen modtager, jf. § 16:
Bilag 4 Indberetning af oplysninger om borgere i stofmisbrugsbehandling, jf. kapitel 5 Tabel 1. Oplysninger, der skal indberettes ved enhver borgers anmodning om behandling af stofmisbrug, jf. § 19:
 Tabel 2. Oplysninger, der skal indberettes ved iværksættelse af behandling, jf. § 19:
 Tabel 3. Oplysninger, der skal indberettes ved tilbudstilknytning, jf. § 19:
 Tabel 4. Oplysninger, der skal indberettes ved afsluttet behandling, jf. § 19:
 Tabel 5. Oplysninger, der skal indberettes ved indskrivning af en borger på offentlige og private behandlingstilbud, jf. § 19:
 Tabel 6. Oplysninger, der skal indberettes ved tildeling af én eller flere ydelser til en borgers behandling, jf. § 19:
 Tabel 7. Oplysninger, der skal indberettes ved udskrivning af en borger fra offentlige og private behandlingstilbud, jf. § 19:
Bilag 5 Indberetning af oplysninger om udvalgte ydelser givet til voksne med handicap og udsatte voksne, jf. kapitel 6 Tabel 1. Oplysninger, der skal indberettes for alle personer, som benytter et tilbud, er visiteret til eller visiteres til en ydelse efter §§ 82 b, 85, 95-98, 102-104, 107 og 108 i lov om social service, jf. § 22, stk. 1:
 Tabel 2. Oplysninger, der kan indberettes for alle personer, som benytter et tilbud, der er visiteret til eller visiteres til en ydelse efter § 82 a i lov om social service, jf. § 22, stk. 2:
Bilag 6 Indberetning af oplysninger om støtte til køb af bil, jf. kapitel 7 Tabel 1. Oplysninger, der skal indberettes om afgørelser i sager om støtte til køb af bil m.v., jf. § 25:
Bilag 7 Indberetning af oplysninger om handicapkompenserende indsatser givet til børn og unge med nedsat fysisk eller psykisk funktionsevne, jf. kapitel 8 Tabel 1. Oplysninger, der skal indberettes ved iværksættelse af en indsats, jf. § 28:
 Tabel 2. Oplysninger, der skal indberettes ved indsatsens ophør, jf. § 28:
Bilag 8 Mulig indberetning af oplysninger om afholdte udgifter og modtagne egenbetalinger, jf. kapitel 9 Tabel 1. Oplysninger om afholdte udgifter og modtagne egenbetalinger, der kan indberettes af betalingskommunen ved visse indsatser, jf. § 31:
