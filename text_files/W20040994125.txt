Klage  

 over manglende konstatering af hjerneblødning Nævnet fandt ikke grundlag for at kritisere den  

 involverede overlæge.
Nævnet lagde vægt på, at der var indhentet en relevant  

 sygehistorie i kombination med en fyldestgørende objektiv undersøgelse, og at  

 fundene,  

 herunder blodprøver, ikke gav mistanke om en alvorlig sygdom i form af blandt  

 andet  

 hjerneblødning.
Nævnet fandt derimod grundlag for at kritisere den  

 reservelæge, der undersøgte patienten ved dennes anden henvendelse til  

 skadestuen.
Nævnet fandt for det første, at reservelægen burde have  

 journalført  

 de væsentligste neurologiske fund så som bevidsthedsniveau, kranienerver samt  

 arme og ben.
Nævnet lagde vægt på, at patientens tilstand var forværret,  

 derved  

 at han ikke længere kunne sidde op på grund af svimmelhed.
Nævnet fandt for  

 det  

 andet, at reservelægen burde have indlagt patienten til observation for akut  

 sygdom i centralnervesystemet.
Nævnet lagde herved vægt på, at tilstanden var  

 forværret i forhold til første henvendelse på skadestuen, og at symptomer i  

 form af akut indsættende svimmelhed, kvalme, opkastninger og nystagmus bør  

 medføre mistanke om blodprop/blødning i hjernen (hjernestammen/lille-hjerne)  

 og  

 en nærmere udredning heraf.
