Moms ·  

  Brugte motorkøretøjer ·  

  Erhvervelse fra andre EU-lande Told- og Skattestyrelsen har på en  

 forespørgsel svaret, at der efter momslovens ' 11, stk. 1, nr. 1, skal betales dansk moms ved  

 erhvervelse af brugte motorkøretøjer fra andre EU-lande,  

 når sælgeren er momsregistreret og erhververen er en  

 afgiftspligtig person.
Reference Momslovens ' 11,  

 stk. 1, nr. 1 MV 1997, D.9.
 Told- og Skattestyrelsen har besvaret en henvendelse fra  

 en udenlandsk virksomhed, som sælger brugte  

 motorkøretøjer til bl.a. danske taxavognmænd, der selv  

 afhenter køretøjerne hos virksomheden.  

 Køretøjerne sælges ikke under brugtmomsreglerne.
 Virksomheden ønskede styrelsens vurdering af, om  

 disse danske vognmænd, der i almindelighed ikke driver momspligtig  

 virksomhed, skal betale dansk moms af deres køb.
 Styrelsen svarede, at erhvervelse af brugte  

 motorkøretøjer fra andre EU-lande er omfattet af momslovens  

' 11, stk. 1, nr. 1, når  

 køberen er en afgiftspligtig person.
En dansk taxavognmand må anses for at agere i sin  

 egenskab af afgiftspligtig person, når han indkøber et  

 køretøj til brug for sine erhvervsaktiviteter.
Da  

 køretøjet fysisk overføres til Danmark, er det  

 styrelsens opfattelse, at vognmanden erhverver køretøjet her i  

 landet, også i tilfælde hvor ejendomsretten til  

 køretøjet allerede overgår til køberen ved den  

 fysiske overdragelse af køretøjet i Tyskland.
Vognmanden skal  

 derfor betale dansk moms af sit køb, hvis værdien af  

 købet fra andre EU-lande overstiger 80.000 kr. i løbet af et  

 kalenderår, jf. momslovens '  

 48.
 Styrelsen forudsatte i sit svar, at de  

 motorkøretøjer, som virksomheden sælger til danske  

 købere, kan anses som brugte i relation til reglerne for  

 EU-handel.
