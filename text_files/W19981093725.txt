Overset overrivning af korsbånd Manden henvendte sig på skadestuen, fordi han havde  

 pådraget sig en skade i venstre knæ i forbindelse med  

 fodboldspil.
Ved en undersøgelse blev der konstateret smerter omkring  

 den indvendige ledlinie og de fibrøse bindevævsbånd  

 på indersiden af venstre knæ, samt smerter på indersiden af  

 knæet ved rotation i knæleddet.
Der var endvidere  

 skuffeløshed som udtryk for mulig korsbåndsskade, og han fik  

 anlagt gipsskinne.
Fem dage senere blev han undersøgt af  

 reservelæge A i ortopædkirurgisk ambulatorium.
 En måned efter primærskaden blev patienten  

 på ny undersøgt i ortopædkirurgisk ambulatorium.  

 Undersøgelsen blev foretaget af reservelæge B, som afsluttede  

 behandlingen.
Tre måneder senere vred patienten om på  

 venstre knæ, og henvendte igen på skadestuen, hvor han på  

 grund af mistanke om menisklæsion og læsion af det indvendige  

 ledbånd i knæet blev behandlet med et støttebind.
Han blev  

 endvidere tilrådet aflastning samt henvist til efterfølgende  

 undersøgelse i ortopædkirurgisk ambulatorium.
Patienten var  

 på dette tidspunkt kommet sig over knæledstraumet, som han havde  

 pådraget sig fire måneder tidligere.
 Ved den efterfølgende undersøgelse i  

 ortopædkirurgisk ambulatorium 11 dage senere blev patienten på ny  

 tilset af reservelæge B, der konkluderede, at der var tale om  

 følger efter en forstuvning.
Omkring 3 år efter primærskaden blev patienten  

 undersøgt ved hjælp af en kikkert.
Ved undersøgelsen  

 fandtes en ældre komplet overrivning af det forreste korsbånd.
 Nævnet lagde vægt på, at patienten  

 primært blev behandlet for skade på de indvendige  

 sideledbånd, at denne skade kunne forklare hans symptomer, samt der  

 havde været god fremgang i forbindelse med de aktuelle knæskader.
Med hensyn til reservelæge A lagde nævnet  

 vægt på, at lægen ved sin objektive undersøgelse  

 fandt ømhed og 5 graders løshed med fast stop omkring venstre  

 knæleds indvendige fibrøse bindevævsbånd.
Ved  

 undersøgelsen blev der endvidere fundet usikker forreste  

 skuffeløshed og usikker Lachmanns test, hvorfor lægen vurderede,  

 at der var grundlag for at gentage undersøgelsen  ved en  

 efterfølgende kontrol.
Patienten kunne strække benet helt og  

 bøje til 70 grader, og han blev tilrådet at holde benet i ro med  

 en cirkulær gipskapsel i 4 uger, hvorefter bandagen skulle fjernes og  

 knæet vurderes på ny.
Med hensyn til reservelæge B lagde nævnet  

 vægt på, at lægen ved sin førstes objektive  

 undersøgelse af patienten ikke fandt hverken side   eller  

 skuffeløshed, samt at lægen instruerede patienten i  

 optræningsøvelser.
Ved den anden undersøgelsen fandt  

 lægen, at det var gået betydeligt fremad med benet, samt at  

 patienten kunne støtte på det, uden at der var smerter.
Ved den  

 objektive undersøgelse fandt lægen normale knækonturer,  

 ingen ansamling, men nogen ømhed omkring den øverste  

 tilhæftning af venstre knæleds indvendige ledbånd.
Der var  

 hverken side   eller skuffeløshed, og der var uømme ledlinier.
Med hensyn til reservelæge C lagde nævnet  

 vægt på, at lægen ved sin undersøgelse fandt, af  

 patienten var smertefri.
Der var en lille ledansamling i venstre knæ,  

 men knæet var uømt omkring ledlinien og  

 ligamentstilhæftningerne.
Knæet kunne bevæges fra 0   100  

°  

 , hvorefter der blev udløst smerter på forsiden af knæet.  

 Der blev ikke fundet side   eller skuffeløshed.
Nævnet lagde tillige vægt på, at det er  

 hyppigt forekommende, at der er uoverensstemmelse mellem en udvendig  

 knæundersøgelse og fundet ved en senere  

 kikkertundersøgelse.
Specielt når der er smerter i  

 knæleddet, vil en patient ofte ubevidst spænde muskulaturen i  

 forbindelse med undersøgelse for løshed og dermed sløre  

 en tilstedeværende løshed i knæet.
Nævnet fandt  

 på baggrund af de nævnte forhold ikke grundlag for at kritisere  

 den behandling, patienten havde modtaget af reservelægerne A, B og C,  

 herunder at lægerne ikke på noget tidspunkt havde absolut  

 indikation for at foretage en kikkertundersøgelse i knæet.
