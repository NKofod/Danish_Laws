Bekendtgørelse om finansiering af driften af regnskabskontrol med visse virksomheder I medfør af § 156, stk. 3, i årsregnskabsloven, jf. lovbekendtgørelse nr. 323 af 11. april 2011, som ændret ved lov nr. 477 af 30. maj 2012, og § 83, stk. 8, i lov om værdipapirhandel m.v., jf. lovbekendtgørelse nr. 855 af 17. august 2012, fastsættes:
Årsgebyr § 1. Erhvervsstyrelsen opkræver et årligt gebyr til finansiering af regnskabskontrollen med følgende virksomheder:
 1) Virksomheder omfattet af årsregnskabsloven, som har kapitalandele, gældsinstrumenter eller andre værdipapirer optaget til handel på et reguleret marked i et EU/EØS-land.
 2) Ikkefinansielle virksomheder fra lande uden for EU/EØS, som har værdipapirer optaget til handel på et reguleret marked i Danmark, og som er underlagt dansk regnskabskontrol, jf. § 83, stk. 3 og 8, i lov om værdipapirhandel m.v. og § 1 i bekendtgørelse nr. 657 af 22. juni 2012 om udstederes oplysningsforpligtelser.
 § 2. Årsgebyret udgør:
 1) 16.000 kr. for virksomheder, hvis markedsværdi af de værdipapirer, som er optaget til handel, er på under 250 mio. kr. pr. balancedagen i det på opkrævningsdagen senest afsluttede regnskabsår, jf. dog § 3, nr. 1.
 2) 33.000 kr. for virksomheder, hvis markedsværdi af de værdipapirer, som er optaget til handel, er på 250 mio. kr. eller derover, men under 1 mia. kr. pr. balancedagen i det på opkrævningsdagen senest afsluttede regnskabsår, jf. dog § 3, nr. 2.
 3) 49.000 kr. for virksomheder, hvis markedsværdi af de værdipapirer, som er optaget til handel, er på mindst 1 mia. kr. pr. balancedagen i det på opkrævningsdagen senest afsluttede regnskabsår, jf. dog § 3, nr. 3.
 § 3. For 2012 udgør årsgebyret:
 1) 15.500 kr. for virksomheder, hvis markedsværdi af de værdipapirer, som er optaget til handel, er på under 250 mio. kr. pr. balancedagen i det på opkrævningsdagen senest afsluttede regnskabsår.
 2) 31.500 kr. for virksomheder, hvis markedsværdi af de værdipapirer, som er optaget til handel, er på 250 mio. kr. eller derover, men under 1 mia. kr. pr. balancedagen i det på opkrævningsdagen senest afsluttede regnskabsår.
 3) 47.000 kr. for virksomheder, hvis markedsværdi af de værdipapirer, som er optaget til handel, er på mindst 1 mia. kr. pr. balancedagen i det på opkrævningsdagen senest afsluttede regnskabsår.
Opkrævning § 4. Årsgebyret opkræves hos virksomheder, som har kapitalandele, gældsinstrumenter eller andre værdipapirer optaget til handel, jf. § 1, nr. 1 eller 2, den 1. januar i opkrævningsåret.
 § 5. Erhvervsstyrelsen opkræver årsgebyret i april, og gebyret forfalder til betaling den 1. maj hvert år, jf. dog stk. 2.
 Stk. 2. Gebyret for 2012 opkræves i november 2012 og forfalder til betaling den 3. december 2012.
Ikrafttræden § 6. Bekendtgørelsen træder i kraft den 30. oktober 2012.
 Stk. 2. Bekendtgørelse nr. 900 af 9. juli 2010 om finansiering af driften af regnskabskontrol med visse virksomheder ophæves.
