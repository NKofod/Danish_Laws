 I medfør af § 3 i lov nr. 131 om statens regnskabsvæsen mv. af 28. marts  

 1984 fastsættes følgende bestemmelser:
I.
Regnskabsvæsenets opgave § 1.  Regnskabsvæsenet skal bidrage til en effektiv  

 økonomiforvaltning gennem registrering af oplysninger til brug for økonomisk  

 planlægning, styring og kontrol vedrørende aktiviteterne på alle niveauer i  

 statsforvaltningen.
 Stk. 2.  Gennem regnskabsvæsenet skal tilvejebringes de  

 fornødne oplysninger til brug ved den periodiske regnskabsaflæggelse og  

 udfærdigelsen af statsregnskabet.
 Stk. 3.  Regnskabsvæsenet skal bidrage med oplysninger  

 til revisionen af regnskaberne i henhold til gældende lovgivning herom.
II.
Regnskabsvæsenets område § 2.  Bestemmelserne om statens regnskabsvæsen  

 omfatter alle statsinstitutioner, dvs. departementer, underliggende  

 institutioner, særlige fonde mv., samt selvejende institutioner, der er  

 optaget på bevillingslovene på lige fod med de egentlige statsinstitutioner.
 Stk. 2.  Bestemmelserne finder endvidere anvendelse for  

 selvejende institutioner, foreninger, fonde mv., hvis regnskaber omfattes af  

 statsregnskabslovens § 2, stk. 2.
III.
Regnskabsvæsenets organisation Finansministeriet § 3.  Finansministeriet fastsætter regler om statens  

 regnskabsvæsen.
 Stk. 2.  Alle udkast til love, bekendtgørelser og  

 cirkulærer, der indeholder bestemmelser om statens regnskabsvæsen, skal  

 forelægges Finansministeriet, Statens Regnskabsdirektorat til godkendelse.
Stk. 3.  Statens Regnskabsdirektorat under  

 Finansministeriet varetager udvikling, drift og vedligeholdelse af statens  

 centrale økonomisystemer.
Regnskabsdirektoratet udsender regler og  

 brugervejledninger mv. vedrørende disse systemer og udøver konsulenttjeneste  

 mv. over for ministerier og institutioner i spørgsmål vedrørende statens  

 regnskabsvæsen, den statslige økonomistyring samt de centrale  

 økonomisystemer.
 Stk. 4.  Regnskabsdirektoratet udsender regnskaber til  

 ministerier og institutioner samt Rigsrevisionen og afgiver i øvrigt de til  

 bevillingskontrol, regnskab, statistik mv. nødvendige oversigter.  

 Regnskabsdirektoratet forestår opstilling af statsregnskabet efter  

 Finansministeriets anvisninger.
Stk. 5.  Regnskabsdirektoratet stiller (jf. § 4, stk. 2)  

 likviditet til rådighed for statsinstitutioner.
Regnskabsdirektoratet  

 træffer, efter indstilling fra pågældende departement eller hermed  

 ligestillet myndighed, afgørelse om, hvilke regnskabsførende institutioner  

 der kan oprette egen konto/egne konti i Danmarks Nationalbank samt i  

 forbindelse hermed, hvorvidt kontoen månedligt skal udsalderes til  

 Finansministeriets konto i Danmarks Nationalbank.
Ministeriernes departementer og institutioner § 4.  Ministeriernes departementer og hermed  

 ligestillede myndigheder tilrettelægger regnskabsvæsenet inden for deres  

 områder og fører kontrol med overholdelsen af reglerne for regnskabsvæsenet  

 samt sikrer tilvejebringelsen af de oplysninger, der er nævnt i § 1.
Stk 2.  Departementerne og hermed ligestillede  

 myndigheder fastsætter antallet af regnskabsførende institutioner og disses  

 kompetence/opgaver i regnskabsmæssige spørgsmål, herunder hvilke  

 institutioner der skal have selvstændig kasseforvaltning (institutionskasse)  

 samt størrelsen af beholdningerne i de enkelte kasser.
Institutionskassen  

 består af kontante beholdninger og midler indsat i et pengeinstitut.  

 Departementer og hermed ligestillede myndigheder fastsætter herudover, i  

 hvilket omfang institutionerne skal have adgang til likviditet.
Stk. 3.  Det påhviler chefen for en regnskabsførende  

 institution at lade udarbejde og ajourføre samt at kontrollere overholdelsen  

 af en instruks vedrørende regnskabsvæsenets tilrettelæggelse i institutionen  

 og de hertil knyttede ansvars- og kompetenceregler.
Instruksen skal godkendes  

 af en eventuel overordnet myndighed.
Instruksen skal indsendes til  

 Rigsrevisionen til underretning efter gældende regler.
Finansministeriet  

 udsender et cirkulære med retningslinier for udarbejdelse af sådanne  

 instrukser.
 Stk. 4.  Alle institutioner, der omfattes af § 2, stk.  

 1, er forpligtet til at anvende statens centrale økonomisystemer.  

 Institutionerne skal foretage indrapportering til systemerne samt gennemgang  

 af og kontrol med det fra systemerne modtagne materiale i overensstemmelse  

 med de regler, der er fastsat i brugervejledninger mv.
Stk. 5.  Finansministeriet kan tillade, at institutioner  

 anvender egne økonomi(del)systemer til løsning af opgaver vedrørende §§ 6 og  

 7. Finansministeriet kan desuden tillade, at institutioner med særlige behov  

 anvender egne økonomi(del)systemer vedrørende andre opgaver.
Ansøgning  

 fremsendes til Finansministeriet af det departement, hvorunder institutionen  

 henhører, jf. stk. 1. En tilladelse forudsætter, at de pågældende områder  

 betjener sig af et økonomisystem, der tilgodeser de informations-,  

 sikkerheds- og kontrolmæssige samt tidsmæssige krav, der til enhver tid  

 gælder for statens centrale økonomisystemer.
En tilladelse forudsætter  

 endvidere, at data kan udveksles elektronisk eller på anden lignende måde med  

 de centrale økonomisystemer.
Mellem Regnskabsdirektoratet og institutionen  

 indgås en skriftlig driftsaftale, der nærmere beskriver vilkårene for  

 udveksling af data mv.
 Stk. 6.  Institutioner mv., der omfattes af  

 bestemmelserne vedrørende statens regnskabsvæsen ifølge § 2, stk. 2, knyttes  

 til de centrale økonomisystemer i en form, der nærmere aftales mellem  

 vedkommende ministerium og Finansministeriet.
IV.
Typer af regnskaber Bevillingsregnskab mv.
§ 5.  Regnskabsførende institutioner, jf. § 4, stk. 1,  

 skal føre et bevillingsregnskab vedrørende deres virksomhed.
Regnskabet skal  

 omfatte institutionernes bevillinger, udgifter og indtægter samt aktiver og  

 passiver.
Der skal tillige foretages registrering af aktiver og passiver, som  

 ikke er statsmidler, men for hvis forvaltning og tilstedeværelse staten er  

 ansvarlig.
I bevillingsregnskabet skal der endvidere ske registrering af  

 afgivne tilsagn, der har udgifts- eller indtægtsvirkning i et kommende  

 finansår.
 Stk. 2.  Regnskabsførende institutioner skal desuden  

 føre et regnskab vedrørende deres personaleforbrug efter nærmere  

 retningslinier udsendt af Regnskabsdirektoratet.
Stk. 3.  Regnskabsåret følger finansåret.
Til  

 regnskabsåret knyttes en eller flere supplementsperioder.
 Stk. 4.  Registreringen skal ske i overensstemmelse med  

 bevillingslovene og foretages i henhold til Statens Kontoplan med tilhørende  

 vejledning samt øvrigt vejledningsmateriale, der udsendes af  

 Finansministeriet.
Dispositionsregnskab § 6.  Regnskabsregistreringen skal tilrettelægges  

 således, at der efter behov kan foretages en beløbsmæssig registrering af  

 indgåede aftaler og påtagne forpligtelser, der senere medfører indtægter  

 eller udgifter i løbende eller kommende finansår.
 Stk. 2.  Finansministeriet kan pålægge regnskabsførende  

 institutioner at foretage en sådan registrering på særlige områder.
Internt regnskab § 7.  Regnskabsregistreringen skal tilrettelægges  

 således, at der i hensigtsmæssigt omfang kan udarbejdes regnskaber, rapporter  

 mv. med oplysninger om, hvorledes institutionens udgifter og indtægter er  

 fordelt på formål, sted, produkt og aktivitet mv.
 Stk. 2.  Til belysning af aktiviteterne i institutionen  

 skal der i hensigtsmæssigt omfang foretages en registrering af kvantitative  

 oplysninger omfattende præsterede ydelser og ressourceforbruget (fx  

 personalets tidsforbrug) mv.
Stk. 3.  Regnskabsregistreringen skal kunne danne  

 grundlag for belysning af, hvad de enkelte aktiviteter og ydelser koster  

 eller forventes at koste, samt hvilke faktorer der er bestemmende for  

 forbruget af ressourcer til produktion.
Ligeledes skal det interne regnskab  

 kunne danne grundlag for belysning af forholdet mellem indsats af  

 produktionsfaktorer og antallet af producerede ydelser (produktivitet).
 Stk. 4.  Finansministeriet kan pålægge regnskabsførende  

 institutioner at anvende interne regnskaber med angivelse af sådanne  

 regnskabers indhold.
V.
Regnskabsrapportering Regnskabsaflæggelse § 8.  Ministerierne og de herunder hørende  

 institutioner skal aflægge regnskab i henhold til de regler, der til enhver  

 tid er fastsat af Finansministeriet.
Stk. 2.  Regnskabsaflæggelsen sker i form af regnskaber,  

 der udarbejdes gennem statens centrale økonomisystemer på grundlag af  

 indrapporterede oplysninger fra ministerierne og de herunder hørende  

 institutioner.
Bevillingsregnskaber udarbejdes månedligt, for hver  

 supplementsperiode og for finansåret (årsregnskab). Regnskaber for  

 personaleforbruget udarbejdes efter nærmere retningslinier udsendt af  

 Regnskabsdirektoratet.
 Stk. 3.  Årsregnskabet skal udarbejdes under hensyntagen  

 til tilgodehavender, forudbetalte og skyldige beløb mv., så regnskabet giver  

 et retvisende billede af indtægter og udgifter i det pågældende finansår samt  

 af aktiver og passiver ved finansårets udløb, jf. § 5, stk. 1.
Regnskabsgodkendelse § 9.  Departementerne og hermed ligestillede  

 myndigheder skal over for Finansministeriet og Rigsrevisionen godkende  

 regnskaber vedrørende egen og underliggende institutioners samlede  

 virksomhed, herunder ministeriets bidrag til fællesparagrafferne, efter  

 retningslinier udsendt af Regnskabsdirektoratet.
 Stk. 2.  Regnskaber vedrørende institutionerne skal  

 godkendes af de pågældende institutionschefer over for en eventuel overordnet  

 myndighed og over for Rigsrevisionen.
Stk. 3.  Som led i godkendelsen skal føres kontrol med,  

 om forbruget af givne bevillinger samt aktiver og passiver er korrekt  

 opgjort, og om de i instruksen (jf. § 4, stk. 3) fastlagte forretningsgange  

 er overholdt.
Herunder vurderes, om forbruget af bevillingerne forekommer  

 rimeligt under hensyntagen til aktiviteterne i den forløbne periode, og om  

 aktiver og passiver har en rimelig størrelse.
Statsregnskabet § 10.  Regnskabsoplysninger i henhold til godkendte  

 årsregnskaber indgår i Regnskabsdirektoratets opstilling af statsregnskabet.  

 Ministerier og institutioner skal, i det omfang Regnskabsdirektoratet  

 fremsætter ønsker herom, tilvejebringe supplerende regnskabsmateriale til  

 brug ved aflæggelsen af statsregnskabet, herunder sådanne noter og oversigter  

 over den statslige aktivitet, som er nødvendige for regnskabets rette  

 forståelse.
VI.
Krav til den regnskabsmæssige registrering Registreringer § 11.  Den regnskabsmæssige registrering skal  

 tilrettelægges således, at alle registreringer kan følges til årsregnskabet.  

 Årsregnskabet skal kunne opløses i de registreringer, hvoraf dette er  

 sammensat (transaktionssporet).
 Stk. 2.  Registreringerne og tilhørende bilags- og  

 dokumentationsmateriale skal indeholde de oplysninger, der er nødvendige til  

 dokumentation af registreringernes rigtighed (kontrolsporet).
 Stk. 3.  Registreringerne skal omfatte indtrufne  

 økonomiske hændelser af betydning for og som en konsekvens af institutionens  

 aktivitet.
Stk. 4.  Registreringerne skal foretages løbende og  

 snarest muligt efter, at de forhold, der er grund til registreringerne,  

 foreligger.
Registreringerne skal endvidere foretages ved metoder, der sikrer  

 den tidsmæssige rækkefølge i registreringerne samt fuldstændigheden og  

 holdbarheden heraf.
 Stk. 5.  Registreringerne skal foretages i klarskrift  

 eller ved brug af elektroniske eller andre tekniske hjælpemidler, som til  

 enhver tid giver mulighed for at udskrive registreringerne i klarskrift.
 Stk. 6.  Registreringerne skal henvise til det  

 tilhørende bilags- og dokumentationsmateriale samt indeholde oplysninger til  

 bestemmelse af den enkelte registrerings systematiske og tidsmæssige  

 placering i registreringsprocessen.
 Stk. 7.  Enhver registrering skal være dokumenteret ved  

 et bilag.
Bilag § 12.  Bilag skal som grundlag for registreringen være  

 godkendt af hertil bemyndigede personer og indeholde de for registreringen  

 nødvendige oplysninger.
Stk. 2.  Som eksterne bilag anses bilag udstedt af andre  

 end den regnskabsførende institution. Øvrige bilag anses som interne.
Såfremt  

 der for en aktivitet foreligger et eksternt bilag, skal dette så vidt muligt  

 anvendes fremfor et eventuelt internt bilag.
 Stk. 3.  Bilag, som vedrører ensartede økonomiske  

 hændelser, kan registreres som en sumpostering, hvis det uden besvær kan  

 klarlægges, hvilke hændelser der indgår i en sådan post.
Stk. 4.  For automatisk genererede registreringer kan  

 bilaget dog erstattes af en beskrivelse, som oplyser, hvorledes  

 registreringen foretages, kontrolleres og opbevares.
Denne beskrivelse  

 indarbejdes i den i § 4, stk. 3, omtalte instruks.
 Stk. 5.  Ved registrering alene på grundlag af  

 elektronisk overførte data fra andre institutioner skal afsenderen udskrive  

 og fremsende et bilag e.l., med mindre der er tale om automatisk genererede  

 registreringer, som er systembetingede, jf. stk. 4.
 Stk. 6.  Ændringer/rettelser i registreringer må kun  

 foretages, såfremt såvel det oprindelige indhold som indholdet af ændringen  

 fremgår af et nyt bilag/registrering.
Indtægter og udgifter samt periodisering heraf § 13.  Udgifter og indtægter, hidrørende fra levering  

 af varer og tjenesteydelser til eller fra staten, skal registreres, når  

 levering har fundet sted.
Stk. 2.  I tilfælde, hvor udgifter og indtægter ikke  

 hidrører fra levering af varer og tjenesteydelser, skal registreringen ske,  

 så snart beløbet kan opgøres, og senest på betalingstidspunktet.
Et beløb kan  

 opgøres, når et retsligt krav på et veldefineret beløb kan gøres gældende.  

 Såfremt størrelsen af et betydeligt krav mod staten, opstået i et finansår,  

 ikke kan opgøres endeligt inden regnskabsårets udløb, skal registrering ske  

 på en udgiftskonto i regnskabet for det pågældende finansår på grundlag af et  

 skøn, og således at korrektion af beløbet foretages i det finansår, hvor  

 kravet kan opgøres endeligt.
 Stk. 3.  Ud- og indbetalinger, herunder forudbetalinger,  

 der ikke straks kan henføres til en udgifts-/indtægtskonto, skal registreres  

 på en beholdningskonto (statuskonto), indtil udgifts-/indtægtsregistrering  

 kan finde sted.
Stk. 4.  I de regnskabsmæssige supplementsperioder  

 registreres udgifter og indtægter, der periodiseringsmæssigt skal henføres  

 til gammelt regnskabsår.
Disse registreringer bør begrænses til tilfælde,  

 hvor der foreligger særlige grunde til, at registreringen ikke tidligere har  

 kunnet ske.
 Stk. 5.  De regnskabsmæssige supplementsperioder  

 anvendes endvidere til registrering af afslutningsposteringer.
Skift i registreringsprincipper § 14.  Ved skift af registreringsprincip enten som et  

 enkeltstående tilfælde (eksempelvis korrektion af fejlpostering i et  

 tidligere finansår) eller som en vedvarende ændring vil der forekomme en  

 teknisk betinget merudgift/merindtægt respektive mindreudgift/mindreindtægt  

 afhængig af, hvori ændringen består.
Disse teknisk betingede  

 udgifter/indtægter skal ikke fremtræde som udgifter/indtægter i  

 bevillingsregnskabet.
I stedet skal de regnskabsmæssige primobeholdninger i  

 det finansår, hvori korrektionen gennemføres, tilrettes således, at disse  

 udviser den størrelse, de ville have haft, såfremt ændringen var gennemført  

 forud for det berørte finansår.
Tilretningen foretages af  

 Regnskabsdirektoratet ud fra en redegørelse fra det ministerium,  

 korrektionen/ændringen vedrører, og tilretningen vil fremgå af en note til  

 status i statsregnskabet for det berørte finansår.
VII.
Betalingsforretninger Institutionskassen § 15.  Betalinger kan foretages via institutionskassen  

 i tilfælde, hvor institutionen har betalinger, som det ikke vil være  

 hensigtsmæssigt at ekspedere via statens centrale økonomisystemer.
 Stk. 2.  Institutionskassen skal begrænses til beløb,  

 der er absolut nødvendige under hensyn til institutionens daglige og  

 uforstyrrede drift.
 Stk. 3.  Likvide midler ud over de i § 4, stk. 2, nævnte  

 maksimale kassebeholdninger skal for institutioner med egen konto i Danmarks  

 Nationalbank indbetales dertil og for andre institutioner til  

 Regnskabsdirektoratet.
 Stk. 4.  Betalinger via institutionskassen skal føres i  

 et kasseregnskab (kasserapport e.l.).Heri skal samtlige ind- og udbetalinger  

 føres post for post, eller hvis særlige specifikationer føres, med en samlet  

 sum for hver af disse.
Stk. 5.  Institutionskassen skal afstemmes mindst en  

 gang om dagen og altid ved kasseoverdragelser.
Hvis institutionens art  

 tilsiger andet, kan der optages særskilte bestemmelser herom i  

 institutionsinstruksen med henblik på at styrke kontrollen på anden måde.
 Stk. 6.  Likvide beholdninger skal opbevares på  

 betryggende måde og må ikke sammenblandes med midler, som er staten  

 uvedkommende.
 Stk. 7.  Det påhviler chefen for en institution ved  

 uanmeldte kasseeftersyn at sikre sig, at midlerne er til stede, og at  

 kasseforretningerne udføres forsvarligt.
 Stk. 8.  Der kan afkræves sikkerhedsstillelse af  

 personer eller virksomheder mv., som modtager indbetalinger eller foretager  

 udbetalinger på statens vegne, eller som i deres varetægt har penge eller  

 andre værdier, som staten ejer eller har ansvaret for.
VIII.
Beskrivelser Udbetalinger § 16.  En institutions forretningsgange vedrørende  

 udbetalinger skal sikre, at udbetalinger kun foretages i overensstemmelse med  

 dispositioner, der er truffet af hertil bemyndigede personer.
Endvidere skal  

 forretningsgangene sikre, at alle udbetalingsbilag kontrolleres, at der  

 foretages en nøjagtig og fuldstændig regnskabsmæssig registrering af udgifter  

 og betalinger, og at registrering og betaling sker i overensstemmelse med  

 godkendte udbetalingsbi-lag.
 Stk. 2.  Det bør tilstræbes, at udbetalinger sker som  

 overførsler mellem pengeinstitutkonti og i form af elektroniske overførsler.
Stk. 3.  Forretningsgangene skal tilrettelægges således,  

 at der etableres en personmæssig adskillelse mellem registreringen og  

 betalingen.
Såfremt dette ikke er muligt, skal der optages særskilte  

 bestemmelser herom i institutionsinstruksen med henblik på at styrke  

 kontrollen med betalingerne på anden måde.
Indbetalinger § 17.  En institutions forretningsgange vedrørende  

 indbetalinger skal sikre, at alle krav, der påregnes at medføre  

 indbetalinger, dokumenteres tidligst muligt, at der sker en nøjagtig og  

 fuldstændig regnskabsmæssig registrering af alle indtægter og indbetalinger,  

 og at der føres kontrol med indbetalingernes korrekte og rettidige indgang.
 Stk. 2.  Det bør tilstræbes, at indbetalinger sker som  

 overførsler mellem pengeinstitutkonti og i form af elektroniske overførsler.
Stk. 3.  Institutioner, der leverer varer og  

 tjenesteydelser på kredit, skal fastsætte regler for kreditgivning.
Restante  

 fordringer overdrages efter gældende regler til inddrivelse af Kongeriget  

 Danmarks Hypotekbank og Finansforvaltning.
 Stk. 4.  Institutioner, der modtager værdipost, skal  

 etablere en kontrol med og registrering af denne post som led i poståbningen.
IX.
Opbevaring af regnskabsmateriale § 18.  Som regnskabsmateriale anses: registreringer  

 (jf. § 11), bilags- og dokumentationsmateriale (jf. § 12), regnskaber og  

 årsberetninger mv. (jf. §§ 8 og 9), instrukser (jf. § 4, stk. 3) og andet  

 materiale, som er nødvendigt for at dokumentere det øvrige  

 regnskabsmateriales rigtighed.
 Stk. 2.  Det påhviler ministerierne og de herunder  

 hørende institutioner at opbevare regnskabsmateriale i 5 år fra udgangen af  

 vedkommende regnskabsår, med mindre en længere frist fremgår af andre  

 bestemmelser.
Stk. 3.  Regnskabsmateriale kan opbevares på mikrofilm,  

 elektronisk medie eller anden lignende måde.
Regnskabsmateriale, der ikke  

 opbevares i klarskrift, skal - uden bearbejdning - kunne fremkaldes som  

 billeder af det originale materiale (med påtegninger og godkendelser mv.)  

 samt have samme indhold og opbygning, som det tilsvarende læsbare materiale.
 Stk. 4.  Opbevaring af regnskabsmateriale skal i øvrigt  

 ske i overensstemmelse med de regler, der til enhver tid er fastsat af  

 Finansministeriet, Rigsarkivet, Registertilsynet mfl.
X.
Særlige forvaltningsopgaver Forvaltning af varebeholdninger § 19.  Det påhviler institutionerne at føre særskilte  

 fortegnelser over varebeholdninger, med mindre beholdningerne er af helt  

 uvæsentlig betydning.
Registreringen skal ske på en sådan måde, at den er  

 egnet som grundlag for kontrol med beholdningernes tilstedeværelse og  

 forvaltningen af beholdningerne i øvrigt.
 Stk. 2.  Værdien af varebeholdningerne må ikke optages  

 på beholdningskonti i institutionernes regnskaber, med mindre der er  

 bevillingsmæssig hjemmel hertil.
 Stk. 3.  Varebeholdningerne bør ikke overstige, hvad der  

 må anses for nødvendigt under hensyntagen til institutionernes uforstyrrede  

 virksomhed samt til forsvarlig indkøbs- og lagerøkonomi.
Værdipapirforvaltning § 20.  Statsinstitutioner, som er ejere af  

 værdipapirer, udstedt gennem Værdipapircentralen, skal vælge Danmarks  

 Nationalbank som kontoførende institut.
 Stk. 2.  Statspræmieobligationer og udenlandske  

 obligationer, der tilhører statsinstitutioner, forvaltes af Kongeriget  

 Danmarks Hypotekbank og Finansforvaltning.
Stk. 3.  Andre værdipapirer tilhørende  

 statsinstitutioner henlægges til forvaltning i Kongeriget Danmarks  

 Hypotekbank og Finansforvaltning efter forhandling med denne.
Såfremt en  

 sådan henlæggelse ikke kan finde sted, anbringes værdipapirerne i et åbent  

 depot i et pengeinstitut eller på anden betryggende måde.
Udlånsforvaltning § 21.  Statsinstitutioner, som har foretaget et udlån,  

 herunder lån etableret som led i en indfrielse af et garantiforhold, skal  

 overdrage udlånet til Kongeriget Danmarks Hypotekbank og Finansforvaltning  

 efter gældende regler.
Overdragelsen skal senest ske, når lånet er bevilget,  

 og der således kun resterer kontrol med den finansielle afvikling af lånet.
Forvaltning af andre aktiver § 22.  Der skal føres fortegnelser over aktiver, der  

 er anskaffet over institutionernes anlægs- og udlånsbudget eller overført fra  

 andre statsinstitutioner.
Fortegnelserne skal være forsynet med oplysninger  

 om aktivernes anskaffelsesværdi og eventuelle ændringer i værdiansættelsen  

 samt andre oplysninger, der er relevante for forvaltningen.
Stk. 2.  Tilsvarende skal der føres fortegnelser over  

 institutionernes inventar, maskiner, bogsamlinger og andet mere værdifuldt  

 udstyr, anskaffet over institutionernes driftsbudget.
Fortegnelserne skal  

 tillige omfatte udstyr, der er stillet til rådighed af andre institutioner.
 Stk. 3.  Der skal periodisk føres kontrol med, at  

 værdierne ifølge stk. 1 og 2 er til stede, og at der sker en rimelig  

 udnyttelse af disse.
Legatforvaltning § 23.  Formuer tilhørende legater, der bestyres af  

 statsinstitutioner i henhold til fundats, optages i institutionernes  

 regnskaber i overensstemmelse med Statens Kontoplan.
 Stk. 2.  Andre legater end de, der er nævnt i stk. 1,  

 optages ikke i regnskaberne.
 Stk. 3.  Legater, som optages i regnskaberne, og som er  

 ejere af værdipapirer, udstedt gennem Værdipapircentralen, skal som  

 kontoførende institut vælge enten det pågældende obligationsudstedende  

 institut eller en forvaltningsafdeling, der er godkendt i henhold til  

 arveloven (godkendt forvaltningsafdeling).
 Stk. 4.  Legaternes øvrige værdipapirer samt  

 kontantbeholdninger mv. skal deponeres til forvaltning i en godkendt  

 forvaltningsafdeling.
 Stk. 5.  Legaternes midler skal anbringes i  

 overensstemmelse med bestemmelser i fundatser og de regler, der til enhver  

 tid er fastsat af Justitsministeriet.
 Stk. 6.  Udtrækningsprovenu og renter af værdipapirer  

 samt eventuelle andre indbetalinger til legater skal tilstilles  

 forvaltningsafdelingerne direkte.
 Stk. 7.  Der skal indgås en aftale mellem et legats  

 bestyrelse og forvaltningsafdelingen om varetagelse af opgaverne ifølge stk.  

 3, 4, 5 og 6 samt om forvaltningsafdelingens udarbejdelse af regnskaber  

 vedrørende legatet.
 Stk. 8.  Udgifter i forbindelse med depotforvaltning mv.  

 er staten uvedkommende.
 Stk. 9.  Hvor fundatsen er til hinder for at følge de  

 foranstående regler, skal legatets bestyrelse søge Justitsministeriet om  

 ændring af fundatsen.
Forvaltning af andre ikke-statslige aktiver eller passiver § 24.  Statsinstitutioner må ikke foretage forvaltning  

 af ikke-statslige aktiver eller passiver, medmindre der er hjemmel hertil,  

 eller der er truffet aftale herom med institutionens departement eller hermed  

 ligestillet myndighed.
Stk. 2.  Likvide midler skal indsættes i et  

 pengeinstitut.
Disse midler indgår ikke i opgørelsen af institutionskassen.  

 Værdipapirer anbringes i et åbent depot i et pengeinstitut eller på anden  

 betryggende måde.
 Stk. 3.  Sådanne aktiver og passiver indgår ikke i  

 opgørelsen af institutionens (statens) aktiver og passiver og registreres i  

 overensstemmelse med Statens Kontoplan.
XI.
Dispensation fra bekendtgørelsens regler § 25.  Fravigelser fra bekendtgørelsens regler kan  

 alene ske efter anvisning eller tilladelse fra Finansministeriet.
XII.
Ikrafttræden mv.
 § 26.  Bekendtgørelsen træder i kraft med virkning fra  

 finansåret 1995.
 Stk. 2.  Samtidig ophæves bekendtgørelse nr. 461 af 10.  

 september 1984 om statens regnskabsvæsen mv.
