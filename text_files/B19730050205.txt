§ 1 I bekendtgørelse nr. 341 af 1. august 1967 om tilvirkning og udførsel af  

 danske ægprodukter foretages følgende ændringer:
 1. Bekendtgørelsens titel ændres til:  

 »Bekendtgørelse om tilvirkning og ind- og udførsel af ægprodukter«.
 2. § 1, stk. 2, affattes således: »Stk. 2.  

 Ægprodukter, der er bestemt til teknisk brug, omfattes ud over bestemmelser i  

 den veterinære lovgivning alene af mærkningsbestemmelserne i § 9.
 3. § 2, stk. 1 og 2, affattes således:
 »§ 2.  Tilvirkning, ind- eller udførsel af  

 ægprodukter, der er bestemt til menneskeføde, må kun finde sted, såfremt  

 Statskontrollen med Mejeriprodukter og Æg m.m. **) har meddelt autorisation  

 dertil.
Stk. 2.  Enhver virksomhed, der til salg en gros ønsker  

 at tilvirke ægprodukter her i landet, samt enhver, der ønsker at indføre  

 ægprodukter her til landet eller udføre ægprodukter herfra, skal indsende  

 anmeldelse *) derom til statskontrollen.
Autorisation til tilvirkning af  

 ægprodukter meddeles, såfremt virksomheden opfylder de til enhver tid  

 fastsatte betingelser med hensyn til indretning m.m., jfr. stk. 4.« 4. Efter § 2 indsættes:
 »§ 2 a.  Indførsel her til landet af ægprodukter  

 må kun finde sted, såfremt der for hver enkelt forsendelse af de pågældende  

 varer afleveres en af statskontrollen på importørens foranledning udfærdiget  

 passerseddel, der indholder angivelse af importørens navn, varens art, mængde  

 og produktionsland, samt hvor varen skal opbevares, indtil forhandling finder  

 sted.
 Stk. 2.  Statskontrollen kan som betingelse for  

 udstedelse af passerseddel kræve fornøden dokumentation for , at der i det  

 pågældende land er fastsat krav til varernes tilvirkning af mindst  

 tilsvarende art som de krav, der er gældende for vedkommende varer tilvirket  

 her i landet.
Stk. 3.  Den i stk. 1 nævnte passerseddel skal ved  

 varens udlevering påtegnes af toldvæsenet og skal af importøren senest 3 dage  

 efter påtegningen tilbagesendes til statskontrollen.
Ikke-udnyttede  

 passersedler skal straks efter gyldighedsfristens udløb tilbagesendes til  

 statskontrollen.
 Stk. 4.  Emballagen for ægprodukter, der indføres her  

 til landet, skal på tydelig og holdbar måde mærkes med:
Stk. 5.  De i § 2, stk. 5, § 4, §5, stk. 2-5 og §§ 7 og  

 8 indeholdte bestemmelser gælder også for indførte ægprodukter.
Udenlandske  

 ægprodukter, der er bestemt til menneskeføde, skal i øvrigt være  

 varmebehandlet efter sådanne metoder, at der ikke kan påvises bakterier af  

 salmonellagruppen i produkterne.
Stk. 6.  Indførte ægprodukter må ikke forhandles her i  

 landet, forinden statskontrollen efter undersøgelse af varerne i de enkelte  

 forsendelser hr meddelt tilladelse dertil.
Udgifterne for undersøgelsen i  

 forbindelse med udtagne prøver af produkterne betales af importøren.
 Stk. 7.  Statskontrollens undersøgelse og prøveudtagning  

 foretages med henblik på at konstatere, hvorvidt gældende krav om varens  

 sammensætning, benyttede tilsætningsstoffer, bakteriologisk standard og  

 mærkning er opfyldt.
Stk. 8.  For udenlandske ægprodukter, der indføres til  

 videre behandling på en autoriseret ægproduktvirksomhed, kan statskontrollen  

 fravige de i stk. 6 nævnte bestemmelser.« 5. § 3, stk. 3, affattes således:
»Stk. 3.  Autoriserede virksomheder, herunder  

 eksportører og importører, samt grossister i øvrigt, skal indsende de af  

 statskontrollen udtagne og forseglede prøver til nærmere af kontrollen  

 angivne laboratorier.« 6. I § 5, stk. 7, tilføjes som andet punktum:
»Importøren er ansvarlig for, at udenlandske ægprodukter svarer til  

 de i denne bekendtgørelse stillede krav til produkternes sammensætning,  

 bakteriologiske kvalitet og mærkning.« § 2 Denne bekendtgørelse træder i kraft ved bekendtgørelse i lovtidende.  

 Bekendtgørelse nr. 446 af 27. juli 1973 om ændring af bekendtgørelse om  

 tilvirkning og udførsel af danske ægprodukter ophæves.
 Landbrugsministeriet, den 12. september  

 1973.
 Ib Frederiksen.
/J.
Madelung.
