Bekendtgørelse om erhvervsuddannelsen til grafisk tekniker I medfør af § 4, stk. 2, og § 38, stk. 2, i lov om erhvervsuddannelser, jf. lovbekendtgørelse nr. 956 af 21. juni 2022, og efter bestemmelse fra Grafisk Uddannelsesudvalg, fastsættes efter bemyndigelse i henhold til § 1, nr. 13, i bekendtgørelse nr. 828 af 10. juni 2022 om delegation til Styrelsen for Undervisning og Kvalitet af adgangen til udstedelse af bekendtgørelser:
Formål og opdeling § 1. Erhvervsuddannelsen til grafisk tekniker har som overordnet formål, at eleverne og lærlingene gennem skoleundervisning og oplæring opnår viden og færdigheder inden for følgende overordnede kompetenceområde: Varetagelse af teknisk grafiske arbejdsopgaver og arbejdsfunktioner og workflow inden for tryk, print og færdiggørelse.
 Stk. 2. Uddannelsen afsluttes med specialet grafisk tekniker, niveau 4 i den danske kvalifikationsramme for livslang læring.
Varighed § 2. Uddannelsen varer 4 år, jf. dog stk. 3. Uddannelsens varighed er inklusive grundforløbets 1. og 2. del, på hver 20 uger, og hovedforløbet.
 Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet på uddannelsens speciale 3 år, hvoraf skoleundervisningen udgør 20 uger fordelt på mindst fire skoleperioder.
 Stk. 3. For elever og lærlinge, der gennemfører uddannelsen som erhvervsuddannelse for voksne (euv-forløb), varer hovedforløbet på uddannelsens speciale 2 år og 11 måneder, hvoraf skoleundervisningen udgør 18 uger.
 Stk. 4. Den i stk. 3 nævnte skoleundervisning opdeles i mindst tre skoleperioder for euv-forløb efter § 66 y, stk. 1, nr. 2, (euv 2) i lov om erhvervsuddannelser.
Kompetencer forud for optagelse til skoleundervisning i hovedforløbet § 3. For at kunne blive optaget til skoleundervisningen i hovedforløbet skal eleven eller lærlingen opfylde betingelserne i stk. 2-4.
 Stk. 2. Eleven eller lærlingen skal have kompetence til med præstationsstandarden begynderniveau at kunne:
 1) Anvende forskelligt udstyr, værktøjer og teknologier inden for trykt produktion.
 2) Anvende gængse materialer og hjælpemidler i trykt produktion.
 3) Redegøre for arbejdsmarkedet og dets forskellige virksomhedstyper og gengive forskellige relevante teknologier der bruges i de forskellige produktionsformer.
 4) Arbejde med trykt og digital produktion og workflow.
 5) Anvende gængse informationsteknologiske værktøjer til kommunikation, faglig problemløsning, dokumentation og præsentation.
 6) Fremstille trykte produkter ved hjælp af grafisk udstyr og teknologi.
 7) Anvende relevante materialer til fremstilling af trykte produkter.
 8) Anvende fagligt sprog ud fra grundlæggende regler, begreber og termer inden for grafisk produktion.
 9) Arbejde hensigtsmæssigt under hensyntagen til regler og lovgivning for arbejdsmiljø og personlige sikkerhed.
 10) Modtage og anvende faglig vejledning til løsning af faglige problemstillinger.
 11) Udføre kvalitetskontrol af eget arbejde.
 12) Forklare forskellige grundlæggende tryktekniske metoder og deres anvendelse i konkrete sammenhænge.
 13) Forklare og vurdere forskellige grundlæggende tryktekniske metoder i forhold til parametre som arbejdsmiljø, sikkerhed og kvalitet.
 14) Begrunde valgte arbejdsmetoder og anvende eksisterende faglig dokumentation i en given arbejdsproces.
 15) Planlægge, koordinere og udføre en overskuelig arbejdsproces.
 16) Dokumentere og formidle egne arbejdsprocesser, metoder og resultater, herunder arbejdssedler og udføre kvalitetskontrol af eget arbejde.
 17) Evaluere egne og andre elevers arbejdsprocesser, metoder og resultater.
 18) Samarbejde med andre om løsning af opgaver.
 Stk. 3. Eleven eller lærlingen skal have gennemført følgende grundfag på følgende niveau og med følgende karakter:
 1) Dansk på E-niveau, bestået.
 2) Matematik på F-niveau, bestået.
 3) Engelsk på F-niveau, bestået.
 Stk. 4. Eleven eller lærlingen skal have opnået følgende certifikater eller lignende:
 1) Kompetencer svarende til Førstehjælp på erhvervsuddannelserne, efter Dansk Førstehjælpsråds uddannelsesplaner pr. oktober 2020.
 2) Kompetencer svarende til elementær brandbekæmpelse efter Dansk Brand- og Sikringsteknisk Instituts retningslinjer pr. 1. september 2014.
 Stk. 5. Elever eller lærlinge, der har gennemført grundforløbet fra industrioperatøruddannelsen, skilteteknikeruddannelsen og procesoperatøruddannelsen har adgang til hovedforløbet på uddannelsen til grafisk tekniker.
Kompetencer i hovedforløbet § 4. Hovedforløbet har følgende kompetencemål:
 1) Lærlingen kan planlægge, udføre og kontrollere trykt og digital produktion på baggrund af viden om grafisk produktion og workflow.
 2) Lærlingen kan anvende værktøj og betjene forskellige typer af udstyr til fremstilling af trykte og digitale produkter.
 3) Lærlingen kan foretage bevidste valg af udstyr og materialer samt håndtere materialer og hjælpemidler ansvarligt og bevidst i forhold til sikkerhed og arbejdsmiljø.
 4) Lærlingen kan anvende viden om informationsteknologi og dens muligheder til at udføre brancherelevante opgaver i forhold til informationssøgning, datahåndtering og dokumentformater.
 5) Lærlingen kan anvende viden om det grafiske workflow til varetagelse og rådgivning om et rationelt produktionsforløb, herunder udføre kvalitetskontrol og relevant kvalitetsstyring i forbindelse med trykt og digital produktion.
 6) Lærlingen kan vurdere og dokumentere faglige problemstillinger inden for trykt og digital produktion og workflow.
 7) Lærlingen kan indgå i et samarbejde med andre, herunder bidrage til løsning af faglige problemstillinger.
Godskrivning § 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse, er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.
Afsluttende prøve § 6. Uddannelsens afsluttende prøve afholdes som en del af sidste skoleperiode.
Prøven afholdes af skolen i samråd med det faglige udvalg.
Prøven udgør en svendeprøve.
Prøven skal afdække lærlingens opnåede kompetencer inden for uddannelsen.
Prøven bedømmes efter 7-trinsskalaen.
Stk. 2. Prøven, jf. stk. 1, består af en mundtlige prøve, der tager udgangspunkt i en selvvalgt projektopgave og lærlingens portfolio.
Den selvvalgte projektopgave løses alene og inden for en varighed af 7 arbejdsdage.
Lærlingen fremlægger til den mundtlige prøve sit arbejde med projektopgaven før præsentation af portfolioen.
Den mundtlige prøve afvikles i dialog mellem eksaminator og den enkelte lærling og varer 60 minutter inklusive votering.
Stk. 3. Prøven bedømmes af to censorer og eksaminator.
Censorerne er til stede under den mundtlige prøve.
Der gives én samlet karakter ud fra en samlet vurdering af lærlingens præsentation af projektopgaven og præsentation af portfolioen.
Lærlingens præsentation af projektopgaven og portfolioen vægtes lige i den samlede bedømmelse af prøven.
 Stk. 4. Prøvens grundelementer er:
1) Mål og krav for prøven er, at lærlingen skal vise opnåelse af kompetencer inden for uddannelsens kerneområder ved at gennemføre et selvvalgt fagligt projekt med udgangspunkt i grafisk produktion samt brug af udstyr, materialer og arbejdsprocesser, herunder de materialer og produkter, som lærlingen har arbejdet med gennem sin oplæringstid.
Endvidere præsenterer lærlingen sin portfolio, der er produkter fremstillet under uddannelsen.
Uddannelsens kerneområder er:
 a) Grafisk produktion og workflow.
 b) Materialevalg og -håndtering.
 c) Kvalitets- og produktionsstyring.
 2) Eksaminationsgrundlaget omfatter en selvvalgt udført praktisk projektopgave med skriftlig dokumentation i form af et projektresumé, samt lærlingens portfolio.
 3) Bedømmelsesgrundlaget ved prøven er lærlingens mundtlige præstation.
4) Bedømmelseskriterierne for prøven danner baggrund for en helhedsvurdering af målopfyldelsen.
De generelle bedømmelseskriterier for prøven er følgende:
 a) Lærlingens evne til at inddrage relevante praksiserfaringer.
 b) Lærlingens viden og forståelse inden for uddannelsens kernefagligheder grafisk produktion og workflow, materialevalg og -håndtering samt kvalitets- og produktionsstyring.
 Stk. 5. For at der kan udstedes skolebevis, skal eleven have bestået alle fag i hovedforløbet.
 Stk. 6. Ved uddannelsens afslutning udsteder det faglige udvalg et uddannelsesbevis til eleven som dokumentation for, at eleven har opnået kompetencer inden for uddannelsen.
 Stk. 7. For arbejdsmarkedsuddannelser, som indgår i uddannelsen, anvendes bedømmelsen Bestået/Ikke bestået.
Ikrafttrædelse og overgangsbestemmelser § 7. Bekendtgørelsen træder i kraft den 1. august 2023.
 Stk. 2. Bekendtgørelse nr. 510 af 20. april 2022 om erhvervsuddannelsen til grafisk tekniker ophæves.
Stk. 3. Bekendtgørelsen finder fortsat anvendelse for elever eller lærlinge, som er påbegyndt eller overgået til uddannelsen efter bekendtgørelsen.
For disse elever eller lærlinge finder de hidtil gældende regler i bekendtgørelse nr. 510 af 20. april 2022 om erhvervsuddannelsen til grafisk tekniker anvendelse.
 Stk. 4. Elever eller lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.
Styrelsen for Undervisning og Kvalitet, den 2. marts 2023 Andreas Bosmann EngsigVicedirektør / Lars Held Bilag 1 Kriterier for godskrivning 1. Kriterier for vurdering af, om eleven eller lærlingen har 2 års relevant erhvervserfaring*), jf. § 66 y, stk. 1, i lov om erhvervsuddannelser 2. Erhvervserfaring, der giver grundlag for godskrivning for alle elever og lærlinge 3. Uddannelse, der giver grundlag for godskrivning for alle elever og lærlinge Der kan maksimalt opnås en samlet afkortning af uddannelsens skoleuger på 5 uger ved fastsættelse af den standardiserede afkortning på 10% og den regelbundne afkortning, jf. skema 2 og 3. Oplæringen kan maksimalt afkortes 6 måneder ved fastsættelse af den regelbundne afkortning, jf. skema 2 og 3.
