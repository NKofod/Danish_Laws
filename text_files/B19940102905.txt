 I medfør af § 60, stk. 7, og § 60 a, stk. 7, i lov om byfornyelse og  

 boligforbedring, jf. lovbekendtgørelse nr. 820 af 15. september 1994,  

 fastsættes:
 § 1.  Bestemmelserne i denne bekendtgørelse finder  

 anvendelse i de tilfælde, hvor lejen efter ombygningsarbejdernes  

 gennemførelse fastsættes efter § 60, stk. 3-5, i lov om byfornyelse og  

 boligforbedring, jf. lovbekendtgørelse nr. 820 af 15. september 1994.
Godkendelse af lavere leje efter § 60, stk. 6 § 2.  Såfremt lejen efter ombygningsarbejdernes  

 gennemførelse fastsættes til 83 pct. af lejen i nyt almennyttigt boligbyggeri  

 i området eller derover, kan den enkelte lejer, udlejer eller  

 kommunalbestyrelsen anmode byfornyelsesnævnet om at fastsætte en leje, som er  

 lavere end dette niveau.
I ejendomme, der er omfattet af bestemmelserne i  

 kapitel II-V i lov om midlertidig regulering af boligforholdene, skal  

 anmodningen dog ske til huslejenævnet.
§ 3.  Byfornyelsesnævnet henholdsvis huslejenævnet kan  

 kun fastsætte en lavere leje end den i § 2 anførte på grundlag af en  

 vurdering af, om § 4.  Det er en betingelse for nævnets adgang til at  

 fastsætte en lavere leje end den i § 2 nævnte, at der ikke lægges vægt på  

 andre forhold end de i § 3, litra a-c nævnte forhold.
 § 5.  Når kommunalbestyrelsens godkendelse af den  

 første fastsættelse af boligudgiften efter ombygningen foreligger, jf. § 60,  

 stk. 2, i lov om byfornyelse og boligforbedring, skal udlejeren fremsende  

 kommunalbestyrelsens godkendelse til lejeren.
 Stk. 2.  Den enkelte lejer kan senest 6 uger efter, at  

 meddelelse om kommunalbestyrelsens godkendelse er kommet frem til lejeren,  

 jf. stk. 1, skriftligt anmode nævnet om at fastsætte en lavere leje i henhold  

 til § 2.
 § 6.  Udlejer kan senest 6 uger efter, at meddelelse  

 om kommunalbestyrelsens godkendelse af den varslede leje er kommet frem til  

 udlejer, skriftligt anmode nævnet om at fastsætte en lavere leje i henhold  

 til § 2.
 § 7.  Kommunalbestyrelsen kan senest 6 uger efter, at  

 udlejer har fremsendt regnskab over de støtteberettigede ombygningsudgifter  

 til kommunalbestyrelsens godkendelse, anmode nævnet om at fastsætte en lavere  

 leje i henhold til § 2.
Genbehandling af lejens størrelse efter § 60 a, stk. 5 § 8.  Såfremt en beboelseslejer på grundlag af en  

 syns- og skønsrapport kan godtgøre, at der er væsentlig forskel mellem det  

 projekt, der har dannet grundlag for det offentlige udbud af  

 ombygningsarbejderne, og de gennemførte arbejder, kan lejeren anmode  

 byfornyelsesnævnet om at tage stilling til, om der foreligger en sådan  

 forskel, at det skal pålægges kommunalbestyrelsen at foretage en fornyet  

 vurdering af, i hvilket omfang de gennemførte ombygningsarbejder kan danne  

 grundlag for en lejeforhøjelse.
I ejendomme, der er omfattet af  

 bestemmelserne i kap.
II-V i lov om midlertidig regulering af  

 boligforholdene, skal anmodningen dog ske til huslejenævnet.
 Stk. 2.  Nævnet skal ved en anmodning efter stk. 1,  

 alene tage stilling til, om den opnåede kvalitet væsentligt afviger fra den  

 kvalitet, der med rimelighed kunne forventes i henhold til udbudsmaterialet  

 og den hertil hørende omkostning, som fremgår af det af kommunalbestyrelsen  

 godkendte licitationsresultat.
Stk. 3.  Det er en betingelse for at anvende  

 bestemmelsen i stk. 1, at der af lejeren forelægges en syns- og skønsrapport,  

 udarbejdet af en af nævnet udpeget uvildig syns- og skønsmand, som  

 sammenligner projektmateriale og hertil hørende støtteberettigede udgifter  

 med det opnåede resultat med hensyn til kvalitet og pris.
Rapporten skal  

 konkludere, at der er en væsentlig forskel mellem den forventede og den  

 faktisk opnåede kvalitet.
 § 9.  Indbringelse efter § 8, stk. 1, skal ske senest  

 6 uger efter, at meddelelse om kommunalbestyrelsens godkendelse er kommet  

 frem til lejeren, jf. § 5, stk. 1.
Nedsættelse af lejen efter § 60 a, stk. 6 § 10.  Ved meddelelsen af tilsagn om offentlig støtte  

 til ejeren i forbindelse med godkendelsen af resultatet af det offentlige  

 udbud af ombygningsarbejderne, fastsætter kommunalbestyrelsen en forventet  

 lejeforhøjelse for det enkelte lejemål som følge af ombygningsarbejdernes  

 gennemførelse. 1. pkt. finder tilsvarende anvendelse ved indbudt licitation.
Stk. 2.  Overstiger den endeligt godkendte  

 lejeforhøjelse efter § 60, stk. 3, i lov om byfornyelse og boligforbedring,  

 den i stk. 1, nævnte lejeforhøjelse som følge af projektændringer, ændret  

 kvalitet mv., kan den enkelte beboelseslejer indbringe spørgsmålet, om den  

 endelige lejes størrelse for byfornyelsesnævnet.
I ejendomme, der er omfattet  

 af bestemmelserne i kap.
II-V i lov om midlertidig regulering af  

 boligforholdene, skal indbringelse dog ske for huslejenævnet.
Nævnet kan ikke  

 nedsætte lejen til et niveau, der er lavere end det i stk. 1, nævnte.
 Stk. 3.  Grundlaget for lejers indbringelse efter stk.  

 2, er det af lejerne accepterede og af kommunalbestyrelsen godkendte  

 ombygningsprojekt, det antagne og af kommunalbestyrelsen godkendte  

 licitationsresultat, kommunalbestyrelsens tilsagn, herunder  

 kommunalbestyrelsens fordeling af den støtteberettigede udgift i udgifter til  

 forbedringer, som medfører huslejeforhøjelse, og i udgifter til  

 vedligeholdelse, som ikke medfører huslejeforhøjelse, samt  

 kommunalbestyrelsens fastsættelse af den forventede husleje efter  

 byfornyelsen for hvert enkelt lejemål på dette grundlag.
 Stk. 4.  Nævnet skal ved sin afgørelse af, om lejen skal  

 nedsættes, vurdere, hvorvidt den samlede stigning som følge af  

 ombygningsarbejdernes gennemførelse er udtryk for, at der er opnået en større  

 kvalitet end den kvalitet, der oprindeligt var tænkt opnået i henhold til det  

 godkendte projekt.
 § 11.  Indbringelse efter § 10, stk. 2, skal ske  

 senest 6 uger efter, at meddelelse om kommunalbestyrelsens godkendelse er  

 kommet frem til lejeren, jf. § 5, stk. 1.
Øvrige bestemmelser § 12.  De i lov om midlertidig regulering af  

 boligforholdene indeholdte bestemmelser for sagernes behandling i huslejenævn  

 finder tilsvarende anvendelse ved behandling af sager efter denne  

 bekendtgørelse.
 § 13.  Bekendtgørelsen træder i kraft den 1.januar  

 1995.
