Nr BTL 232 Betænkning over Forslag til lov om ændring af lov om folkeskolen (Betaling  

 for ophold i skolefritidsordning)   

 Nr L 232 1994-95, 1. samling Afgivet af Uddannelsesudvalget Afgivet: 19950523 Udvalget har behandlet lovforslaget i nogle møder.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

forkastelse ved 3. behandling.
 Et mindretal inden for flertallet (Fremskridtspartiets medlem af udvalget)  

 bemærker, at i den nuværende situation er det således, at kommunen bestemmer  

 forældrebetalingen for skolefritidsordninger.
SF ønsker med dette lovforslag, at forældrebetalingen maksimalt må være 30  

 pct. af de samlede driftsudgifter.
Dette er Fremskridtspartiet ikke enig i.
 Lovforslaget lægger op til centrale regler frem for lokale afgørelser ude  

 i kommunerne.
 Denne form for centralisme modsætter Fremskridtspartiet sig og gør  

 samtidig opmærksom på, at med dette lovforslags gennemførelse vil udgifterne  

 for skatteyderne blive forøget.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med det stillede  

 ændringsforslag.
 ÆndringsforslagAf et mindretal (EL), tiltrådt af et  

mindretal (SF):
 Til § 1 1) I den foreslåede affattelse af § 50 udgår stk.  

 7 og 8.
Bemærkninger Til nr. 1 Enhedslisten støtter, at der bliver lavet en lovfæstet øvre  

 grænse for forældrebetalingsdelen, og betragter derfor det foreliggende  

 lovforslag som en konkret forbedring.
Enhedslisten vil gerne understrege, at  

 partiet ønsker at gå videre og sænke egenbetalingen yderligere.
 Enhedslisten ønsker at hæve fripladsgrænsen, så den ikke kun gælder for  

 bistandsmodtagere, men også for arbejdsløse m.v.
Enhedslisten lægger i øvrigt vægt på, at man ikke kan smide børn ud af  

 skolefritidsordningen (og fritidshjem) på grund af manglende betaling.
Det  

 vil sige en sidestilling af disse tilbud med daginstitutionstilbud.
 Enhedslisten mener, at forældrene naturligvis skal betale det aftalte  

 beløb, men finder, at lovforslagets § 50, stk. 7 og 8, har lidt for meget  

 karakter af ridefoged.
