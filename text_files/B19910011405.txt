Den 19. december 1990 er der indgået en aftale i henhold til tillægsaftale af 21. august 1990, jf. bekendtgørelse nr. 801 af 26.
november 1990, til den dansk-grønlandske dobbeltbeskatningsoverenskomst af 18. oktober 1979, jf.
 bekendtgørelse nr. 475 af 21. november 1979.
 Aftalen omhandler beskatningen af Royal Greenland's aktiviteter i Danmark.
 Aftalen har følgende ordlyd:
Aftale mellem de kompetente myndigheder om beskatningen af Royal  

 Greenland's aktiviteter i Danmark I henhold til tillægsaftale af 21. august 1990 til den dansk-grønlandske  

 dobbeltbeskatningsaftale af 18. oktober 1979 samt den samtidig underskrevne  

 erklæring om forståelsen af tillægsaftalen har de kompetente myndigheder  

 aftalt følgende for så vidt angår Royal Greenland's aktiviteter i Danmark:
 1. Aktiviteter udøvet af Royal Greenland i et dansk registreret  

 aktie- eller anpartsselskab undergives beskatning til Danmark i  

 overensstemmelse med selskabsskattelovgivningens bestemmelser.
 2. Beskatningsretten til aktiviteter, som udøvedes i Den Kongelige  

 Grønlandske Handel før overdragelsen til Hjemmestyret, og som nu udøves af  

 Royal Greenland i Danmark gennem et der beliggende fast driftssted tilfalder  

 alene Grønland.
 3. De under 2 nævnte aktiviteter udgøres af salg og distribution  

 af især følgende fiskeriprodukter, som har grønlandsk oprindelse:
 Pakkede rejer.
 Portionsstørrelser af torsk, hellefisk og laks m.v.
 Disse aktiviteter kan udvides til at omfatte andre aktiviteter herunder  

 udskæring og pakkeri, som af Royal Greenland dokumenteres tidligere at have  

 været udøvet af Den Kongelige Grønlandske Handel.
 4. Såfremt omfanget af de i punkt 3 nævnte aktiviteter målt i  

 værdi eller mængde stiger væsentligt i forhold til situationen på  

 forhandlingstidspunktet, kan denne aftale kræves genforhandlet af begge  

 parter.
 5. Hvis det faste driftssted udøver aktiviteter, for hvilke  

 beskatningsretten tilfalder Danmark, skal driftsstedets regnskab klart  

 adskille sådanne aktiviteter fra aktiviteter, for hvilke beskatningsretten  

 tilfalder Grønland.
 6. Denne aftale har virkning fra 1. januar 1990.
