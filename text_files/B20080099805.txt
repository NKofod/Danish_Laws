Bilag 1 Bekendtgørelse om nominelle mængder for færdigpakket vin og spiritus, samt mærkning af aerosolbeholdere 1) I medfør af § 15, stk. 1, og § 22, stk. 4, i lov nr. 602 af 24. juni 2005 om erhvervsfremme, fastsættes efter bemyndigelse:
§ 1. Ved færdigpakning forstås i denne bekendtgørelse, en enhed bestående af et produkt og den individuelle emballage, produktet er pakket i.
En vare er færdigpakket, når den uden køberens tilstedeværelse er pakket i en emballage af hvilken som helst art på en sådan måde, at mængden af den i emballagen indpakkede vare har en forudbestemt størrelse, som ikke kan ændres, uden at pakningen åbnes eller undergår en synlig ændring.
 Stk. 2. Ved pakkestørrelsens nominelle mængde eller volumen forstås den mængde eller det volumen, der er angivet på pakningen.
Stk. 3. Multipakninger er færdigpakninger, som indeholder to eller flere enkeltpakninger, der er beregnet til salg enkeltvis.
De nominelle mængder, som er anført i bilagets punkt 1, finder anvendelse på hver enkeltpakning.
 Stk. 4. Når en færdigpakning består af to eller flere enkeltpakninger, som ikke er beregnet til salg enkeltvis, finder de nominelle mængder, der er anført i bilagets punkt 1, anvendelse på færdigpakningen.
 § 2. Vin og spiritus, som nævnt i bilagets punkt 2, og som færdigpakkes inden for de intervaller, der er nævnt i bilagets punkt 1, må kun markedsføres, hvis det er færdigpakket i de nominelle mængder, der angivet i bilagets punkt 1, jf. dog stk. 2.
 Stk. 2. Bekendtgørelsen omfatter ikke færdigpakninger, som nævnt i stk. 1, når disse sælges i toldfrie butikker med henblik på forbrug uden for EU.
§ 3. På aerosolbeholdere (spraydåser), skal beholderens samlede nominelle kapacitet angives.
Angivelsen må ikke kunne forveksles med den nominelle volumen af indholdet.
 Stk. 2. Varer, der sælges i form af aerosolbeholdere, kan bære angivelse af det nominelle vægtindhold.
 § 4. Med bøde straffes den, der:
 1) Markedsfører vin og spiritus i strid med § 2.
 2) Undlader at angive aerosolbeholderes samlede nominelle kapacitet på selve beholderen i strid med § 3.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
 § 5. Bekendtgørelsen træder i kraft den 11. april 2009.
 Stk. 2. Samtidig ophæves bekendtgørelse nr. 901 af 29. november 1993 om volumenstørrelser for vin, druemost og spiritus m.v. (Volumenbekendtgørelsen).
Sikkerhedsstyrelsen, den 8. oktober 2008 Carsten Sørig / Line Himmelstrup Bilag 1 1. Produkter, der sælges efter volumen (angivet i ml) 2. Produktdefinitioner 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2007/45/EF af 5. september 2007 om indførelse af bestemmelser om nominelle mængder for færdigpakkede produkter, om ophævelse af Rådets direktiv 75/106/EØF og om ændring af Rådets direktiv 76/211/EØF, (EU-Tidende 2007 nr.
L 247, side 17).
