Nr BTL 130 Betænkning over Forslag til lov om ændring af lov om visse selskabers  

 aflæggelse af årsregnskab m.v., lov om aktieselskaber, lov om  

 anpartsselskaber, lov om erhvervsdrivende fonde og lov om  

 forsikringsvirksomhed (Gennemførelse af 7. direktiv om konsoliderede  

 regnskaber)   

 Nr L 130 1989-90, 1. samling Afgivet af Erhvervsudvalget Afgivet: 19900426 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Rederiforening, Foreningen af Statsautoriserede Revisorer og Industrirådet.
 Der er af industriministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Det Konservative Folkepartis,  

 Venstres, Fremskridtspartiets, Det Radikale Venstres, Centrum-Demokraternes  

 og Kristeligt Folkepartis medlemmer af udvalget) lovforslaget til  

vedtagelse med de af ministeren stillede ændringsforslag under nr. 7,  

 8 og 9.
 Et mindretal inden for flertallet (Fremskridtspartiets medlem af udvalget)  

 ønsker at udtale følgende:
 Mindretallet afviser ændringsforslagene under nr. 1-6, eftersom de vil  

 begrænse erhvervsfriheden endnu mere.
 Mindretallet er af den opfattelse, at der burde være fuld erhvervsfrihed.  

 I stedet for at staten udøver dyneløfteri over for virksomhederne, så skal  

 det være virksomhedernes ejere, generalforsamlinger, kunder og  

 samarbejdspartnere, der løbende skal vurdere en virksomhed.
Mindretallet finder dog, at der ved vedtagelsen af dette lovforslag sker  

 en række lempelser.
Det gælder muligheden for at fritage mindre koncerner for  

 at udarbejde koncernregnskaber.
Det gælder muligheden for at fritage visse  

 selskaber for at vise nettoomsætning, fritage dem fra visse notekrav og  

 undtage dem fra pligten til at offentliggøre årsberetning.
Det gælder den  

 mulighed, som moderselskaber på underkoncernniveau har for at undlade at  

 aflægge koncernregnskab, og endelig gælder det muligheden for, at  

 dattervirksomheder kan undlades af konsolideringen.
Lovændringen som helhed vurderet er et lille, men rigtigt skridt i den  

 liberale retning.
Mindretallet indstiller derfor lovforslaget til vedtagelse.
 Et mindretal (Socialdemokratiets medlemmer af udvalget) indstiller  

 lovforslaget til vedtagelse med de af mindretallet stillede  

 ændringsforslag.
 Et andet mindretal (Socialistisk Folkepartis medlemmer af udvalget)  

 vil redegøre for sin stilling ved 2. behandling.
Ændringsforslag Til § 1 Af et mindretal (S):
 1) I den under nr. 1 foreslåede affattelse af § 1, stk. 1,  

 tilføjes efter 3. pkt. som nyt punktum:
»Endvidere finder kapitel 8 samt § 1, stk. 2-4, §§ 2, 2 a, 2 b og 2 c  

 anvendelse på alle modervirksomheder, der i henhold til lovgivningen er  

 regnskabspligtige.« 2) I den under nr. 1 foreslåede affattelse af § 1, stk. 2, nr.  

 6, ændres i indledningen »Moderselskaber: Selskaber som:» til:  

 »Modervirksomheder: Virksomheder, der i henhold til lovgivningen er  

 regnskabspligtige, og som:».
 3) I den under nr. 4 foreslåede § 2 a, stk. 1, affattes  

nr. 3 således:
»3) Den udenlandske modervirksomhed ejer samtlige kapitalandele i  

 selskabet og selskabet samtlige kapitalandele i ethvert af dets  

 datterselskaber.« 4) I den under nr. 4 foreslåede § 2 a indsættes efter stk. 2  

 som nyt stykke:
 »Stk. 3. Bestemmelserne i stk. 1 og stk. 2 finder tilsvarende  

 anvendelse, hvis:
1) den udenlandske modervirksomhed ejer mindst 90 pct. af samtlige  

 kapitalandele i selskabet og selskabet mindst 90 pct. af samtlige  

 kapitalandele i ethvert af dets datterselskaber og 2) ingen ejer af kapitalandele senest 6 måneder inden regnskabsårets  

 udgang over for selskabet eller et af dets datterselskaber har rejst krav om  

 udarbejdelse af koncernregnskab.« 5) Den under nr. 4 foreslåede § 2 c udgår.
 6) I den under nr. 4 foreslåede § 2 d, der bliver til § 2 c,  

 udgår ordene »eller § 2 c«.
 Af industriministeren, tiltrådt af et flertal (KF, V, FP,  

 RV, CD og KRF):
 7) I den under nr. 27 foreslåede § 62 a ændres »§ 2 b,  

 stk. 2,» til: »§ 2 b, stk. 3,».
 8) I den under nr. 28 foreslåede affattelse af § 65, stk. 1,  

 ændres »§ 2 b, stk. 3,» til: »§ 2 b, stk. 4,».
Til § 4 9) I den under nr. 2 foreslåede § 1, stk. 2, nr. 4,  

 indsættes efter »aftale« ordene: »og har en betydelig andel i  

 dens driftsresultat«.
Bemærkninger Til nr. 1 og 2 For at bringe loven i størst mulig overensstemmelse med de hensigter, som  

 finder udtryk i EF's 7. direktiv, foreslås det, at koncernbegrebet udvides  

 således, at også modervirksomheder skal udarbejde koncernregnskaber.
 Begrundelsen for at lade udarbejde koncernregnskaber i alle  

 modervirksomheder skal især søges i, at koncerner sammensat via  

 interessentskaber eller enkeltpersoner kan opnå en ganske betydelig størrelse  

 og en ganske betydelig intern sammenhæng og samhandel, uden at dette  

 klarlægges ved udarbejdelse af koncernregnskab i den nuværende lovgivning.
 Bestemmelsen skal medvirke til at undgå konkursrytteri samt anden  

 udnyttelse af de nugældende regler til reelt at begrænse ansvaret i en  

 persondomineret virksomhedsøkonomi.
 At regnskabet ikke nødvendigvis skal offentliggøres, er i sig selv ingen  

 begrundelse for at undlade koncernregnskab, idet den almindelige  

 samfundsinteresse tilsiger behovet for udarbejdelse af et koncernregnskab.  

 Dette kan sidestilles med krav i bogføringsloven, der udvides til at sikre et  

 retvisende billede af modervirksomheders aktiviteter.
Til nr. 3 og 4 Det foreslås, at undtagelsesbestemmelsen i § 2 a begrænses til alene at  

 omfatte kravet i direktivets artikel 7, dvs. hvor modervirksomheden ejer  

 samtlige kapitalandele i den undtagne virksomhed, eller hvor  

 modervirksomheden besidder mindst 90 pct., og hvor samtlige aktionærer har  

 givet deres tilladelse til undladelse af udarbejdelsen.
Begrundelsen for det forslag er en naturlig varetagelse af danske  

 kreditorers og medarbejderes samt offentlige myndigheders interesser i de  

 aktiviteter, der foregår i Danmark.
Det synes således ikke rimeligt, at  

 placering af moderselskaber i andre EF-lande med eventuelt lavere krav til  

 regnskabsinformation skal kunne undtages for udarbejdelse af konsoliderede  

 regnskaber.
Hertil kommer, at inddrivelsen af koncernregnskabet fra det  

 pågældende udland kan vise sig at være overordentlig kompliceret og  

 tidkrævende, ligesom sprogproblemer væsentligt vil indskrænke adgangen til  

 information i Danmark.
Til nr. 5 og 6 Medens det er naturligt for EF alene at kræve koncernregnskab for større  

 virksomheder, der har betydning for fællesskaberne, er det naturligt for et  

 lille land med mange små og mellemstore virksomheder at kræve  

 koncernregnskaber for samtlige koncerner, der virker i dets område.
Det  

 hidtidige danske krav om koncernregnskab for alle landets koncerner har da  

 heller ikke givet anledning til væsentlige problemer, og det har været med  

 til at indskrænke mulighederne for konkursrytteri.
Til nr. 7 og 8 Ved de foreslåede ændringer rettes korrekturfejl.
Til nr. 9 Da formålet med den nye supplerende bestemmelse i § 1, stk. 2, nr. 4, i  

 lov om erhvervsdrivende fonde ifølge bemærkningerne til lovforslaget er at  

 bibeholde den nugældende afgrænsning af erhvervsdrivende fonde, foreslås det  

 hidtidige krav om, at fonden skal have en betydelig andel af virksomhedens  

 driftsresultat, medtaget i lovteksten.
Flemming Hansen (KF) nfmd.
Grove (KF) Kai Dige Bach (KF) Svend  

 Heiselberg (V) Jens Peter Jensen (V) Kirsten Jacobsen (FP) Larsen-Ledet (RV)  

 Sonja Albrink (CD) Lysholm Christensen (KRF) Svend Andersen (S) Tove Lindbo  

 Larsen (S) Lissa Mathiasen (S) Erling Olsen (S) Nyrup Rasmussen (S) fmd.  

Bjørn Westh (S) Birthe Hansen (SF) Rahbæk Møller (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de stillede  

 ændringsforslag.
 Et tredje mindretal (Socialistisk Folkepartis medlemmer af  

 udvalget) kan stemme for de stillede ændringsforslag, men indstiller  

 lovforslaget til forkastelse.
 Et fjerde mindretal (Centrum-Demokraternes medlem af udvalget) vil  

 redegøre for sin stilling ved 3. behandling.
Ændringsforslag Til § 1 Af et mindretal (S og SF):
 1) I den under nr. 1 foreslåede affattelse af § 1, stk.  

 1, tilføjes efter 3. pkt. som nyt punktum:
»Endvidere finder kapitel 8 samt § 1, stk. 2-4, §§ 2, 2 a, 2 b og 2 c  

 anvendelse på alle modervirksomheder, der i henhold til lovgivningen er  

 regnskabspligtige.« 2) I den under nr. 1 foreslåede affattelse af § 1, stk.  

 2, nr. 6, ændres i indledningen »Moderselskaber: Selskaber,  

 som:» til: »Modervirksomheder: Virksomheder, der i henhold til  

 lovgivningen er regnskabspligtige, og som:».
 3) Efter den under nr. 4 foreslåede § 2 d indsættes som ny  

 paragraf:
» § 2 e.
For modervirksomheder, der ikke er aktie- eller  

 anpartsselskaber, fastsætter ministeren nærmere regler for revision og  

 offentliggørelse af koncernregnskab.« Bemærkninger Til nr. 1 og 2 For at bringe loven i størst mulig overensstemmelse med de hensigter, som  

 finder udtryk i EF's 7. direktiv, foreslås det, at koncernbegrebet udvides,  

 således at også modervirksomheder skal udarbejde koncernregnskaber.
 Begrundelsen for at lade udarbejde koncernregnskaber i alle  

 modervirksomheder skal især søges i, at koncerner sammensat via  

 interessentskaber eller enkeltpersoner kan opnå en ganske betydelig størrelse  

 og en ganske betydelig intern sammenhæng og samhandel, uden at dette  

 klarlægges ved udarbejdelse af koncernregnskab i den nuværende lovgivning.
 Bestemmelsen skal medvirke til at undgå konkursrytteri og anden udnyttelse  

 af de nugældende regler til reelt at begrænse ansvaret i en persondomineret  

 virksomhedsøkonomi.
 At regnskabet ikke nødvendigvis skal offentliggøres, er i sig selv ingen  

 begrundelse for at undlade koncernregnskab, idet den almindelige  

 samfundsinteresse tilsiger behovet for udarbejdelse af et koncernregnskab.  

 Dette kan sidestilles med krav i bogføringsloven, der udvides til at sikre et  

 retvisende billede af modervirksomheders aktiviteter.
Til nr. 3 Reglerne forudsættes udformet i overensstemmelse med artiklerne 37 og 38 i  

 det 7. direktiv (83/349/EØF).
