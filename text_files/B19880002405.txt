§ 1 I bekendtgørelse nr. 75 af 25. februar 1986 om værgens beføjelser og  

 pligter foretages følgende ændringer:
 1. I § 2, stk. 3, indsættes som 3. punktum:
»Er intet statsamt kompetent, føres tilsynet af Københavns  

 Overpræsidium.« 2. § 27, stk. 2, affattes således:
»Stk 2.  Skifteretten - i eksekutorboer eksekutor -  

 afgør, om værgens erklæring kan godkendes.
Ved arveudlæg i fast ejendom eller  

 i aktiver, som medfører, at den umyndige pådrager sig gældsforpligtelser,  

 skal statsamtets godkendelse indhentes.
Det samme gælder ved arveafkald for  

 en umyndig under skifte, eller såfremt der under skiftet foretages  

 usædvanlige dispositioner, der kan medføre gældsforpligtelser for den  

 umyndige.« § 2 I bekendtgørelse nr. 76 af 25. februar 1986 om bestyrelse af umyndiges  

 midler m.v. i godkendte forvaltningsafdelinger foretages følgende ændring:
 § 10  affattes således:
»§ 10.  For så vidt angår fondsaktiver, der  

 registreres i Værdipapircentralen, skal det registreres, at fondsaktiverne er  

 inddraget under forvaltningsafdelingens bestyrelse.
Fondsaktiver, bortset fra  

 obligationer, skal så vidt muligt noteres på navn med oplysning om, at de er  

 inddraget under forvaltningsafdelingens bestyrelse.
 Stk. 2.  Værdipapirer, der kan foreligge i fysisk form,  

 skal forsynes med påtegning om, at de er inddraget under  

 forvaltningsafdelingens bestyrelse, samt så vidt muligt noteres på navn.
Stk. 3.  Pantebreve i fast ejendom forsynes med  

 påtegning om, at pantebrevet er inddraget under forvaltningsafdelingens  

 bestyrelse, og at meddelelser i henhold til retsplejelovens kapitel 51 og  

 andre meddelelser, der ifølge loven skal tilgå pantekreditor, fremtidig skal  

 sendes til forvaltningsafdelingen.
Meddelelsespåtegningen skal  

 tinglyses.« § 3 Bekendtgørelsen træder i kraft den 1. februar 1988.
