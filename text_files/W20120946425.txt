Fastholdelse af påbud om at undersøge, om ansatte udsattes for sundhedsskadelig påvirkning fra udstødningsgasser i lagerhal Sagen vedrørte en virksomhed, der havde fået påbud af Arbejdstilsynet om at undersøge, om de ansatte udsattes for en sundhedsskadelig påvirkning af udstødningsgasser fra dieseltrucks.
 Arbejdstilsynet konstaterede ved tilsynsbesøget lugt af dieselos i af- og pålæsningsområdet i midten af hallerne, samt konstaterede synlig dieselos fra en forbikørende dieseltruck.
 Nævnet lagde vægt på, at der var konstateret lugt af dieselos i af- og pålæsningsområdet i midten af hallerne, samt konstateret synlig dieselos fra en forbikørende dieseltruck.
 Nævnet lagde endvidere vægt på, at udstødningsgasser var kræftfremkaldende, samt Arbejdstilsynets oplysninger om, at der færdedes ansatte til fods i hallerne i forbindelse med pauser og toiletbesøg.
 Nævnet lagde endeligt vægt på Arbejdstilsynets oplysninger om, at selvom dele af lagerhallerne var meget utæt og tilsyneladende godt ventileret, så var den centrale del af lageret mere tæt, og der var mindre luftskifte på grund af afstanden på op til 50 meter til portåbningerne ud til det fri.
 Et enigt nævn fandt på den baggrund, at der var grundlag for påbuddet om at undersøge, om de ansatte udsattes for en sundhedsskadelig påvirkning af udstødningsgasser fra dieseldrevne trucks i lagerbygningerne.
[Adressat udeladt] Arbejdsmiljøklagenævnet har på møde den 24. april 2012 behandlet [navn udeladt]s klage over Arbejdstilsynets afgørelse af 29. september 2011, hvorved [navn udeladt] hos [navn og adresse udeladt], blev påbudt at undersøge om de ansatte udsættes for en sundhedsskadelig påvirkning af udstødningsgasser fra dieseltrucks.
Nævnet traf følgende A F G Ø R E L S E Arbejdsmiljøklagenævnet fastholder, at [navn udeladt] hos [navn og adresse udeladt], skal undersøge om de ansatte udsættes for en sundhedsskadelig påvirkning af udstødningsgasser fra dieseldrevne trucks i lagerbygningerne.
 Nævnets afgørelse skal efterkommes senest den 1. august 2012.
 Tilbagemelding skal ske til Arbejdstilsynet senest den 8. august 2012.
B E G R U N D E L S E Arbejdsmiljøklagenævnet vurderer, at der er en konkret begrundet mistanke om, at arbejdsforholdene ikke er sikkerheds- og sundhedsmæssigt fuldt forsvarlige i lagerhallerne hos [navn udeladt].
 Arbejdsmiljøklagenævnet har herved lagt vægt på Arbejdstilsynets oplysninger om, at Arbejdstilsynet ved tilsynsbesøg den 25. august 2011 konstaterede lugt af dieselos i af- og pålæsningsområdet i midten af hallerne, samt konstaterede synlig dieselos fra en forbikørende dieseltruck.
 Arbejdsmiljøklagenævnet har endvidere lagt vægt på, at udstødningsgasser er kræftfremkaldende, samt Arbejdstilsynets oplysninger om, at der færdedes ansatte til fods i hallerne i forbindelse med pauser og toiletbesøg.
 Arbejdsmiljøklagenævnet har endeligt lagt vægt på Arbejdstilsynets oplysninger om, at selvom dele af lagerhallerne var meget utæt og tilsyneladende godt ventileret, så var den centrale del af lageret mere tæt, og der var mindre luftskifte på grund af afstanden på op til 50 meter til portåbningerne ud til det fri.
 Det fremgår af arbejdsmiljølovens regler, at når Arbejdstilsynet forlanger det, eller når forholdene i øvrigt giver anledning dertil, skal arbejdsgiveren lade foretage undersøgelser, for at konstatere, om arbejdsforholdene er sikkerheds- og sundhedsmæssigt forsvarlige.
 Der skal foreligge en konkret begrundet mistanke om forhold, der ikke er arbejdsmiljømæssigt sikkerheds- og sundhedsmæssigt fuldt forsvarlige, hvis en virksomhed gives påbud om at foretage undersøgelser efter arbejdsmiljølovens regler.
 Med hensyn til [navn udeladt]s bemærkninger om, at lageret som helhed er utæt og godt ventileret, har Arbejdsmiljøklagenævnet lagt vægt på Arbejdstilsynets oplysninger om, at den centrale del af lageret var mere tæt, og der var mindre luftskifte på grund af afstanden på op til 50 meter til portåbningerne ud til det fri.
 Med hensyn til [navn udeladt]s bemærkninger om, at de ansatte på lageret kun undtagelsesvist færdedes til fods på lageret, men langt det meste af tiden opholdt sig i lukkede trucks, har Arbejdsmiljøklagenævnet lagt vægt på Arbejdstilsynets oplysninger om, at der færdedes ansatte til fods i hallerne i forbindelse med pauser og toiletbesøg.
 Arbejdsmiljøklagenævnets afgørelse er truffet af et enigt nævn.
R E G L E R Arbejdsmiljøklagenævnet har ved afgørelsen benyttet følgende regler:
  Om undersøgelse, som Arbejdstilsynet forlanger:
  § 21, i lov om arbejdsmiljø, jf. lovbekendtgørelse nr. 1072 af 7. september 2010.
 Reglerne kan læses på de følgende sider.
O P L Y S N I N G E R N E  I  S A G E N Sagen er afgjort på grundlag af de dokumenter, som klagenævnet har modtaget fra Arbejdstilsynet, samt [navn udeladt]s breve af 21. december 2011 og 1. februar 2012.
På klagenævnets vegne [navn udeladt] Kopi til:
 [navn udeladt]  Arbejdstilsynet  [navn udeladt]  [navn udeladt] Regler Lov om arbejdsmiljø, jf. lovbekendtgørelse nr. 1072 af 7. september 2010 Kapitel 4 Almindelige pligter Arbejdsgiveren § 21. Når Arbejdstilsynet forlanger det, eller når forholdene i øvrigt giver anledning dertil, skal arbejdsgiveren lade foretage undersøgelser, prøver og besigtigelser, eventuelt ved særligt sagkyndige, for at konstatere, om arbejdsforholdene er sikkerheds- og sundhedsmæssigt forsvarlige.
 Stk. 2. Beskæftigelsesministeren kan fastsætte nærmere regler om, at undersøgelser m.v., der er forlangt af Arbejdstilsynet efter stk. 1, skal foretages af en autoriseret arbejdsmiljørådgiver.
