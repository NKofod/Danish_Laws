 Finanstilsynets  

 vejledning af 29. juni 2005 om hvilke markeder, investeringsforeninger,  

 specialforeninger og fåmandsforeninger kan placere deres midler på i henhold  

 til § 87 i lov om investeringsforeninger og specialforeninger samt andre  

 kollektive investeringsordninger m.v. (LIS).
 1.  

  

 Denne vejledning erstatter Finanstilsynets retningslinier af 4.  

 juni 2002 om hvilke markeder, investeringsforeninger og specialforeninger kan  

 placere deres midler på.
 2. Lovgrundlag m.v.
 Ifølge LIS § 87, stk. 1 må en investeringsforening eller en  

 afdeling investere i værdipapirer og pengemarkedsinstrumenter, som:
  

 	  

 er optaget til  

 notering eller handel på et reguleret marked,   

 	  

 eller er optaget til  

 notering eller handles på et andet reguleret marked.
 Ifølge LIS § 87, stk. 2, skal de i stk. 1 nævnte markeder, hvis  

 de befinder sig i et land, der ikke er medlem af Den Europæiske Union, eller  

 i  

 et land, som Fællesskabet ikke har indgået aftale med på det finansielle  

 område, være godkendt af Finanstilsynet eller være fastsat i  

 investeringsforeningens  

 vedtægter, for at foreningen eller afdelingen kan investere i værdipapirer og  

 pengemarkedsinstrumenter, der noteres eller handles på markedet.
 3. Markeder omfattet af LIS § 87, stk. 1.
 I medfør af LIS § 87, stk. 1, kan investeringsforeninger eller  

 en afdeling placere deres midler på regulerede markeder, som er omfattet af  

 artikel 16 i investeringsservicedirektivet, eller et andet marked i et  

 medlemsland, såfremt det er reguleret, regelmæssigt arbejdende, anerkendt og  

 offentligt.
 4. Markeder godkendt af Finanstilsynet i  

 medfør af LIS § 87, stk. 2.
Finanstilsynet har godkendt   

 	  

 Medlemmer af World  

 Federation of Exchanges (tidl.
FIBV),   

 	  

 Full Members og Associate Members af FESE,   

 	  

 Moskva Fondsbørs og  

 herunder ADR'er,   

 	  

 det amerikanske marked  

 for high yield bonds også kaldet OTC - Fixed Income markedet og   

 	  

 rule 144A udstedelser,  

 hvor der er tilknyttet en ombytningsret til papirer, der indenfor et år  

 registreres  

 hos SEC i henhold til Securities Act af 1933, og som omsættes på OTC - Fixed  

 Income markedet.
 For så vidt angår de to sidstnævnte amerikanske markeder, har  

 Finanstilsynet i sit brev af 31. maj 2001 til InvesteringsForeningsRådet,  

 hvortil der henvises, meddelt, at det dog er en betingelse for foreningers og  

 afdelingers investeringer i værdipapirer, som handles på dette marked, at de  

 tydeligt oplyser dette i såvel vedtægter, prospekter som andet  

 salgsmateriale.  

 Foreningen skal tydeligt oplyse, hvilke typer værdipapirer, den agter at  

 investere i, hvilken størrelse udstedelserne skal have, klare kriterier for  

 værdipapirernes likviditet, og hvilken kreditvurdering værdipapirerne skal  

 have.
5. Markeder  

 fastsat i foreningens vedtægter, jf.
LIS § 87, stk. 2.
Formålet med vejledningen Formålet med at fastsætte de betingelser, som markedet skal opfylde,  

 er at sikre, at markeder, som foreningernes (investorernes) midler placeres  

 på,  

 har en tilstrækkelig høj standard.
Vejledningen fastsætter derfor krav til  

 indretningen af og funktionen på de markeder, som foreningernes midler kan  

 placeres på.
En investeringsforenings, en specialforenings eller en  

 fåmandsforenings bestyrelse skal i samarbejde med  

 investeringsforvaltningsselskabet og foreningens depotselskab foretage de i  

 vejledningen angivne undersøgelser og vurderinger af markedet.
Finanstilsynet  

 er herefter indstillet på at godkende vedtægter, hvori markeder, som  

 foreningens bestyrelse har vurderet sammen med  

 investeringsforvaltningsselskabet  

 og depotselskabet, er nævnt.
Markedet skal angives ved dets officielle navn,  

 og  

 ikke som f.eks. "børser i XX land, eller YY område." Har foreningen en rådgiver, det kan være depotselskabet eller en  

 anden rådgiver, kan foreningen foretage de nævnte undersøgelser gennem disse,  

 men det er bestyrelsen og investeringsforvaltningsselskabet, der skal  

 foretage  

 den endelige vurdering af markedet, og som over for Finanstilsynet skal kunne  

 dokumentere, at markedet opfylder de i vejledningen angivne betingelser.
 Foreningen skal over for Finanstilsynet - ved undersøgelser af  

 foreningen eller ved tværgående undersøgelser - kunne dokumentere, at  

 bestyrelsen og investeringsforvaltningsselskabet har foretaget de  

 undersøgelser  

 og vurderinger af de enkelte markeder, der er nævnt i vejledningen.
 Investeringsforeninger,  

 specialforeninger og fåmandsforeninger kan i overensstemmelse med LIS § 87,  

 stk. 1 og 2, anbringe deres midler på:
 1)  

 	  

 Fondsbørser,  

 autoriserede markedspladser (reguleret marked) eller et andet reguleret  

 marked,  

 der befinder sig i et EØS land, når værdipapirerne er optaget til notering på  

 fondsbørsen, den autoriserede markedsplads eller handles på det andet  

 regulerede marked, som nævnt ovenfor.
 2)  

 	  

 Et marked, som  

 Finanstilsynet har godkendt, jf. ovenfor.
3)  

 	  

 Et marked, der ikke er  

 omfattet af 1) og 2), når bestyrelsen  

 i samarbejde med investeringsforvaltningsselskabet og depotselskabet har  

 vurderet  

 markedet som et, der er egnet til at opfylde formålet med foreningens  

 investering, investeringsforvaltningsselskabet  

 skriftligt har meddelt depotselskabet, at foreningen kan investere sine  

 midler  

 på dette marked, og meddelelsen ikke er blevet tilbagekaldt, markedets  

 officielle navn er angivet i foreningens vedtægter som et marked, som en  

 eller  

 flere navngivne afdelinger i foreningen kan placere midler på, og depotselskabet  

 har foretaget en relevant undersøgelse af,   

 	  

 at depotselskabet kan  

 indgå relevante depotaftaler med "subcustodians" vedrørende  

 værdipapirer  

 og afledte finansielle instrumenter, som omsættes på det pågældende marked,  

 og   

 	  

 at  

 investeringsforvaltningsselskabet har foretaget alle relevante undersøgelser  

 med henblik på at træffe beslutning om, at der er tale om et marked, der  

 opfylder betingelserne for, at foreningen kan placere sine midler på det.
Et investeringsforvaltningsselskab kan kun vælge et marked som  

 nævnt under 3), når markedet er  

 reguleret fungerer  

 regelmæssigt er  

 anerkendt og er  

 åbent for offentligheden.
Når investeringsforvaltningsselskabet vælger et marked som nævnt  

 under 3), skal der tages hensyn til om  

 markedet er tilstrækkelig likvidt, og om de  

 foranstaltninger, der er til rådighed på markedet for at sikre uhindret  

 overførsel af indkomst og kapital til investorerne eller til investorernes  

 repræsentant efter ordre.
Retningslinjer til  

 foreningernes bestyrelser og investeringsforvaltningsselskaber vedrørende  

 markeder, der er nævnt under 3) Vejledningen angiver de områder, som en forenings  

 investeringsforvaltningsselskab skal tage stilling til, idet de skal bruge  

 tilgængelige oplysninger, foretage undersøgelser og indhente råd, når det er  

 nødvendigt, med henblik på at vurdere om markedet opfylder kravene i denne  

 vejledning.
De nedenfor angivne områder, som  

 investeringsforvaltningsselskabet skal tage stilling til, er ikke udtømmende,  

 ligesom de ikke er prioriterede.
Investeringsforvaltningsselskabet skal  

 foretage en samlet vurdering af det enkelte marked.
Markedet skal være reguleret Når investeringsforvaltningsselskabet skal tage stilling til, om  

 markedet er reguleret, skal det vurdere, om markedet er under tilsyn af en  

 myndighed, der er nedsat ved lov, et regeringsorgan, en afdeling i et  

 ministerium eller en anden myndighed eller et organ, der er udpeget til at  

 føre  

 tilsyn af en af de ovenfor nævnte myndigheder.
Endvidere skal investeringsforvaltningsselskabet vurdere i hvilken udstrækning udstedere og medlemmer af  

 markedet, der er omfattet af markedets regler, er under tilsyn af markedet  

 eller andre, og særligt om dette tilsyn omfatter tilsyn med egenkapitalens  

 størrelse, den kompetence, der er tillagt markedet,  

 markedstilsynet eller dem begge, til at gribe ind over for udstedere og  

 medlemmer af markedet, der overtræder reglerne for markedet, får finansielle  

 vanskeligheder  

 og lignende, herunder kompetence til at afslå ansøgninger, inddrage  

 medlemskab  

 og afnotere et værdipapir, betingelserne for at et værdipapir kan optages  

 til notering eller omsætning på markedet og det løbende tilsyn med  

 værdipapirer, der handles på markedet, herunder udstederens offentliggørelse  

 af  

 prospekt og reviderede årsregnskaber, den daglige, løbende tilstedeværelse af oplysninger om  

 værdipapirer, afledte finansielle instrumenter, kurser, transaktioner, priser  

 og spreads, betingelserne for at udstede "contract notes"  

 eller tilsvarende om der er krav til indberetning til markedet eller en  

 myndighed af handler med de værdipapirer og afledte finansielle instrumenter,  

 som foreningen har til hensigt at erhverve, om de clearing- og afviklingssystemer, der er til  

 rådighed for transaktioner på markedet, er hurtige og sikre, risikoen for tab, hvis et medlem af markedet går  

 konkurs, og hvordan markedet undersøger og behandler klager.
Markedet skal fungere  

 regelmæssigt Når investeringsforvaltningsselskabet skal tage stilling til, om  

 markedet fungerer regelmæssigt, skal det vurdere 1) om markedet er åbent regelmæssigt, således at værdipapirer  

 optaget til notering eller handel, kan omsættes på markedet, 2) om markedet tilstrækkelig ofte offentliggør priser og volumen  

 samt måden, hvorpå disse oplysninger offentliggøres, og 3) i hvilket omfang og hvor hurtigt, udstedere af værdipapirer,  

 der er noteret på markedet, skal offentliggøre prisfølsomme oplysninger, og  

 hvilket medie disse oplysninger offentliggøres gennem.
Markedet skal være anerkendt Når investeringsforvaltningsselskabet skal vurdere, om  

 fondsbørsen eller markedet er anerkendt, skal det undersøges, om markedet er  

 anerkendt af eller registreret hos en af de under "markedet skal være  

 reguleret" nævnte myndigheder m.v., eller om det er en selvregulerende  

 organisation  eller begge dele.
Markedet skal være åbent for  

 offentligheden Når investeringsforvaltningsselskabet skal tage stilling til, om  

 markedet er åbent for offentligheden, skal det vurdere, om værdipapirer eller  

 afledte finansielle instrumenter, der noteres eller omsættes på markedet,  

 frit  

 kan handles af offentligheden direkte eller gennem medlemmer af markedet, i  

 markedets åbningstid.
 Endvidere skal investeringsforvaltningsselskabet undersøge, om  

 udenlandske investorer kan eje værdipapirer, der er noteret eller omsættes på  

 markedet.
Likviditeten på markedet og  

 hjemtagelse af likvide midler Når investeringsforvaltningsselskabet skal tage stilling til, om  

 et marked er tilstrækkelig likvidt, skal det vurdere 1) markedets overordnede likviditet, herunder om værdipapirer og  

 afledte finansielle instrumenter kan købes og sælges inden for en rimelig tid  

 til "best execution" og i tilstrækkelige mængder, og 2) procedurer og restriktioner, hvis der er tale om sådanne, for  

 hjemtagelse af likvide midler til Danmark, idet bestyrelsen og direktionen  

 skal  

 tage hensyn til foreningens indløsningsforpligtelse, herunder forpligtelsen  

 til  

 at indløse større beholdninger af andele i foreningen i overensstemmelse med  

 bestemmelserne i LIS og foreningens vedtægter.
Bestyrelsens og  

 investeringsforvaltningsselskabets løbende ansvar Investeringsforvaltningsselskabet skal - efter at have rådført  

 sig med depotselskabet - for hvert af de markeder, som foreningen ønsker at  

 investere på, foretage en samlet vurdering af de karakteristika, der er nævnt  

 ovenfor eller manglen på samme og andre karakteristika, der er relevante med  

 henblik  

 på at foretage vurderingen af, om der er tale om en fondsbørs eller et  

 marked,  

 som foreningen kan placere sine midler på.
Endvidere skal investeringsforvaltningsselskabet løbende holde  

 sig ajour og følge de enkelte markeder med henblik på at sikre sig, at  

 markederne stadig opfylder de betingelser, der gjorde, at bestyrelsen og  

 investeringsforvaltningsselskabet besluttede, at foreningen kan placere sine  

 midler på markedet.
Investeringsforvaltningsselskabet skal således kunne  

 dokumentere, at markederne lever op til vejledningen.
 Såfremt et marked ikke længere opfylder betingelserne som nævnt  

 ovenfor, og dermed ikke længere betingelserne i LIS § 87, stk. 2, kan  

 foreningen i medfør af stk. 5 alene placere op til 10 pct. af sine midler på  

 dette marked.
Det er Finanstilsynets vurdering, at bestyrelsen skal godkende  

 de markeder, som investeringsforvaltningsselskabet har undersøgt.
Bestyrelsen  

 har det overordnede ansvar for, at foreningens midler placeres i  

 overensstemmelse med lovgivningen.
Investeringsforvaltningsselskabet skal  

 kunne  

 dokumentere, at det har forelagt de ovenfor nævnte undersøgelser for  

 bestyrelsen.
6. Foreningernes vedtægter Det følger af lov om investeringsforeninger og specialforeninger  

 samt andre kollektive investeringsordninger m.v. § 87, stk. 2, at  

 "Såfremt  

 de i stk. 1 nævnte markeder befinder sig i et land, der ikke er medlem af Den  

 Europæiske Union, eller i et land, som Fællesskabet ikke har indgået aftale  

 med  

 på det finansielle område, skal markedet enten være godkendt af  

 Finanstilsynet  

 eller være fastsat i investeringsforeningens vedtægter, for at foreningen  

 eller  

 afdelingen kan investere i værdipapirer og pengemarkedsinstrumenter, der  

 noteres eller handles på markedet." Efter bestemmelsen skal de markeder, som befinder sig i et land,  

 der ikke er medlem af Den Europæiske Union, eller i lande, som Fællesskabet  

 har  

 indgået aftale med, og som foreningen ønsker at placere sine midler på, være  

 fastsat i foreningens vedtægter.
Navnene på de markeder, som bestyrelsen i samarbejde med  

 investeringsforvaltningsselskabet og depotselskabet har vurderet lever op til  

 vejledningen, skal således fremgå af vedtægterne.
Markederne kan anføres  

 direkte i vedtægterne for den relevante forening eller afdeling, eller de kan  

 oplistes i et bilag til vedtægterne, hvoraf det fremgår, hvilke markeder den  

 enkelte afdeling må placere sine midler på.
Hvis en forening vælger at liste de markeder, som foreningen har  

 vurderet lever op til vejledningen i et bilag til vedtægterne, skal  

 vedtægterne  

 alene indeholde en generel henvisning til dette bilag.
Det skal fremgå af  

 denne  

 henvisning i vedtægterne, at foreningen kan placere sine midler på markeder,  

 der opfylder Finanstilsynets vejledning, og at disse markeder fremgår af  

 bilaget til vedtægterne.
Det er  

 Finanstilsynets vurdering, at foreningernes  

 bestyrelser har kompetence til at holde bilaget til vedtægterne ajour i takt  

 med, at bestyrelsen vurderer, at markeder opfylder vejledningen.
Det er således ikke generalforsamlingen, der skal godkende et  

 nyt marked, der ligger inden for en forenings eller afdelings  

 investeringspolitik.
Finanstilsynet skal ikke godkende foreningernes  

 vedtægter,  

 hver gang et nyt marked er godkendt og føjes til bilaget.
