Betænkning afgivet af Beskæftigelsesudvalget den 3. juni 2022 Betænkning over Forslag til lov om ændring af lov om social pension, lov om højeste, mellemste, forhøjet almindelig og almindelig førtidspension m.v., lov om arbejdsløshedsforsikring m.v. og lov om midlertidig opholdstilladelse til personer, der er fordrevet fra Ukraine (Ingen modregning i social pension og efterløn på arbejdspladser, som varetager opgaver med fordrevne fra Ukraine, og ændring af skæringsdato for udrejse af Ukraine ved meddelelse af opholdstilladelse) [af beskæftigelsesministeren (Peter Hummelgaard)]:
1. Dispensation fra Folketingets forretningsorden Et flertal i udvalget (udvalget med undtagelse af NB) indstiller, at der dispenseres fra bestemmelsen i Folketingets forretningsordens § 13, stk. 1, om, at der skal gå 30 dage fra lovforslagets fremsættelse, til det kan vedtages ved 3. behandling.
2. Ændringsforslag Beskæftigelsesministeren har stillet 3 ændringsforslag til lovforslaget.
3. Indstillinger Et flertal i udvalget (udvalget med undtagelse af LA og NB) indstiller lovforslaget til vedtagelse med de stillede ændringsforslag.
 Et mindretal i udvalget (NB) vil redegøre for sin stilling til lovforslaget og de stillede ændringsforslag ved 2. behandling.
Et andet mindretal i udvalget (LA) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Frie Grønne, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærknnger Ændringsforslag Til § 1 Af beskæftigelsesministeren, tiltrådt af et flertal (udvalget med undtagelse af NB):
 1) I det under nr. 1 foreslåede kapitel 4 c ændres i § 32 l, stk. 5, nr. 1, »seniorpensionisten« til: »seniorpensionistens«, og »ægtefælle« ændres til: »ægtefælles«.
[Sproglig ændring] Til § 2 2) I nr. 1 indsættes i indledningen efter »indsættes«: »før overskriften til § 29«.
[Teknisk ændring] 3) I den under nr. 1 foreslåede § 28 a ændres i stk. 5, nr. 1, »seniorpensionisten« til: »seniorpensionistens«.
[Sproglig ændring] Bemærkninger Til nr. 1 Der er tale om en sproglig ændring, idet der indsættes ejefalds-s på »seniorpensionisten« og »ægtefælle«, da det ved udarbejdelsen af lovforslaget ved en fejl ikke kom til at fremgå, at det er folke-, førtids- og seniorpensionistens eller dennes ægtefælles eller samlevers arbejdsgiver, der skal afgive en erklæring om ansættelsesforholdet.
 Den foreslåede ændring er af sproglig karakter.
Til nr. 2 Der er tale om en teknisk ændring, idet det i indledningen præciseres, at den foreslåede § 28 a skal indsættes før overskriften til § 29.
 Den foreslåede ændring er af teknisk karakter.
Til nr. 3 Der er tale om en sproglig ændring, idet der indsættes ejefalds-s på »seniorpensionisten«, da det ved udarbejdelsen af lovforslaget ved en fejl ikke kom til at fremgå, at det er folke-, førtids- og seniorpensionistens arbejdsgiver, der skal afgive en erklæring om ansættelsesforholdet.
 Den foreslåede ændring er af sproglig karakter.
5. Udvalgsarbejdet Lovforslaget blev fremsat den 23. maj 2022 og var til 1. behandling den 2. juni 2022. Lovforslaget blev efter 1. behandling henvist til behandling i Beskæftigeslesudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Høringssvar Et udkast til lovforslaget har inden fremsættelsen været sendt i høring, og beskæftigelsesministeren sendte den 24. maj 2022 dette udkast til udvalget, jf.
BEU alm. del  bilag 260. Den 25. maj 2022 sendte beskæftigelsesministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til beskæftigelsesministeren til skriftlig besvarelse, som ministeren har besvaret.
Maria Gudme (S) Bjarne Laustsen (S) fmd.
Jan Johansen (S) Jens Joel (S) Kasper Roug (S) Kasper Sand Kjær (S) Henrik Møller (S) Lennart Damsbo-Andersen (S) Karsten Hønge (SF) Halime Oguz (SF) Samira Nawa (RV) Kathrine Olldag (RV) Jette Gottlieb (EL) Victoria Velasquez (EL) Christian Juhl (EL) Torsten Gejl (ALT) Hans Andersen (V) Anne Honoré Østergaard (V) nfmd.
Anne Rasmussen (V) Morten Dahlin (V) Stén Knuth (V) Ulla Tørnæs (V) Bent Bøgsted (UFG) Jens Henrik Thulesen Dahl (DF) René Christensen (DF) Niels Flemming Hansen (KF) Birgitte Bergman (KF) Lars Boje Mathiesen (NB) Alex Vanopslagh (LA) Frie Grønne, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
