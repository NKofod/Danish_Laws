 I henhold til § 61, stk. 6, i bekendtgørelse nr. 403 af 30. maj 1989 om  

 arbejdstilbud m.v. fastsættes:
 § 1.  For hvert af årene 1990, 1991 og 1992 tildeles  

 hver arbejdsformidlingsregion et antal uddannelsesuger som maksimum for  

 godkendelse af anmodninger om uddannelse med uddannelsesydelse før 1.  

 arbejdstilbud.
Stk. 2.  Direktøren for Arbejdsmarkedsstyrelsen  

 fastlægger for hvert år det samlede antal deltageruddannelsesuger, der er til  

 fordeling.
Dette sker ud fra en samlet årlig ramme på 50 mill. kr. (FL  

 88-prisniveau) og en deltagerugepris baseret på uddannelsesinstitutionernes  

 gennemsnitlige deltagerugepris.
 Stk. 3.  Fordelingen på AF-regioner sker på grundlag af  

 deres andel af ledige, der er berettiget til uddannelse med uddannelsesydelse  

 før 1. arbejdstilbud, jf. § 61, stk. 1, i bekendtgørelse om arbejdstilbud  

 m.v.
 Stk. 4.  Arbejdsformidlingen (AF) godkender anmodninger  

 om uddannelse med uddannelsesydelse.
 Stk. 5.  AF-regionschefen kan efter forhandling med  

 Arbejdsmarkedsnævnet og efter indstilling fra det regionale UTB-udvalg  

 fastsætte nærmere retningslinier for fordeling af de uddannelsesuger, der er  

 tildelt regionerne.
 § 2.  Den ledige, der i stedet for et  

 uddannelsestilbud ønsker uddannelsesydelse til en uddannelse før 1.  

 arbejdstilbud, kan anmode AF herom fra tidspunktet for 9 måneders samtalen,  

 jf. § 5 i bekendtgørelse om arbejdstilbud m.v.
 Stk. 2.  Den ledige skal anmode AF om ret til at få  

 uddannelsesydelse senest en måned efter det tidspunkt, hvor den ledige har  

 haft 12 måneders samlet ledighed med dagpengeret inden for de seneste 15  

 måneder.
 § 3.  AF kan fravige kravet om, at uddannelsen skal  

 påbegyndes senest 3 måneder efter, at retten til uddannelsesydelse er opnået,  

 jf. § 61, stk. 4, i bekendtgørelse om arbejdstilbud m.v., hvis uddannelsens  

 påbegyndelsestidspunkt nødvendiggør det.
 § 4.  AF's afgørelser efter § 1, stk. 4, kan inden 4  

 uger indbringes for Arbejdsmarkedsnævnet af den, som afgørelsen vedrører.  

 Nævnets afgørelse kan ikke indbringes for anden administrativ myndighed.
 § 5.  Bekendtgørelsen træder i kraft den 1. januar  

 1990.
Arbejdsmarkedsstyrelsen, den 18.  

 december 1989 Erik Stig Jørgensen / Kirsten Møller Bilag 1 Fordeling af deltageruger til uddannelse med uddannelsesydelse før 1.  

 arbejdstilbud På grundlag af en gennemsnitlig deltagerugepris på kr. 1.277 og en  

 bevillingsramme på 50,8 mio. kr. (PL-niveau 1990), jf. bekendtgørelsens § 1,  

 stk. 3, er der i 1990 i alt 40.000 deltageruger til rådighed for uddannelse  

 med uddannelsesydelse før 1. arbejdstilbud.
 Til de enkelte AF-regioner vil der være følgende antal deltageruger til  

 rådighed i 1990, idet disse er fordelt til regionerne udfra antallet af  

 nyledige.
 Deltageruger til rådighed i 1990.
