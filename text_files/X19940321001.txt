 Arbejdsministeriet har stadfæstet direktoratets afgørelse om at ændre  

 eksisterende ventilationsanlægs funktioner til sikring af tilstrækkelig  

 sugekapacitet under forskellige skiftende arbejdsmiljøforhold, herunder  

 periodervise åbne porte og døre til arbejdslokaler, samt at undgå  

 recirkulation af udsuget procesluft.
 I skrivelse af 1. februar 1994 har A/S klaget over Direktoratet for  

 Arbejdstilsynets afgørelse af 3. januar 1994 vedrørende påbud om ændring af  

 ventilationsforhold.
Klagens indhold A/S føler sig urimeligt behandlet af Arbejdstilsynet, som efter  

 virksomheden opfattelse ikke har dokumenteret fornøden teknisk viden om  

 ventilationsforhold.
Herudover anføres bl.a. til støtte for klagen, at et ventilationsfirma  

 efter påbudets afgivelse har sagt god for anlægget, både med hensyn til  

 indretning, balance mellem udsuget- og indsuget luft i lukket system og  

 sugekapacitet.
Filteranlægget er placeret udendørs.
Ifølge det oplyste er  

 ventilationsfirmaet ikke bekendt med ventilationssystemer, hvor returluften  

 forvarmes.
Endelig anfører virksomheden, at det alene er Arbejdstilsynskredsens skøn  

 at portene er åbne ca. 30 min. dagligt.
Virksomheden bestrider, at de 3  

 luftindblæsningssteder i hallen var eller har været blokeret.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at kreds  

 Århus amt i tilsynsrapport af 4. oktober 1993 afgiver påbud om tilpasning af  

 det eksisterende ventilationsanlæg med afbalanceret indblæsning og udsugning  

 til de konkrete arbejdsforhold for at undgå træk- og kuldegener fra  

 periodevis åbne porte samt imødegåelse af øget risiko for arbejdsulykker  

 p.g.a. kuldepåvirkning af fingre og hænder.
Kredsen har konstateret, at virksomhedens ventilationssystem ikke har  

 noget friskluftindtag.
Returluft fra spåntransport har ingen forvarmning.  

 Filteranlægget er anbragt uden for hallen.
I vinterhalvåret er den returførte  

 luft kold.
Herudover har kredsen konstateret, at de 3 luftindblæsningssteder i hallen  

 var delvis blokerede.
Da der ikke var anden kontrolleret indblæsning af luft,  

 kommer erstatningsluften ukontrolleret ind udefra gennem utætheder og  

 periodevis åbne porte.
Disse 2 forhold giver træk.
I skrivelse af 1. november 1993 klager virksomheden over påbudet til  

 direktoratet, idet påbudet findes uforståeligt og urimeligt.
Direktoratet har  

 i afgørelsen af 3. januar 1994 fastholdt kredsens påbud, idet direktoratet  

 finder påbudet rimeligt begrundet i de iagttagne tekniske forhold og  

 arbejdsprocesser.
Direktoratet har vurderet, at virksomheden ikke har gjort, hvad der er  

 teknisk muligt for at undgå unødige påvirkninger i arbejdsmiljøet ved  

 justering af anlæggets sugefunktion til forholdene.
Direktoratet har ikke  

 anfægtet anlæggets kapacitet isoleret betragtet, men alene forholdene,  

 hvorunder det anvendes i samspil med andre arbejdsmiljøpåvirkninger.
 Direktoratet anbefaler i sin afgørelse, at BST inddrages i den tekniske  

 proces, eller at virksomheden kontakter et firma, der kan rådgive om  

 ventilationsprocesser under forskellige forhold.
I anledning af klagen til Arbejdsministeriet har direktoratet hørt kredsen  

 om ventilationsfirmaets udtalelse om ventilationsanlægget, men kredsen har  

 ikke været bekendt med eksistensen af en sådan, før fremkomsten af nærværende  

 klage.
Direktoratet finder imidlertid med det fagkendskab til  

 ventilationssystemer og processer, Arbejdstilsynet råder over, at enkelte  

 oplysninger i klagen beror på klagerens misforståelser af sagens rette  

 sammenhæng, hvorfor direktoratet skal berigtige eventuelle misforståelser.
Med lukket system sigtes formentlig til en recirkulationsproces, som  

 direktoratet ikke har omtalt særskilt i afgørelsen, idet emnet ikke er  

 omfattet af sagen.
Den udsugede procesluft må recirkuleres til lukkede anlæg,  

 hvor det er sikret, at den tilbageførte luft ikke afgives til lokaler.  

 Oplysningerne om, at omtalte ventilationsfirma ikke er bekendt med systemer  

 med forvarmet returluft, giver efter direktoratets opfattelse ikke mening,  

 navnlig under hensyn til, at reglerne i bekendtgørelsen om faste  

 arbejdssteders indretning forbyder recirkulation som ventilationsproces.
Som  

 det fremgår af afgørelsen er der således ikke stillet krav om forvarmet  

 returluft, men derimod krav om forvarmet erstatningsluft fra det fri.
 Direktoratet har ligeledes ikke stillet krav om udendørs placering af  

 filteranlægget.
Direktoratet har fastslået, at sugehoveder skal placeres korrekt til  

 fjernelse af træstøv og spåner, idet direktoratet har lagt kredsens  

 observationer på stedet til grund.
Ifølge kredsen var sugehove på  

 besøgstidspunktet ikke udført og placeret korrekt til at fjerne støv og  

 spåner fra arbejdsprocesser.
Med hensyn til åbning af porte har denne oplysning ikke tidligere været  

 indbragt for direktoratet i forbindelse med klagesagens behandling i  

 direktoratet.
Da der ikke foreligger andre oplysninger fra klageren herom,  

 lægger direktoratet kredsens oplysninger om ca. 30 min. åbningstid dagligt  

 til grund for vurderingen.
Kravet om forvarmet friskluftforsyning skal sikre, at de nævnte kulde- og  

 trækproblemer imødegås.
Friskluftforsyning er nødvendig, idet recirkulation  

 af procesventilationsluft ikke er tilladt undtagen i lukkede systemer.
 På denne baggrund indstiller direktoratet, at direktoratets afgørelse af  

 3. januar 1994 fastholdes.
Arbejdsmiljørådets udtalelse Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der tiltræder direktoratets indstilling.  

 Direktoratet har accepteret et ønske fra DA om fristforlængelse til 1.  

 oktober 1994.
Arbejdsministeriets afgørelse Arbejdsministeriet skal i den anledning meddele, at man med hjemmel i §§  

 35, stk. 1 og 37, stk. 1 samt § 31, stk. 2, jf. § 23 i Arbejdsministeriets  

 bekendtgørelse om faste arbejdssteders indretning tiltræder direktoratets  

 afgørelse af 3. januar 1994 om ændring af procesventilationsforholdene til  

 imødegåelse af kulde- og trækgener og sikring af optimal udsugning.
 Arbejdsministeriets afgørelse skal efterkommes senest den 1. oktober  

 1994 ,og tilbagemelding skal foretages til Arbejdstilsynet kreds Århus  

 amt senest den 8. oktober 1994 .
Arbejdsministeriets begrundelse Der er i afgørelsen lagt vægt på, at indretningen af ventilationsanlægget  

 efter det oplyste ikke findes at være tilstrækkelig til, at træk- og  

 kuldegener i arbejdslokalet undgås.' ./. Sagens originale akter vedlægges.
P.
M.
V.
E.
B.
