(Vejledningen vedrører såvel  

 bygningsreglement 1982 som bygningsreglement for småhuse) Indledning Byggestyrelsen udsendte 1. april 1985 vejledningen om kommunalbestyrelsens  

 lovgennemgang i byggesager.
Vejledningen gennemgik de love og  

 lovbestemmelser, som kommunalbestyrelsen efter bestemmelserne i  

 bygningsreglement 1982 og bygningsreglement for småhuse skal være opmærksom  

 på i forbindelse med byggetilladelse eller anmeldelse.
 Siden udsendelsen af vejledningen er der sket ændringer i en række af de  

 love, som omfattes af kommunalbestyrelsens lovgennemgang, og Byggestyrelsen  

 har derfor fundet tiden inde til at udsende en ajourført udgave af  

 vejledningen.
 Ajourføringen er sket på den måde, at Planstyrelsen, Skov- og  

 Naturstyrelsen, Miljøstyrelsen, Direktoratet for Arbejdstilsynet, Ministeriet  

 for Offentlige Arbejder, Boligstyrelsen, Civilforsvarsstyrelsen,  

 Energiministeriet og Justitsministeriet er blevet bedt om at revidere de  

 enkelte lovbidrag, således at de pr. 1. juni 1987 er i overensstemmelse med  

 gældende lovgivning på området (1.1 og 1.2 dog 1. juli og 1. oktober 1987).  

 Ansvaret for fremstillingen af de enkelte lovbestemmelser i kapitel I - V har  

 således den pågældende ressortmyndighed.
 Ved udsendelsen af denne vejledning er den tidligere vejledning af 1.  

 april 1985 ophævet.
Lovgrundlaget Byggelovens § 16, stk. 3 siger: »I bygningsreglementet kan der  

 fastsættes bestemmelser om, at kommunalbestyrelsen ikke må meddele tilladelse  

 efter stk. 1, før der er meddelt den nødvendige tilladelse efter anden  

 lovgivning til det ansøgte.« I medfør af denne bestemmelse er der i bygningsreglement 1982 kapitel 1.3  

 og kapitel 13.9.5, stk. 6 samt i bygningsreglement for småhuse afsnit 1.5.1  

 og 1.10.1 anført den anden lovgivning, der skal iagttages.
Bestemmelserne  

 vedrører både byggearbejder, der kræver byggetilladelse, og byggearbejder som  

 skal anmeldes til kommunalbestyrelsen.
 De nævnte bestemmelser i bygningsreglement 1982 og bygningsreglement for  

 småhuse opregner de love, der skal påses overholdt, mens denne vejledning  

 redegør nærmere for de enkelte bestemmelser i de pågældende love, som det er  

 relevant at kigge nærmere på ved ansøgninger om byggetilladelse og ved  

 anmeldelser.
Byggelovens § 16, stk. 3 er udformet på baggrund af forslag i betænkning  

 nr. 981 om håndhævelse af bygge- og miljølovgivningen.
Der blev i  

 betænkningen og i forarbejderne til bestemmelsen lagt vægt på, at  

 kommunalbestyrelsens pligt til at påse overholdelse af anden lovgivning af  

 retshåndhævelsesgrunde kom til at gælde, uanset om lovene administreres af  

 kommunalbestyrelsen eller andre myndigheder.
Det fremgår videre af  

 betænkningen og af forarbejderne til bestemmelsen, at kommunens pligt til at  

 forhindre byggeriets start, kun bør gælde, når en afgørelse efter anden  

 lovgivning kan føre til, at byggeriet slet ikke kan opføres det ansøgte sted  

 eller til betydelige ændringer af projektet.
I disse tilfælde vil det også  

 være i den byggenes egen interesse, at byggeriet ikke bliver indledt, før de  

 placeringsmæssige forhold er afklaret.
 Pligten til at påse anden lovgivning overholdt skal efter byggelovens §  

 16, stk. 3 ske, inden der gives byggetilladelse eller inden udløbet af  

 2-ugers fristen ved anmeldelse af byggearbejder jf. bygningsreglement 1982  

 kapitel 1.3 og kapitel 1.9.5 samt bygningsreglement for småhuse afsnit 1.5.1  

 og 1.10.1.
Om delbyggetilladelser Byggelovens § 16, stk. 1, 3. punktum giver hjemmel for kommunalbestyrelsen  

 til at opdele en byggetilladelse i deltilladelser.
Dette gør det muligt at  

 begrænse en byggetilladelse, så den ikke omfatter det ansøgte byggeri i dets  

 helhed.
Bestemmelsens hensigt er at give mulighed for en smidig  

 byggesagsbehandling til gavn for borgerne.
Efter bestemmelsen kan kommunalbestyrelsen, selv om ikke alle enkeltheder  

 i et byggeprojekt er afklaret, udstede en deltilladelse f.eks. til at udføre  

 støbearbejde ved et nybyggeri.
Meddelelse af deltilladelsen er betinget af,  

 at der efter lovgivningen intet er til hinder for, at byggeriet kan placeres  

 det ansøgte sted og med det ansøgte fundament.
Deltilladelse må altså kun  

 omfatte den del af projektet, som vil kunne udføres uden at være i strid med  

 byggelovgivningen og anden lovgivning.
Efterhånden som enkelthederne i  

 byggeprojektet afklares i forhold til lovgivningen, kan der herefter udstedes  

 de(n) øvrige fornødne deltilladelse(r). Forud for at den enkelte  

 deltilladelse kan meddeles, skal anden lovgivning således være påset  

 overholdt.
 På miljøbeskyttelsesområdet gælder dog nogle særlige regler om  

 påbegyndelse af bygge- og anlægsarbejder efter miljøbeskyttelseslovens § 72,  

 stk. 3-6.
Udgangspunktet er, at sådanne arbejder først må påbegyndes, når  

 klagefristen på 4 uger er udløbet uden at klage er indgivet.
En  

 (del)byggetilladelse kan først meddeles af kommunalbestyrelsen, når det er  

 konstateret, at der ikke er indgivet klage.
 Miljøbeskyttelseslovens § 72, stk. 3 og 4 åbner dog mulighed for, at der  

 kan meddeles dispensation fra dette generelle forbud mod påbegyndelse af  

 bygge- og anlægsarbejder.
 For det første kan der i en afgørelse om godkendelse eller tilladelse  

 meddeles dispensation til påbegyndelse af bygge- og anlægsarbejder indenfor  

 klagefristen.
 For det andet kan Miljøstyrelsen, hvis en sådan dispensation ikke er  

 meddelt, og klage er indgivet, under behandlingen af klagesagen selv meddele  

 en dispensation.
En dispensation efter miljøbeskyttelseslovens § 72, stk. 3 og 4 kan  

 meddeles, hvis det er utvivlsomt, at virksomheden etableres et  

 hensigtsmæssigt sted.
Ved denne vurdering skal der på den ene side lægges  

 stor vægt på, om virksomheden skal etableres i et område, der efter  

 planlægningslovgivningen er udlagt til erhvervsbebyggelse, og på den anden  

 side, om virksomheden skal etableres i eller i nærheden af  

 forureningsfølsomme områder.
 Hvis der helt eller delvist efter ovennævnte bestemmelser er meddelt  

 dispensation til påbegyndelse af bygge- og anlægsarbejder, kan  

 kommunalbestyrelsen i henhold til byggelovgivningen meddele (del)  

 byggetilladelse i overensstemmelse med den givne dispensation.
Love om fysisk planlægning og fredning 1. Lov om kommuneplanlægning (lovbekendtgørelse nr. 391 af 22. juli  

 1985, som ændret ved lov nr. 287 af 13. maj 1987 (der træder i kraft 1. juli  

 1987)) .
 Opmærksomheden henledes på § 13 om kommunalbestyrelsens pligt til at virke  

 for kommuneplanens gennemførelse.
 Bestemmelsen i § 16, stk. 3, om lokalplanpligt ved større bygge~ eller  

 anlægsarbejder, skal påses overholdt, således at byggetilladelse til et  

 større bygge- og anlægsarbejde ikke kan meddeles, før lokalplanen er endeligt  

 vedtaget eller godkendt, jf. dog § 22, stk. 2.
Efter bestemmelsen i § 17 kan kommunalbestyrelsen nedlægge et midlertidigt  

 forbud mod dispositioner, der vil kunne hindres ved en lokalplan.
Det fremgår  

 af emnekataloget i § 18, om den pågældende disposition kan behandles i en  

 lokalplan. § 17-forbudets gyldighedsperiode er begrænset til højst 1 år.
 Opmærksomheden henledes på bestemmelsen i § 22 om, at ejendomme, der er  

 omfattet af et offentliggjort forslag til lokalplan, ikke må bebygges eller i  

 øvrigt udnyttes på en måde, der skaber risiko for en foregribelse af den  

 endelige plans indhold.
 Efter bestemmelsen i § 31 må der - når der er foretaget offentlig  

 bekendtgørelse af en endeligt vedtaget eller godkendt lokalplan - ikke  

 retligt eller faktisk etableres forhold i strid med lokalplanens  

 bestemmelser, medmindre en dispensation meddeles efter reglerne i § 47.
 Kommunalbestyrelsen har efter § 37 en beføjelse til - ved påbud eller  

 forbud - at forlange en privat servitut overholdt, såfremt servitutten  

 omhandler forhold, hvorom der kan optages bestemmelse i en lokalplan, jf. §  

 18.
 Bestemmelsen i § 42 fastsætter den største tilladelige bebyggelsesprocent  

 for ejendom, hvis ikke andet er bestemt i en lokalplan m.v., eller der  

 meddeles dispensation efter reglerne i § 47. Bestemmelsen omfatter såvel  

 nybyggeri som om- og tilbygning.
 Bestemmelsen i § 43 fastlægger den bygningshøjde - det vandrette  

 højdegrænseplan - der skal overholdes, hvis ikke andet er bestemt i en  

 lokalplan m.v., eller der meddeles dispensation efter reglerne i § 47.
 Bestemmelserne i §§ 42, 43 og 47 stk. 2 er suppleret i Miljøministeriets  

 bekendtgørelse nr. 247 af 16. maj 1986 om supplerende regler i medfør af lov  

 om kommuneplanlægning og i Planstyrelsens cirkulære nr. 65 af 26. juli 1986  

 om lov om kommuneplanlægning.
Hvor byggetilladelse er påkrævet, vil kommunalbestyrelsen efter  

 bestemmelsen i § 44, stk. 1, med henblik på at opnå en god helhedsvirkning  

 kunne stille krav til bebyggelsens ydre udformning eller helt afslå at  

 meddele byggetilladelse.
Opmærksomheden henledes på, at der ved lovforslagets  

 behandling i folketingsudvalget blev lagt stor vægt på, at udtrykket »en  

 god helhedsvirkning« ikke fører til en unødig ensartethed i bebyggelsen.
Kommunalbestyrelsen kan endvidere efter § 44, stk. 2, modsætte sig  

 skiltning, lysinstallationer o.l., der er til ulempe eller virker skæmmende i  

 forhold til omgivelserne.
Kommunalbestyrelsens beføjelser efter § 44, stk. 2,  

 er ikke begrænset til tilfælde, hvor byggetilladelse er påkrævet.
Bestemmelserne i § 44, stk. 1 og 2, kan være af betydning ved  

 administrationen af en bevaringsplanlægning.
Bestemmelserne er nærmere omtalt  

 i Planstyrelsens Vejledning i kommuneplanlægning nr. 4, Bevarende  

 lokalplaner, side 12.
 I § 59 er angivet, i hvilken udstrækning byplanvedtægter,  

 byggeområdebestemmelser m.v. efter den hidtige bygge- og byplanlovgivning  

 fortsat er gældende og således har betydning for sagsbehandlingen.
 2. Lov om by- og landzoner (lovbekendtgørelse nr. 446 af 3. oktober  

 1985, som ændret ved lov nr. 286 af 13. maj 1987 (der træder i kraft 1.  

 oktober 1987)) .
 Bestemmelserne i §§ 7, 8 og 8a om opførelse af anden bebyggelse end den,  

 der er erhvervsmæssig nødvendig for landbrug m.v., skal påses overholdt,  

 således at byggetilladelse ikke kan meddeles, før en tilladelse efter  

 zoneloven kan udnyttes, jf. § 11, stk. 4. Der henvises til Miljøministeriets  

 cirkulære af 29. juni 1984 om lov om by- og landzoner.
 3. Lov om sommerhuse og campering m.v. (lovbekendtgørelse nr. 357 af  

 15. juli 1985) .
 Bestemmelserne i §§ 7 og 7a om opførelse af mere end een beboelsesbygning  

 på en ejendom i sommerhusområder og om helårsbeboelse i sommerhusområder skal  

 påses overholdt, således at byggetilladelse ikke kan meddeles, før en  

 tilladelse efter sommerhusloven kan udnyttes, jf. § 7c, stk. 8. Der henvises  

 til Miljøministeriets cirkulære af 1. juli 1983 om ændringer i lov om  

 sommerhuse og campering m.v.
 4.8bLov om naturfredning (lovbekendtgørelse nr. 530 af 10. oktober 1984) .
 Efter bestemmelsen i § 11 kan Fredningsstyrelsen (nu Skov- og  

 Naturstyrelsen) eller amtsrådene/hovedstadsrådet nedlægge forbud mod, at der  

 retligt eller faktisk etableres forhold, som strider mod en påtænkt fredning.  

 § 11-forbudets gyldighedsperiode er begrænset i højst 1 år.
 Efter bestemmelsen i § 16 må der - når fredningsnævnet har bekendtgjort,  

 at en fredningssag er rejst - ikke foretages noget, som strider imod de  

 foreslåede fredningsbestemmelser.
Fredningsnævnet kan ifølge § 16, stk. 2 efter ansøgning meddele  

 dispensation.
Efter § 22 skal fredningsbestemmelser, jf. § 18, når der er  

 foretaget bekendtgørelse af fredningsnævnets afgørelse, overholdes af alle og  

 enhver.
Dispensation fra fredningsbestemmelser kan meddeles efter reglerne i  

 § 34.
 Opmærksomheden henledes på det i § 38 anførte om kommunalbestyrelsernes  

 pligt til at virke for fredningsplanens gennemførelse ved udøvelse af  

 beføjelser efter naturfredningsloven.
 Endvidere angiver fredningsplanen retningslinier for kommunalbestyrelsens  

 varetagelse af fredningshensyn ved udøvelse af beføjelser efter anden  

 lovgivning.
 Efter § 42 skal offentlige anlæg uden for byer og bymæssige bebyggelser  

 placeres og udformes således, at der i videst muligt omfang tages hensyn til  

 landskabsbilledet og de øvrige naturfredningsmæssige værdier.
 I medfør af § 42 er det bl.a. i Miljøministeriets bekendtgørelse nr. 613  

 af 1. december 1978 om godkendelse af elanlæg, der agtes placeret udenfor  

 byer og bymæssig bebyggelse, bestemt, at primære højspændingsanlæg (ca. 50 kv  

 og derover) skal godkendes af Fredningsstyrelsen (nu Skov- og  

 Naturstyrelsen), og at lavspændingsanlæg og sekundære højspændingsanlæg (ca.  

 6-20 kv) skal godkendes af amtsrådet/hovedstadsrådet.
Tilsvarende gælder for anlæg af offentlige veje, jf.
Miljøministeriets  

 bekendtgørelse nr. 612 af 1. december 1978.
 Bestemmelserne i naturfredningslovens § 43-43b foreskriver en generel  

 beskyttelse af de fleste vandløb, søer, moser, heder, strandenge og  

 strandsumpe.
 Som hovedregel gælder, at ændringer i den hidtidige tilstand, herunder  

 bebyggelse, af disse naturtyper kræver tilladelse fra  

 amtsrådet/hovedstadsrådet.
 Bestemmelsen i naturfredningslovens § 43 om vandløb, søer og moser er  

 nærmere behandlet i Miljøministeriets bekendtgørelse nr. 521 af 2. november  

 1983 om godkendelse m.v. efter naturfredningsloven §§ 43 og 45 af anlæg i  

 forbindelse med visse vådområder og Miljøministeriets cirkulære nr. 222 af 1.  

 december 1978 om anlæg m.v. i forbindelse med visse vådområder.
 De senere ikrafttrådte bestemmelser om visse mindre søer i  

 naturfredningslovens § 43 samt bestemmelserne om heder, strandenge og  

 strandsumpe i § 43a og § 43b er nærmere behandlet i Miljøministeriets  

 bekendtgørelse nr. 40 af 9. februar 1984 om tilladelse m.v. efter  

 naturfredningslovens kapitel VI til ændringer af heder, strandenge og  

 strandsumpe, samt Miljøministeriets cirkulære af 27. marts 1984 om  

 naturfredningslovens § 43, stk. 4 (visse søer), § 43a (heder) og § 43b  

 (standenge og strandsumpe).
 Af bekendtgørelsens § 2 fremgår, at heder, strandenge og strandsumpe, der  

 den 1. januar 1984 er beliggende i byzone eller sommerhusområde, i et nærmere  

 angivet omfang er undtaget fra tilladelsesordningen.
 Endvidere er i cirkulærets punkt 7.3. anført, at bebyggelse på heder,  

 strandenge og strandsumpe, som opføres i tilknytning til eller i nærheden af  

 eksisterende bygninger, normalt kan ske uden tilladelse.
 Efter bestemmelserne i § 46 må der ikke uden dispensation fra  

 fredningsnævnet placeres bygninger eller campingvogne, foretages  

 terrænændringer, beplantninger m.v. på strandbredder og inden for en afstand  

 af 100 meter fra strandbredder, beregnet fra grænsen for sammenhængende  

 landvegetation.
Efter bestemmelserne i § 47 må der ikke uden fredningsnævnets tilladelse  

 placeres bygninger eller campingvogne m.v. inden for en afstand af 300 meter  

 fra offentlige skove samt private skove på 20 ha eller derover.
Byggelinien  

 efter § 47 regulerer kun byggeri m.v. og ikke terrænændringer, beplantning  

 m.v.
 Efter bestemmelserne i § 47a må der ikke uden fredningsnævnets tilladelse  

 placeres bygninger eller campingvogne, foretages terrænændringer og  

 beplantninger m.v. inden for en afstand af 150 meter fra søer med en  

 vandoverflade på mindst 3 ha og fra offentlige vandløb med en bundbredde på  

 mindst 2 meter.
 Efter bestemmelsen i § 47b må der ikke uden fredningsnævnets tilladelse  

 placeres bygninger med en højde, der overstiger 8,5 meter inden for en  

 afstand af 300 meter fra de i det åbne land beliggende kirker.
Opmærksomheden henledes på, at kommunalbestyrelsen kan ansøge  

 Fredningsstyrelsen (nu Skov- og Naturstyrelsen) om hel eller delvis ophævelse  

 af bygge- og beskyttelseslinierne i § 46, § 47 og § 47a, når dette sker på  

 grundlag af en detailplanlægning.
Efter hidtidig praksis vil en sådan  

 detailplanlægning normalt være lokalplaner.
Der henvises til ministeriets  

 cirkulære af 9. november 1979.
Naturfredningslovens § 48 indebærer et forbud mod beskadigelse af  

 jordfaste fortidsminder, der enten er synlige i terrænet, eller hvorom der er  

 foretaget tinglysning.
Arealet, hvor sådanne fortidsminder ligger, må ikke  

 deles ved udstykning, opdeling eller skelforandring.
Dispensation fra  

 bestemmelsen kan kun opnås, hvis både Fredningsstyrelsen (nu Skov- og  

 Naturstyrelsen) og fredningsnævnet bevilger den.
Naturfredningslovens § 53 fastlægger en beskyttelseszone på 100 meter  

 omkring de jordfaste fortidsminder, som er omfattet af naturfredningslovens §  

 48, bortset fra kors, milepæle og lignende.
Inden for 100 meter zonen kræver  

 alle ændringer, som kan virke skæmmende på fortidsmindet, dispensation hos  

 fredningsnævnet.
Efter bestemmelserne i § 57 må reklamer og propagandaskilte ikke anbringes  

 i fri luft uden for byer og bymæssige bebyggelser.
Der er tale om en  

 forbudsbestemmelse, hvorfra der kun gælder de direkte i § 57 nævnte  

 undtagelser, ligesom fredningsnævnet kun kan meddele tilladelse i de i § 57,  

 stk. 3 og stk. 6, beskrevne tilfælde.
 5. Lov om bygningsfredning (lovbekendtgørelse nr. 81 af 10. februar  

 1986 samt Miljøministeriets bekendtgørelse nr. 897 af 15. december 1986 om  

 henlæggelse af opgaver og beføjelser til Planstyrelsen) .
 Der henvises endvidere til Fredningsstyrelsens (nu Planstyrelsens)  

 cirkulære om bygningsfredningslovens bestemmelser om tilladelse til  

 bygningsarbejder og til nedrivning vedrørende fredede bygninger,  

 cirkulæreskrivelse af 11. december 1979.
 Efter bestemmelsen i bygningsfredningslovens § 1 har loven til formål at  

 værne landets ældre bygninger af arkitektonisk, kulturhistorisk eller  

 miljømæssig værdi.
 Lovens bestemmelser om bygninger gælder efter § 2 også bygningsværker,  

 bygningsdele, skulpturer, mindesmærker, springvand og lignende, og en  

 bygnings umiddelbare omgivelser i form af gårdsrum, pladser, brolægning,  

 fortove, haver og parkanlæg, når de udgør en del af den samlede  

 beskyttelsesmæssige helhed.
For de bevaringsværdige huse er »værne«-bestræbelserne  

 indpasset i den fysiske planlægning, først og fremmest gennem  

 kommuneplanloven, men også som led i de generelle foranstaltninger med  

 henblik på by- og boligforbedringer.
Bevaring af den ældre bebyggelse og de  

 kultur- og miljøværdier, der knytter sig hertil, er bl.a. en af de  

 interesser, der skal afvejes som led i kommuneplanlægningen.
 Rådgivning og vejledning til ejere og brugere af bevaringsværdig  

 bebyggelse har en umiddelbar og væsentlig betydning for bygningens rette  

 vedligeholdelse.
 Statens Bygningsfredningsfonds virksomhed efter § 17, jf. nedenfor, kan  

 også omfatte bevaringsværdige bygninger.
Efter bestemmelsen i bygningsfredningslovens § 25 yder Miljøministeriet,  

 Planstyrelsen, hvortil bygningsfredningsområdet er blevet overført pr. 1.  

 februar 1987, faglig rådgivning og anden bistand til bl.a.  

 kommunalbestyrelsen i spørgsmål vedrørende bygningsbevaring.
Herunder bistår  

 Planstyrelsen kommunalbestyrelsen med vejledning og informationsvirksomhed om  

 bygningsbevaringsspørgsmål overfor ejere og brugere.
 For de fredede bygninger er »værne«-bestræbelserne  

 direkte fastlagt i bygningsfredningsloven.
Efter bestemmelsen i § 3 kan bygninger, der er af væsentlig arkitektonisk  

 eller kulturhistorisk værdi og over 100 år gamle, fredes.
Endvidere kan  

 bygninger, uanset deres alder, fredes, når de er af særlig fremragende værdi,  

 eller der er andre særlige grunde til at ønske dem sikrede for eftertiden.
Bygningsfredning gennemføres af Miljøministeren, Planstyrelsen.
Alle,  

 herunder kommunalbestyrelsen, kan foreslå en bygning fredet.
 Bygninger eller bygningsdele, der er opført før år 1536, altså den  

 middelalderlige arkitektur, har en særlig status, idet de som landets ældste  

 bygninger på grund af deres alder og sjældenhed er automatisk fredede.
 Efter bestemmelsen i § 6, stk. 3, må der - når Planstyrelsen har  

 underrettet om en påtænkt fredning - ikke foretages noget, der strider imod  

 den påtænkte fredning.
 Efter § 9 har ejeren eller brugeren af en fredet bygning pligt til at  

 holde bygningen i forsvarlig stand, herunder tæt på tag og fag.
Bestemmelsen i § 10 om tilladelse fra Miljøministeriet, Planstyrelsen til  

 ud- og indvendige istandsættelses- og bygningsarbejder, der går ud over  

 almindelig vedligeholdelse, skal påses overholdt, således at byggetilladelse  

 ikke kan meddeles, før styrelsens tilladelse foreligger.
Det gælder dog kun i  

 det omfang, arbejdet kræver byggetilladelse efter byggeloven.
 Såfremt der ikke inden tre måneder af Miljøministeriet, Planstyrelsen er  

 taget stilling til en ansøgning om tilladelse efter § 10, stk. 1, kan de  

 arbejder, der er omfattet af ansøgningen, iværksættes.
 Til almindelig vedligeholdelse af en fredet bygning regnes f.eks.  

 udskiftning af enkelte tagsten og understrygning af taget, kalkning og  

 maling, både udvendig og indvendig, såfremt der anvendes samme materialer og  

 samme farver, som bygningen har i forvejen.
 Til bygningsarbejder, der går ud over denne almindelige vedligeholdelse,  

 og som derfor altid vil kræve Planstyrelsens tilladelse, hører f.eks.  

 arbejder, som ændrer en bygnings karakter som f.eks. omlægning af tag eller  

 pudsning af en facade, der har stået i blank mur.
 Som bygningsarbejder, der kræver tilladelse fra Planstyrelsen, betragtes  

 også arbejder i forbindelse med brandsikring, isolerings- og andre  

 energibesparende foranstaltninger samt istandsættelse og genopbygning af en  

 fredet bygning, der er blevet storm- eller brandskadet.
 Efter § 11 skal der indhentes tilladelse fra Miljøministeriet,  

 Planstyrelsen, til nedrivning af en fredet bygning.
 Tilladelse kan først gives, efter at Det særlige Bygningssyn, der er et  

 sagkyndigt, rådgivende organ for Planstyrelsen, har fået forelagt ansøgningen  

 herom og herefter ikke har udtalt sig imod nedrivningen, jf.  

 bygningsfredningslovens § 23, stk. 2.
Til vurdering af ansøgningen kan kræves oplysninger om formålet med  

 nedrivningen, og om den fremtidige anvendelse af ejendommen.
Behandlingen af  

 en ansøgning kan afslås, hvis de tilladelser, der er nødvendige i henhold til  

 anden lovgivning, ikke foreligger, jf. § 11, stk. 2.
 Bestemmelserne i § 11 (ved totalnedrivning) eller § 10 (ved delvise  

 nedrivninger) skal således påses overholdt, således at nedrivning af en  

 fredet bygning - uanset om dette kræver en tilladelse fra kommunalbestyrelsen  

 eller alene skal anmeldes til kommunalbestyrelsen - ikke må gennemføres, før  

 der foreligger en tilladelse fra Planstyrelsen.
 I lighed med kommuneplanlovens bestemmelser er der under visse  

 forudsætninger en overtagelsespligt for det offentlige, såfremt en  

 nedrivningsansøgning afslås.
 For at lette de forpligtigelser, der påhviler en ejer til at opretholde  

 den fredede bygning, yder Planstyrelsen rådgivning og vejledning (generelt og  

 konkret) i forbindelse med løsning af de istandsættelsesopgaver, der vedrører  

 de fredede bygninger.
 Efter § 14 skal ejeren ved brandskade eller anden væsentlig skade på en  

 fredet ejendom søge om tilladelse til istandsættelse af bygningen efter § 10.
 I henhold til § 16 og § 17 er der endvidere mulighed for at opnå økonomisk  

 støtte i form af tilskud fra Planstyrelsen (§ 16) eller lån fra Statens  

 Bygningsfredningsfond (§ 17) til gennemførelse af istandsættelsesarbejder på  

 de fredede bygninger.
 Efter § 27 kræver opdeling af en fredet bygning i ejerlejligheder  

 Planstyrelsens samtykke.
 Efter § 29 bortfalder tilladelser, såfremt de ikke er udnyttet inden 5 år.
 6. Lov om skove (lovbekendtgørelse nr. 231 af 4. maj 1979 som ændret  

 ved lov nr. 250 af 23. maj 1984) .
Bestemmelsen i § 6 om, at fredskovsareal skal holdes bevokset med  

 skovtræer, og bestemmelsen i § 11 om hugst til salg i de første 10 år efter  

 køb af såvel fredskov som ikke-fredskov er til hinder for anden bebyggelse  

 end den, der er erhvervsmæssigt nødvendig for skovens drift.
Bestemmelserne,  

 der omfatter både nybyggeri og om~ og tilbygning, skal påses overholdt,  

 således at byggetilladelse ikke kan meddeles, med mindre der af  

 skovmyndighederne er givet tilladelse til byggeriet.
Der henvises i øvrigt  

 til pkt. 4.2 i Miljøministeriets cirkulære af 29. juni 1984 om lov om by- og  

 landzoner.
 7. Lov om sandflugtens bekæmpelse (lovbekendtgørelse nr. 168 af 28.  

 april 1982, som ændret ved lov nr. 250 af 23. maj 1984) .
 Bestemmelsen i § 5 om, at der på sandflugtsfredede arealer ikke må opføres  

 bygninger eller anbringes andre indretninger, der er bestemt til beboelse,  

 udsalgssted eller lignende, skal påses overholdt, således at byggetilladelse  

 ikke kan meddeles, med mindre der af klitmyndighederne er givet tilladelse.  

 Bestemmelsen omfatter både nybyggeri og om- og tilbygning.
Miljølove 8. Lov om miljøbeskyttelse (lovbekendtgørelse nr. 85 af 8. marts 1985,  

 som ændret ved lov nr. 329 af 4. juni 1986 og § 17 i lov nr. 925 af 19.  

 december 1986) .
Miljøbeskyttelsesloven og de i medfør heraf fastsatte regler bestemmer i  

 en række tilfælde, at en forurenende virksomhed eller aktivitet ikke må  

 anlægges eller påbegyndes, før tilladelse eller godkendelse hertil er  

 meddelt, jf. f.eks. § 18 om spildevandsudledning og § 35 om godkendelse af  

 særligt forurenende virksomheder m.v.
Tilladelser eller godkendelse meddeles  

 i almindelighed af kommunalbestyrelsen eller amtsrådet.
 Ifølge § 72, stk. 3, må de bygge- og anlægsarbejder, der er nødvendige for  

 at udnytte en godkendelse eller tilladelse, påbegyndes, når klagefristen på 4  

 uger er udløbet, uden at der er indgivet klage.
Hvis der er indgivet klage inden for klagefristen, må bygge- og  

 anlægsarbejder først påbegyndes, når klagemyndighedens (normalt  

 Miljøstyrelsens) afgørelse foreligger.
Den myndighed, der har truffet  

 afgørelsen, skal i givet fald straks underrette afgørelsens adressat om, at  

 afgørelsen er påklaget.
 Miljøbeskyttelseslovens § 72, stk. 3 og 4, åbner dog mulighed for, at der  

 kan meddeles dispensation fra det generelle forbud imod påbegyndelse af  

 bygge- og anlægsarbejder.
 For det første kan der i en afgørelse om godkendelse eller tilladelse  

 meddeles dispensation til påbegyndelse af bygge- og anlægsarbejder inden for  

 klagefristen, jf. § 72, stk. 3. Hvis der indgives klage inden for  

 klagefristen, vil en sådan dispensation dog eventuelt kunne tilbagekaldes af  

 klagemyndigheden (normalt Miljøstyrelsen), jf. § 72, stk. 4.
 For det andet kan Miljøstyrelsen, hvis en sådan dispensation ikke er  

 meddelt, og klage er indgivet, under behandlingen af klagesagen selv meddele  

 en dispensation, jf. § 72, stk. 4.
 Indledningen til denne vejledning indeholder oplysninger om de hensyn, der  

 kan have betydning for spørgsmålet om meddelelse af en dispensation.
Opmærksomheden henledes på, at bekendtgørelse nr. 505 af 10. oktober 1978  

 indeholder generelle undtagelser fra forbudet imod bygge- og anlægsarbejders  

 påbegyndelse.
Ifølge bekendtgørelsen gælder forbudet ikke i forbindelse med:
 Bekendtgørelsens bestemmelser finder dog ikke anvendelse på  

 dispensationer, godkendelser og tilladelser, der meddeles til virksomheder,  

 anlæg og indretninger, som led i en godkendelse efter miljøbeskyttelseslovens  

 kapitel 5.
 I øvrigt gælder forbudet imod påbegyndelse af bygge- og anlægsarbejder  

 heller ikke i forbindelse med:
 Forbudet imod påbegyndelse af bygge- og anlægsarbejder gælder heller ikke,  

 når kommunalbestyrelsen kan træffe den endelige afgørelse.
Med hensyn til bygningsreglement for småhuse henvises særligt til  

 bekendtgørelse nr. 173 af 29. marts 1974 om etablering af nedgravede  

 samletanke for husspildevand, bekendtgørelse nr. 139 af 15. april 1980 om  

 afledning af spildevand til jorden og bekendtgørelse nr. 248 af 15. maj 1986  

 om tilførsel af spildevand til vandløb, søer eller havet m.v.
De tilladelser  

 efter bekendtgørelserne, som vedrører småhuse m.v. vil i praksis være  

 omfattet af bekendtgørelse nr. 505 af 10. oktober 1978 om undtagelser fra  

 forbudet mod påbegyndelse af bygge- og anlægsarbejder i  

 miljøbeskyttelseslovens § 72, stk. 3.
 9. Lov om vandforsyning (lovbekendtgørelse nr. 337 af 4. juli 1985 om  

 vandforsyning m.v.) .
 Vandforsyningsloven indeholder i lighed med miljøbeskyttelsesloven  

 bestemmelser om påbegyndelse af de bygge- og anlægsarbejder, der er  

 nødvendige for at udnytte en tilladelse.
Ifølge § 78, stk. 3, må de bygge- og anlægsarbejder, der forudsættes  

 udført for at udnytte en tilladelse, påbegyndes efter udløbet af klagefristen  

 på 4 uger.
Hvis tilladelsen påklages inden for denne frist, må bygge- og  

 anlægsarbejder dog ikke påbegyndes, før klagemyndighedens (normalt  

 Miljøstyrelsens) afgørelse foreligger.
Den myndighed, der har truffet  

 afgørelsen, skal i givet fald straks underrette afgørelsens adressat om, at  

 afgørelsen er påklaget.
Vandforsyningslovens § 78, stk. 4, åbner dog mulighed for, at der kan  

 meddeles dispensation fra dette generelle forbud imod påbegyndelse af bygge-  

 og anlægsarbejder.
Efter bestemmelsen kan klagemyndigheden (normalt  

 Miljøstyrelsen) under behandlingen af en klagesag, når særlige omstændigheder  

 taler herfor, og såfremt det i øvrigt skønnes ubetænkeligt, på begæring  

 meddele tilladelse til påbegyndelse af bygge- og anlægsarbejder.
 Opmærksomheden henledes på, at der i følgende bestemmelser er fastsat  

 generelle undtagelser fra forbudet imod bygge- og anlægsarbejders  

 påbegyndelse:
 10. Lov om arbejdsmiljø (lov nr. 681 af 23. december 1975) .
 Der henvises til § 42 om arbejdsstedets indretning sammenholdt med  

 Arbejdsministeriets bekendtgørelse nr. 392 af 8. august 1983 om regler efter  

 den tidligere arbejderbeskyttelseslovgivning, der med mindre ændringer  

 forbliver i kraft efter arbejdsmiljølovens ikrafttræden.
 Der henvises til publikation nr. 25 af 1969 »Projektering af  

 erhvervsbyggeri Vejledning om arbejdstilsynets regler og praksis«.  

 Endvidere henvises til arbejdstilsynets »Blå liste om  

 arbejdsmiljø«, der er en fortegnelse over tilsynets samlede udgivelser.
Vejlove 11. Lov om offentlige veje (lovbekendtgørelse nr. 368 af 6. august  

 1985) .
 Bygningsmyndigheden skal påse, at bebyggelse ikke anbringes i strid med  

 byggelinier med højdetillæg pålagt i medfør af §§ 34 og 35.
 Hvis bebyggelsen må antages at komme i strid med en vejlinie, der er  

 optaget på vejplan, men ikke sikret ved byggelinier, skal der indgives  

 indberetning til vejbestyrelsen for den planlagte vej efter § 36.
 Er der tale om ny bebyggelse af en ejendom beliggende på hjørnet mellem to  

 veje (offentlige veje, private fællesveje), og der ikke allerede er etableret  

 hjørneafskæring, skal det påses, at hjørneafskæring foretages efter § 39,  

 eller at der er meddelt dispensation fra bestemmelsen efter § 42, stk. 2.
 Bygningsmyndigheden skal inden udfærdigelse af byggetilladelse påse, at  

 bestemmelserne i kapitel 6 om adgang til offentlige veje er overholdt.
Hvis byggeriet medfører opgravning på eller nær areal af offentlig vej,  

 udgravning eller opfyldning nærmere end 3 m plus højdetillæg for sådan vej,  

 eller i øvrigt forudsætter råden over vejareal, kræves vejbestyrelsens og  

 politiets samtykke efter §§ 101 og 102. Ved offentlige veje må faste  

 genstande, skilte eller lignende efter § 103 ikke uden vejbestyrelsens og  

 politiets tilladelse anbringes over vejareal.
Dog kan visse bygningsdele, der  

 er hævet mere end 2,8 m over fortov, indtil 1 m fra kørebanekant eller  

 cykelsti, etableres.
Nybygning eller ændring af tankanlæg kræver efter § 104 vejbestyrelsens og  

 politiets godkendelse.
Tilladelse skal indhentes fra vejbestyrelsen for den  

 vej, ejendommen grænser til.
Såfremt anlægget er placeret i en afstand af 100  

 m, i byområder dog kun 50 m, fra hovedlandevej eller landevej, skal  

 tilladelse tillige indhentes fra vejbestyrelsen for hovedlandevejen eller  

 landevejen.
 12. Lov om private fællesveje (lovbekendtgørelse nr. 370 af 6. august  

 1985) .
A.
Områder omfattet af lovens afsnit I, II og IV (dvs. områder, der ikke  

 er byzone og ikke omfattet af beslutning efter § 13, stk. 2).
 Skal byggeriet betjenes af en ny privat fællsvej eller vej, der (uden  

 godkendelse) er udlagt til brug for landbrug, skovbrug eller fiskeri, skal  

 vejudlæg inden byggetilladelse være godkendt af vejmyndigheden efter § 14.
B.
Områder omfattet af lovens afsnit I, III og IV (dvs. byzone samt  

 områder omfattet af beslutning efter § 13, stk. 2).
 Byggemyndigheden skal påse, at byggeriet ikke opføres på areal, der er  

 udlagt som privat fællesvej eller omfattet af højdetillæg for sådan, jf. §  

 35, stk. 1 og 2.
 Når byggeriet skal betjenes af en ny privat fællesvej, må byggetilladelse  

 ikke udstedes, før vejudlæg og anlæg er godkendt af vejmyndigheden, jf. § 41.  

 De foran omtalte bestemmelser i kapitel 6 og §§ 101, 103 og 104 i lov om  

 offentlige veje finder også anvendelse på private fællesveje i byområder,  

 jf. §§ 46, 48 og 49, stk. 3.
Boliglove 13. Lov om sanering (lovbekendtgørelse nr. 385 af 4. august 1983) .
 Opmærksomheden henledes på, at saneringsloven er ophævet med virkning fra  

 31. december 1984, men at den fortsat gælder for saneringsplaner, som er  

 vedtaget af et byfornyelsesselskab eller en kommune inden denne dato.
 Efter § 13, stk. 2, er en godkendt saneringsplan bindende for ejere og  

 indehavere af andre rettigheder over ejendommen uden hensyn til, hvornår  

 retten er stiftet.
 Efter § 16, stk. 4, må arealer, som inden en saneringsplans godkendelse er  

 overtaget af kommunalbestyrelsen i medfør af § 16 med henblik på nedrivning  

 af bebyggelse, ikke bebygges, før der er godkendt en saneringsplan, som  

 omfatter ejendommen.
Efter § 17 kan kommunalbestyrelsen nedlægge midlertidigt forbud mod, at en  

 ejendom, som er omfattet af en saneringsplan, bebygges eller i øvrigt  

 udnyttes på en måde, som vil være i strid med planen eller vanskeliggøre dens  

 gennemførelse.
Forbudet kan nedlægges i indtil 2 år, og Boligministeren kan i  

 særlige tilfælde tillade forlængelse af forbudet med yderligere 1 år.
 14. Lov om byfornyelse (lovbekendtgørelse nr. 384 af 4. august  

 1983) .
 Efter § 12, stk. 1, må der ikke retligt eller faktisk etableres forhold,  

 som er i strid med en offentlig bekendtgjort byfornyelsesbeslutning,  

 medmindre kommunalbestyrelsen meddeler tilladelse hertil.
Inden byfornyelsesbeslutningen bliver bekendtgjort, kan  

 kommunalbestyrelsen efter § 12, stk. 3, nedlægge forbud mod, at der retligt  

 eller faktisk etableres forhold, som kan hindres ved en  

 byfornyelsesbeslutning.
Forbuddet kan nedlægges i indtil 2 år og kan i  

 særlige tilfælde forlænges i yderligere 1 år med byfornyelsesnævnets  

 tilladelse.
 Efter § 23 a, stk. 1, kan der, hvis en ejer af udlejede  

 beboelseslejligheder har gennemført et projekt efter §§ 19-23, ud over  

 foranstaltninger efter § 19, stk. 5, nr. 1-4, først gennemføres forbedringer  

 efter lov om leje eller lov om midlertidig regulering af boligforholdene 5 år  

 efter projektets færdiggørelse.
 Ifølge § 33, stk. 3, finder § 12 tilsvarende anvendelse for  

 boligforbedringsbeslutninger.
Efter §§ 19, stk. 5, og 20, stk. 1, kan kommunalbestyrelsens påbud til  

 ejeren om at gennemføre forbedringsarbejder kun omfatte nærmere opregnede  

 foranstaltninger, såfremt Efter § 28 er et vedtaget gennemførelsesprojekt bindende for ejere og  

 indehavere af andre rettigheder over ejendommen fra det tidspunkt, de  

 pågældende har fået meddelelse om vedtagelsen, uden hensyn til hvornår retten  

 er stiftet.
Efter § 75 a, stk. 1, kan kommunalbestyrelsen nedlægge et midlertidigt  

 forbud for et tidsrum af indtil 2 år mod, at der retligt eller faktisk  

 foretages ændringer på en ejendom, hvis benyttelse skønnes forbundet med  

 sundheds- eller brandfare.
Forbudet bortfalder, når kommunalbestyrelsen  

 meddeler påbud efter § 72 eller forbud efter § 73 eller underretter ejeren  

 om, at der ikke er fundet anledning til at træffe beslutning efter kap.
VIII.
 Efter § 75 a, stk. 2, må der ikke retligt eller faktisk foretages  

 ændringer på en ejendom, hvor der er meddelt nedrivningspåbud efter § 74,  

 stk. 2, eller boligtilsynsloven, medmindre kommunalbestyrelsen meddeler  

 tilladelse hertil, eller der foreligger et godkendt forbedringsforslag efter  

 § 75.
 15. Lov om midlertidig regulering af boligforholdene (lovbekendtgørelse  

 nr. 525 af 11. juli 1986) .
 Hvis huslejenævnet har benyttet sig af sin adgang efter § 25, stk. 3, til  

 at udsætte et forbedringsarbejde, må der ikke udstedes byggetilladelse til  

 forbedringsarbejdet, så længe udsættelsen er gældende.
 Inden der udstedes byggetilladelse, skal det endvidere påses, at reglerne  

 i §§ 46 og 52 om samtykke til nedlæggelse af en bolig er overholdt, herunder  

 også med hensyn til enkeltværelser, der ikke er en del af udlejerens  

 beboelseslejlighed eller er del af et een~ eller tofamilieshus, som udlejeren  

 bebor.
Andre love 16. Lov om bygningsmæssige civilforsvarsforanstaltninger  

 (lovbekendtgørelse nr. 536 af 3. november 1981, som ændret ved lov nr. 649 af  

 19. december 1984) .
 Bestemmelsen i ændringslovens § 1.1 om sikringsrumspligt ved nybyggeri  

 skal påses overholdt, således at byggetilladelse ikke kan meddeles, før  

 spørgsmålet om indretning af sikringsrum er blevet afklaret.
Ifølge bestemmelsen i § 9, stk. 1 i loven, skal et sikringsrum kunne  

 optage det normalt største antal personer i nybygningen.
Nærmere regler for  

 sikringsrummets størrelse er angivet i § 2 i Indenrigsministeriets  

 bekendtgørelse nr. 650 af 19. december 1984 om sikringsrum.
 Ifølge § 9, stk. 3, i loven kan Indenrigsministeren helt eller delvis  

 fritage nybygninger til teatre, restauranter, mødelokaler o.lign. for  

 sikringsrumspligten, mod at der træffes andre egnede  

 beskyttelsesforanstaltninger.
 Bestemmelsen i § 17 i loven om pligt til ved nybyggeri med sikringsrum at  

 etablere murgennembrydning ind til nabobygningens kælder skal påses  

 overholdt, således at byggetilladelse ikke kan meddeles, før dette spørgsmål  

 er blevet afklaret.
 Efter bestemmelsen i § 22 i loven påhviler tilsynet med lovens  

 gennemførelse kommunalbestyrelsen som bygningsmyndighed.
 Ifølge bestemmelsen i § 23 i loven kan Indenrigsministeriet i særlige  

 tilfælde dispensere fra lovens bestemmelser.
 Denne dispensationsbemyndigelse er ifølge Indenrigsministeriets  

 bekendtgørelse nr. 352 af 11. oktober 1966 tillagt Civilforsvarsstyrelsen med  

 ministeriet som ankeinstans.
 Bekendtgørelse nr. 650 af 19. december 1984 om sikringsrum indeholder de  

 tekniske bestemmelser for sikringsrum og murgennembrydninger.
 Bestemmelsen i § 2 i bekendtgørelsen angiver detaljerede bestemmelser for  

 antallet af pladser i sikringsrum for forskellige anvendelser af bygninger.
 Bestemmelsen i § 2, stk. 6, tillader, at antallet af pladser i sikringsrum  

 til erhvervsbygninger og etablissementer kan reduceres med 13 pct. af hensyn  

 til personfravær under beredskab.
 Bestemmelsen i § 7, stk. 5, fastlægger særlige regler for etableringen af  

 ekstra åbninger i et sikringsrums omgivende vægge udover åbninger til  

 adgangsdør og nødudgange.
 Bestemmelserne om murgennembrydningernes udførelse er indeholdt i §§ 15,  

 16, 17 og 18. § 18 fastsætter, at ejeren af en bestående bygning kan få sin  

 del af udgifterne til murgennembrydningen refunderet af  

 Civilforsvarsstyrelsen.
 17. Lov om varmeforsyning (lovbekendtgørelse nr. 330 af 29. juni  

 1983) .
 Opmærksomheden henledes på § 13 i varmeforsyningsloven, som pålægger  

 kommunalbestyrelserne pligt til at virke for godkendte varmeforsyningsplaners  

 gennemførelse.
 I henhold til lovens § 18 kan kommunalbestyrelsen - under forudsætning af  

 et godkendt kollektivt varmeforsyningsprojekt - ved udstedelse af  

 byggetilladelse pålægge ny bebyggelse tilslutningspligt til et kollektivt  

 anlæg (tilslutningen skal ske ved ibrugtagningen).
Hvis det skønnes nødvendigt til gennemførelse af  

 varmeforsyninsplanlægningen, kan kommunalbestyrelsen efter § 21 bestemme, at  

 nærmere angivne opvarmningssystemer ikke må etableres i ny bebyggelse inden  

 for et geografisk afgrænset område.
En sådan beslutning skal meddeles  

 ejendommens ejer snarest muligt og senest ved udstedelsen af byggetilladelse.
 Udover opførelse af nye bygninger omfatter udtrykket »ny  

 bebyggelse« i lovens § 18 og 21 også moderniseringer af særligt  

 omfattende karakter eller ombygning, som medfører etablering af et nyt  

 opvarmningssystem.
Vedr. kollektive varmeforsyningsanlæg (blokvarmecentraler over 1 MJ/s og  

 varmecentraler f.eks.) har kommunalbestyrelsen mulighed for at påbyde et  

 sådant anlæg ombygning/indretning for at anvende angivne former for energi.  

 Vælges denne mulighed (i henhold til varmeforsyningslovens § 17, som uddybet  

 i Energiministeriets bekendtgørelse nr. 98 af 19. marts 1982), kan dette kun  

 ske, når forudsætninger herfor er belyst i en endeligt vedtaget kommunal  

 varmeforsyningsplan, en godkendt delplan eller et godkendt projekt.
Påbuddet  

 skal meddeles skriftligt mindst 1 år inden foranstaltningernes gennemførelse.
 18. Brandloven (lovbekendtgørelse nr. 365 af 28. juli 1983) .
§ 27  fastsætter bl.a., at oprettelse af virksomheder,  

 der anvender brandbare luftarter, kræver tilladelse fra brand- eller  

 beredskabskommissionen og i kommuner uden brand- eller beredskabskommission  

 fra politimesteren.
Der kan stilles krav vedrørende virksomhedens  

 beliggenhed, indretning og benyttelse.
I medfør af § 40 er der udsendt bekendtgørelser og tekniske forskrifter om - oplagring og anvendelse af brandfarlige væsker, herunder sprøjtemaling  

 og lakering med brandfarlige væsker, - F-gas, - træbearbejdning og træoplag, - plastforarbejdning og plastoplag, - korn- og foderstofvirksomheder, - fremstilling og oplagring af mel og - andre brandfarlige virksomheder og oplag (fremstilling og/eller  

 oplagring af papirvarer, tekstiler, tæpper, gummi, tobak, sukker, stearinlys,  

 tovværk, tagpap, asfalt, tjære, halm, kul, koks, kolonialvarer, spaghnum,  

 smøreolie) samt godsterminaler, postterminaler, stykgodslagre, lagerbygninger  

 med emballerede produkter, hvor emballagemængden overstiger 1.000 m3, og  

 højlagre (oplagring i større højde end 6 m over gulv) i lagerbygning på over  

 600 m2 med emballerede produkter.
 Brandmyndigheden (brand- eller beredskabskommisionen og i kommuner uden  

 brand- eller beredskabskommision politimesteren) kan stille krav vedrørende  

 beliggenhed, indretning og benyttelse af sådanne virksomheder og oplag, idet  

 dog Statens Brandinspektion fastsætter vilkår for store oplag af brandfarlige  

 væsker (over 10.000 oplagsenheder) og F-gas (over 25.000 kg) samt alle  

 højlagre.
I medfør af tidligere brandlov er der udsendt bekendtgørelse om opbevaring  

 af transportable beholdere med sammentrykkede, fordråbede eller under tryk  

 opløste luftarter.
Brandmyndigheden (subsidiært Statens Brandinspektion)  

 fastsætter vilkår for oprettelse af sådanne oplag.
