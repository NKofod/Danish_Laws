 Værgevederlag til ikke professionel værge.
 Civilstyrelsens afgørelse af 9. september 2005, j.nr. 05-810-00436.
Der var tale om en speciel sag, hvor værgen i en 2-årig periode havde udført et meget stort arbejde for sin bror på 47 år.
Dette arbejde havde blandt andet betydet, at broderen, der var blevet hjerne-skadet, havde fået tilkendt en erstatning på over 3.5 mio. kr. fra Patientforsikringen grundet en fejl-behandling, som havde bevirket hjerneskaden.
Broderens formue var på i alt godt 4 mio. kr., og hans løbende indtægt dækkede hans behov, som var ganske små grundet den svære skade.
