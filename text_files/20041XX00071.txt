Skriftlig fremsættelse (28. oktober 2004) Fødevareministeren  

  

 (Hans Chr.
Schmidt) :
 Herved tillader jeg mig for Folketinget at fremsætte:
Forslag til lov om ændring af fiskerilov (Opfølgning på lov om retssikkerhed ved forvaltningens  

 anvendelse af tvangsindgreb og oplysningspligter, kontrol til søs, mv.) (Lovforslag nr.
L 73).
 Formålet med lovforslaget er at tilpasse fiskerilovens  

 kontrolbestemmelser til Justitsministerens lov om retssikkerhed ved  

 forvaltningens anvendelse af tvangsmidler og oplysningspligter, som træder i  

 kraft den 1. januar 2005.
 Det foreslås, at kontrolmyndigheden kan gennemføre kontrol af  

 fiskerfartøjer til søs, selv om der foreligger rimelig begrundet mistanke om  

 en  

 strafbar overtrædelse af fiskerilovgivningen, idet det ikke vurderes  

 realistisk, at politiet kan komme til stede til søs og foretage  

 tvangsindgreb.  

 Borgerens retssikkerhed vil blive tilgodeset ved, at retsplejelovens  

 bestemmelser om strafferetsplejen skal følges.
 Endvidere foreslås, at der etableres hjemmel til, at  

 kontrolmyndigheden ved landbaseret kontrol kan give påbud eller forbud med  

 henblik på at sikre tilstedeværelsen af et fiskerfartøj, fangst mv., indtil  

 politiet kan komme til stede og foretage tvangsindgreb efter retsplejelovens  

 bestemmelser om strafferetsplejen.
Endelig foreslås en bestemmelse om 5-årig forældelse af  

 strafansvaret for visse overtrædelser af fiskerilovgivningen.
Baggrunden er,  

 at  

 det har vist sig, at visse grovere, systematisk planlagte overtrædelser, der  

 typisk afdækkes ved gennemgang af regnskaber, i flere tilfælde ikke har  

 kunnet  

 medføre straf, da overtrædelserne først har kunnet afdækkes tæt på udløbet af  

 den 2-årige forældelsesfrist.
