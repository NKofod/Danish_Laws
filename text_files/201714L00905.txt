Betænkning afgivet af Miljø- og Fødevareudvalget den 2. maj 2018 Betænkning over Forslag til lov om tilbagebetaling af ulovlig og uforenelig statsstøtte i forbindelse med afgift til drikkevandsbeskyttelse [af miljø- og fødevareministeren (Esben Lunde Larsen)]:
1. Ændringsforslag Miljø- og fødevareministeren har stillet 7 ændringsforslag til lovforslaget.
2. Udvalgsarbejdet Lovforslaget blev fremsat den 15. marts 2018 og var til 1. behandling den 13. april 2018. Lovforslaget blev efter 1. behandling henvist til behandling i Miljø- og Fødevareudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og miljø- og fødevareministeren sendte den 7. februar 2018 dette udkast til udvalget, jf.
MOF alm. del  bilag 249. Den 15. marts 2018 sendte miljø- og fødevareministeren de indkomne høringssvar og et notat herom til udvalget.
3. Indstilling Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af miljø- og fødevareministeren, tiltrådt af udvalget:
 1) I titlen ændres »og uforenelig statsstøtte« til: »statsstøtte, der er uforenelig med det indre marked,«.
[Sproglig præcisering af lovens titel] Til § 1 2) Ordene »og uforenelig statsstøtte« ændres til: »statsstøtte, der er uforenelig med det indre marked,«.
[Sproglig præcisering] Til § 2 3) I stk. 1 ændres »og uforenelige statsstøtte,« til: »statsstøtte, der er uforenelig med det indre marked, og«.
[Sproglig præcisering] 4) I stk. 2 ændres »og uforenelige statsstøtte, der« til: »statsstøtte, der er uforenelig med det indre marked, og som«.
[Sproglig præcisering] 5) Stk. 3 affattes således:
»Stk. 3. Miljø- og fødevareministeren fastsætter nærmere regler om opgørelse, tilbagebetaling, administration, frister m.v. vedrørende ulovlig statsstøtte, der er uforenelig med det indre marked.« [Sproglig præcisering] Til § 3 6) Ordene »og uforenelig statsstøtte« ændres til: »statsstøtte, der er uforenelig med det indre marked,«.
[Sproglig præcisering] Til § 4 7) Stk. 1 affattes således:
»En støttemodtager omfattet af afgørelsen nævnt i § 1 skal efter anmodning stille enhver nødvendig oplysning om sig selv og sine aktiviteter til rådighed for miljø- og fødevareministeren.« [Sproglig præcisering] Bemærkninger Til nr. 1-4 og 6 Der er tale om sproglige præciseringer af lovforslagets titel og af § 1, § 2, stk. 1 og 2, og § 3. Med forslagene præciseres det, at den ulovlige statsstøtte er uforenelig med det indre marked.
Forslagene indebærer således ingen indholdsmæssige ændringer.
Til nr. 5 Der er tale om en sproglig præcisering af lovforslagets § 2, stk. 3. Med forslaget præciseres det, at den ulovlige og uforenelige statsstøtte er uforenelig med det indre marked.
Endvidere er der foretaget enkelte øvrige sproglige præciseringer.
Forslaget indebærer således ikke nogen indholdsmæssig ændring.
Til nr. 7 Der er tale om en sproglig præcisering af lovforslagets § 4. Forslaget indebærer således ikke nogen indholdsmæssig ændring.
Pia Adelsteen (DF) fmd.
Lise Bech (DF) René Christensen (DF) Ib Poulsen (DF) Karina Due (DF) Erling Bonnesen (V) Kristian Pihl Lorentzen (V) Thomas Danielsen (V) Torsten Schack Pedersen (V) Anni Matthiesen (V) Hans Christian Schmidt (V) Carsten Bach (LA) Villum Christensen (LA) Mette Abildgaard (KF) Orla Østerby (KF) Bjarne Laustsen (S) Lea Wermelin (S) nfmd.
Christian Rabjerg Madsen (S) Jesper Petersen (S) Kirsten Brosbøl (S) Simon Kollerup (S) Søren Egge Rasmussen (EL) Øjvind Vilsholm (EL) Christian Poll (ALT) Roger Courage Matthisen (ALT) Andreas Steenberg (RV) Ida Auken (RV) Trine Torp (SF) Pia Olsen Dyhr (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
