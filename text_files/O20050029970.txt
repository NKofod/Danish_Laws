Resumé  




 DR gav en journalist afslag på aktindsigt i en rapport  

 udarbejdet af et revisionsfirma der udførte DRs interne revision.
DR  

 begrundede afslaget med at det var tale om et internt dokument.
Ombudsmanden udtalte at  

 revisionsfirmaet var en selvstændig juridisk enhed og ikke en del af DR.
På  

 den  

 baggrund var ombudsmanden ikke enig med DR i at de dokumenter der blev  

 udvekslet mellem DR og revisionsfirmaet som led i firmaets varetagelse af den  

 interne revision, kunne anses for intern brevveksling i offentlighedslovens  

 forstand.
Ombudsmanden henstillede på den baggrund til DR at genoptage sagen  

 og  

 på ny tage stilling til journalistens anmodning om aktindsigt.
 (J.nr. 2005-2371-501).
Afslag på aktindsigt i rapport udarbejdet som led i intern  

 revision Det fremgik af sagens akter  

 at journalist A i e-mail af 15. juni 2005 anmodede DR om aktindsigt i  

 den  

 særskilte rapport fra revisionsfirma (B) til DR vedrørende gennemgang af  

 forretningsgange og gældende retningslinier for bl.a.
B&U, som er omtalt  

 i  

 internt revisionsprotokollat af 31. marts  

 2005.  

 Endvidere anmodede A om aktindsigt i alle dokumenter der måtte være oprettet  

 på  

 baggrund af denne særskilte rapport.
DR svarede A ved e-mail den  

 20. juni 2005 og afslog hans aktindsigtsanmodning.
DR gav følgende  

 begrundelse  

 for afslaget:
 Med henvisning til  

 offentlighedslovens § 7 skal DR hermed afslå din begæring om aktindsigt.
Begrundelsen herfor er, at  

 den omhandlede rapport mv. er udarbejdet af (B), der igennem en årrække fast  

 reviderer DRs regnskaber mv.
Denne tilknytning til DR medfører at de  

 omhandlede dokumenter er interne arbejdsdokumenter og dermed  

 undtaget fra  

 aktindsigt i henhold til offentlighedslovens § 7.
DR har overvejet om det var  

 muligt at give meraktindsigt, men dette kan ikke efterkommes, da det er  

 DRs  

 vurdering at materialet er af fortrolig karakter. Den 24. juni 2005 klagede A  

 til mig over DRs afslag på anmodningen om aktindsigt.
Han skrev bl.a.  

 følgende  

 i sin klage:
 Efter at have konsulteret  

 afdelingsleder ved Danmarks Journalisthøjskole Oluf Jørgensen, der er ekspert  

 i  

 forvaltningsret og offentlighedsloven, klager jeg hermed over denne  

 afgørelse,  

 da jeg umuligt mener, at den omtalte rapport kan være et internt  

 arbejdsdokument. (B) er en ekstern institution, og DR kan ikke bruge  

 begrundelsen, at der er tale om intern revision og interne dokumenter, når  

 det  

 er foretaget af en ekstern institution.
 Desuden skal det nævnes, at  

 Rigsrevisionen i sit revisionsprotokollat for DR 2004 på side 253 henviser  

 til,  

 at man løbende er blevet orienteret om sagen, hvorfor en anden ekstern  

 myndighed altså må have kendskab til den omtalte rapport.
 Endelig skal det også påpeges  

 at DR tidligere har givet mig aktindsigt i det afsnit i intern  

 revisionsprotokollat  

 for DR 2004, hvor rapporten omtales, og at dette protokollat også er  

 udarbejdet  

 af (B), hvorfor det synes mærkeligt, at (B) pludselig udarbejder interne  

 dokumenter, som ikke må udleveres.
Der er tale om en rapport som  

 gennemgår økonomisk rod i en afdeling, der er finansieret af licensbetalere,  

 hvorfor de faktiske forhold må siges at have endog meget stor interesse for  

 offentligheden.
Jeg kan gå med til, at DR anonymiserer evt.
DR-medarbejdere,  

 som måtte være nævnt i rapporten fra (B), men jeg kan ikke acceptere, at DR  

 vil  

 tilbageholde selve rapporten under henvisning til, at det er et internt  

 dokument.
 Den 29. juni 2005 anmodede  

 jeg DR om en udtalelse i anledning af As klage  herunder en  

 udtalelse om  

 hvilken ansættelsesmæssig tilknytning firmaet B har til DR.
 DR svarede mig ved brev af  

 19. august 2005 og skrev bl.a. følgende:
 Med hensyn til (B)s  

 ansættelsesmæssige tilknytning til DR kan det oplyses, at der i december 1999  

 blev indgået en aftale/kontrakt om, at (B) skulle fungere som intern revision  

 for DR.
En aftale der blev fornyet november 2003 med udløb pr. 31. december  

 2004.
 Kontrakten, der omhandler  

 omfang, ansvar og betingelser for funktionen som intern revision, blev  

 udarbejdet med udgangspunkt i rigsrevisorlovens § 9, hvor Rigsrevisionen og  

 DR  

 har aftalt rammerne for den interne revision i DR og dennes samarbejde med  

 Rigsrevisionen.
Gennem de 5 år hvor (B) har  

 fungeret som DRs interne revision, har DR betragtet revisionen som  

 intern,  

 således at materiale udarbejdet som led i revisionen er interne  

 arbejdsdokumenter.
Først på det tidspunkt hvor dokumenterne videregives til  

 Rigsrevisionen eller (andre) udenforstående, kan dokumenter evt. omfattes af  

 aktindsigt, eller hvis dokumenterne omfattes af offentlighedslovens § 8  

 og/eller § 11.
Den konkrete undersøgelse er  

 udarbejdet af en medarbejder i DR sammen med (B) iht. den samarbejdsaftale,  

 der  

 er indgået om revisionsopgaver.
DR skal derfor fastholde, at undersøgelsen er  

 et internt dokument, som blev udarbejdet for at danne grundlag for interne  

 overvejelser om, hvorvidt DRs forretningsgange og retningslinier var  

 klare og  

 tydelige beskrevet.
Da undersøgelsen forelå i efteråret 2004 havde DR  

 allerede  

 revideret forretningsgange og retningslinier i juni 2004, og rapporten gav  

 ikke  

 anledning til yderligere revision.
 A fremsatte ikke yderligere  

 bemærkninger til sagen.
Ombudsmandens udtalelse 1. Offentlighedslovens § 7  genstanden for min undersøgelse DR har afvist Deres anmodning om aktindsigt i rapporten med henvisning til at  

 der er tale om et internt arbejdsdokument omfattet af offentlighedslovens §  

 7.
 Bestemmelsen har følgende ordlyd:
§ 7. Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses 1) dokumenter, der udarbejdes af en myndighed til eget brug, 2) brevveksling mellem forskellige enheder inden for samme myndighed og 3) brevveksling mellem en kommunalbestyrelse og dennes udvalg, afdelinger og  

 andre organer eller mellem disse organer indbyrdes. Efter bestemmelsen i § 7, stk. 1, nr. 1, er interne arbejdsdokumenter bl.a.  

 dokumenter der udarbejdes til myndighedens eget brug.
Bestemmelsen omfatter kun dokumenter udarbejdet inden for den pågældende  

 myndighed.
Notater, udtalelser og vurderinger eller lignende der indhentes  

 fra andre offentlige myndigheder eller fra private der virker som  

 konsulenter, er som udgangspunkt ikke internt arbejdsmateriale, jf.  

 Folketingstidende 1969-70, tillæg B, sp. 2151-2155, og betænkning 857/1978 om  

 offentlighedslovens revision, s. 221, 222, 237-239 og s. 245 ff.
Genstanden for min undersøgelse er derfor først og fremmest om  

 revisionsfirmaet (B) i relation til udarbejdelse af rapporten må betragtes  

 som eksterne konsulenter eller som knyttet til DR i et egentligt  

 ansættelsesforhold.
Se nærmere nedenfor under pkt. 4.
2. Nærmere om rapporten Jeg har i forbindelse med  

 behandlingen af sagen modtoget en kopi af rapporten.
Der er tale om en  

 rapport  

 dateret den 10. november 2004 med revisionsmæssig gennemgang af to projekter  

 og  

 af to medarbejderes rejseafregninger.
Rapporten er stilet til en  

 sekretariatschef  

 i DR der også er anført som opdragsgiver.
Den er udarbejdet på (B)s  

 brevpapir  

 og underskrevet af to revisorer fra (B). DR har i sin udtalelse til mig af  

 19.  

 august 2005 imidlertid oplyst at rapporten er udarbejdet af en medarbejder i  

 DR  

 sammen med (B).
 Jeg kan forstå at rapporten  

 er omtalt i revisionsprotokollat for DR for 2004 på s. 253. Dette protokollat  

 har De fået (delvis) aktindsigt i.
Det fremgår også af de bilag  

 som De har indsendt, at Rigsrevisionen har foretaget en undersøgelse af  

 rejseafregninger mv. i DR.
Denne undersøgelse er også omtalt i  

 revisionsprotokollatet.
3. Grundlaget for den interne  

 revision i DR Ifølge § 15 i  

 lovbekendtgørelse nr. 506 af 10. juni 2004 om radio- og fjernsynsvirksomhed  

 er  

 DR en selvstændig offentlig institution.
Institutionens regnskab udarbejdes  

 af  

 bestyrelsen og revideres af Rigsrevisionen, jf. lovens § 19, stk. 2.
Rigsrevisors revision i  

 henhold til rigsrevisorloven (lovbekendtgørelse nr. 3 af 7. januar 1997)  

 omfatter ifølge § 2, stk. 1, nr. 3, selvstændige forvaltningssubjekter som  

 DR.  

 Efter § 2, stk. 2, kan revisionen af regnskaber for selvstændige  

 forvaltningssubjekter udføres i samarbejde med andre revisorer såfremt dette  

 er  

 fastsat ved lov.
Dette er ikke tilfældet for DR.
Efter lovens § 9, stk. 2, er  

 der imidlertid åbnet mulighed for at der kan indgås aftale med Rigsrevisor om  

 at revisionsopgaverne varetages i et samarbejde med et organ for intern  

 revision.
Bestemmelsen har følgende ordlyd:
 § 9.
Stk. 2. Rigsrevisor kan  

 aftale med vedkommende minister eller, såfremt ministeren ikke har beføjelse  

 hertil, med ledelsen af de i § 2, stk. 1, nr. 3, nævnte selvstændige  

 forvaltningssubjekter og en anden revisor, jf. § 2, stk. 2, at  

 revisionsopgaver  

 varetages i et nærmere fastlagt samarbejde mellem rigsrevisor, en anden  

 revisor  

 og et organ for intern revision. Ifølge DRs udtalelse til mig  

 af 19. august 2005 har DR efter bestemmelsen i rigsrevisorlovens § 9 indgået  

 en  

 aftale med Rigsrevisionen om den interne revision i DR.
DR har medsendt  

 aftalen  

 som bilag.
Det fremgår bl.a. af aftalen at den interne revision i DR bistår  

 Rigsrevisionen i dennes finansielle revision af DRs regnskab, at den  

 interne  

 revision rapporterer til DRs bestyrelse og Rigsrevision om den udførte  

 revision, at den interne revisionschef og medarbejderstab skal have en sådan  

 faglig baggrund og erfaring at revisionsopgaverne kan løses  

 tilfredsstillende,  

 at den interne revision har adgang til alle oplysninger og dokumenter som er  

 nødvendige for løsning af dens opgaver, at samarbejdet og koordineringen af  

 den  

 samlede revisionsindsats tilrettelægges ved periodiske møder mellem  

 Rigsrevisionen og den interne revision, at den interne revisions  

 arbejdspapirer  

 mv. efter nærmere aftale skal stilles til rådighed for Rigsrevisionen, og at  

 den interne revisions rapporter senest på tidspunkt for fremsendelsen til DR  

 skal sendes til Rigsrevisionen.
DR har i sin udtalelse til  

 mig af 19. august 2005 desuden oplyst at DR med udgangspunkt i aftalen med  

 Rigsrevisor har indgået en aftale med revisionsfirmaet (B) om at (B) skal  

 fungere som intern revision for DR.
Også denne aftale er vedlagt som bilag  

 til  

 DRs udtalelse.
Af aftalen fremgår bl.a. følgende:
3. Formål 3.1. Den interne revision er  

 et led i Danmarks Radios overordnede interne kontrolsystemer og varetager de  

 i  

 bilag 1 anførte opgaver.
Del 2  Ansvar og opgaver 4. Danmarks Radios  

 forpligtelser 4.1. Bestyrelse og ledelse i  

 Danmarks Radio.
 4.1.1. Det er bestyrelsens og  

 ledelsens ansvar at etablere og opretholde et efter forholdene tilpasset  

 system  

 af interne kontroller med henblik på at sikre, at der ikke opstår utilsigtede  

 eller tilsigtede fejl i bogføring og regnskabsaflæggelse, ligesom det er  

 bestyrelsen og ledelsens ansvar, at forvaltningen sker i overensstemmelse med  

 de retningslinier, der er fastlagt i Bekendtgørelse om Vedtægter for Danmarks  

 Radio samt de af bestyrelsen godkendte retningslinier herunder investerings-  

 og  

 pengepolitik i Danmarks Radio.
 4.1.2. I relation til den  

 interne revision er det bestyrelsens og ledelsens ansvar at sikre, at den  

 interne  

 revision har fuld adgang til at foretage de undersøgelser, herunder adgang  

 til  

 beholdninger, registreringer, bilagsmateriale, forretningsgangsbeskrivelser,  

 systembeskrivelser, interview af medarbejdere i Danmarks Radio m.v., som  

 skønnes nødvendige for at varetage funktionen som intern revision.
 4.1.3. Den interne revision  

 skal holdes underrettet om alle bestemmelser vedrørende regnskabsforhold og  

 andre forhold, der har betydning for revisionens gennemførelse.
 4.1.4. Den interne revision  

 skal på det tidligst mulige tidspunkt inddrages i planlægningen og ændring af  

 regnskabssystemer samt ved tilrettelæggelse af forretningsgange, der må  

 skønnes  

 at have betydning for revisionsarbejdet.
4.2. Faciliteter (B) kan på lige fod med  

 Danmarks Radios ansatte få stillet et lokale til rådighed, efter nærmere  

 aftale  

 med driftsledelsen.
Del 4  Fortrolighed 9. Fortrolighed 9.2. Som interne revisorer  

 har (B) adgang til alt materiale, jf. pkt. 4.1.2. i denne kontrakt.
Denne adgang er begrænset til  

 de medarbejdere hos (B), der er tilknyttet opgaven.
I relation til særligt  

 fortrolige/følsomme dokumenter har Danmarks Radios ledelse derudover mulighed  

 for at begrænse adgang til materialet til seniormedarbejdere hos (B).
10. Ansvar over for 3. mand Arten og omfanget af (B)s  

 arbejde som interne revisorer i Danmarks Radio udføres efter aftale med  

 Danmarks Radios bestyrelse. (B)s rapportering er således alene til  

 bestyrelsens, driftsledelsens og Rigsrevisionens brug. (B) kan således ikke  

 tage ansvar i relation til 3. mand, som måtte få forevist vore rapporter uden  

 (B)s samtykke.
Dette gælder dog ikke påtegninger afgivet på  

 årsregnskaber  

 eller andre påtegninger beregnet på offentligheden. (B) modtager et nærmere  

 bestemt årligt vederlag for sin funktion som intern revision.
4. (B)s tilknytning til DR Revisionsfirmaet (B) er en  

 selvstændig juridisk enhed  et aktieselskab  og er naturligvis  

 som sådan ikke  

 en del af DR.
(B) udfører i henhold til den  

 indgåede kontrakt en nærmere bestemt opgave for DR, nemlig den interne  

 revision.  

 Den opgave udføres for så vidt ikke af ansatte i DR, men af ansatte i (B). De  

 revisorer fra (B) som udfører opgaven, indgår ikke i et ansættelsesforhold i  

 DR.
DR har således ingen personaleretlig ledelsesret over for disse  

 medarbejdere og kan f.eks. ikke afskedige dem i tilfælde af at opgaverne ikke  

 bliver løst tilfredsstillende.
På den baggrund kan jeg ikke  

 være enig med DR i at de dokumenter der udveksles mellem DR og (B) som led i  

 selskabets varetagelse af den interne revision, kan anses for intern  

 brevveksling  

 i offentlighedslovens forstand.
Tværtimod er der tale om ekstern brevveksling  

 mellem to selvstændige juridiske enheder.
Jeg henviser til de sager der er  

 gengivet i Folketingets Ombudsmands beretning for 1984, s. 67 ff*, for 1990,  

 s.  

 216 ff*, og for 1998, s. 409 ff*. Jeg henviser desuden til Kaj Larsen m.fl.,  

 Forvaltningsret, 2. udgave (2002), s. 487 ff.
 Den omhandlede rapport kan  

 således ikke anses for omfattet af offentlighedslovens § 7, stk. 1, nr. 1.  

 Jeg  

 har i denne forbindelse ikke taget stilling til om (oplysninger i) rapporten  

 kan undtages efter andre bestemmelser i offentlighedsloven.
Jeg har gjort DR bekendt med  

 min opfattelse og har samtidig henstillet til DR at genoptage sagen for  

  i  

 lyset af det jeg har anført  på ny at tage stilling til Deres  

 aktindsigtsanmodning. DR meddelte efterfølgende at  

 journalist A havde fået aktindsigt i rapporten.
 NOTER: (*) FOB 1984, s. 67,  

 FOB  

 1990, s. 216, og FOB  

 1998, s. 409.
