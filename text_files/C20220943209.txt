Cirkulæreskrivelse om ændring af cirkulæreskrivelse af 17. juni 2021 om naturalisation (Generhvervelse af statsborgerskab efter frakendelse eller fratagelse af statsborgerskabet) § 1 I cirkulæreskrivelse af 17. juni 2021 om naturalisation foretages følgende ændring:
 1. Efter § 21 indsættes i kapitel 5:
»§ 21 A.  Ansøgere, der har fået frakendt eller frataget sit danske statsborgerskab, kan ikke optages på et lovforslag om indfødsrets meddelelse.
Dette gælder dog ikke for ansøgere, som har fået frakendt sit danske statsborgerskab i medfør af § 8 A, stk. 2, i lov om dansk indfødsret.« § 2 Cirkulæreskrivelsen træder i kraft den 1. maj 2022 og gælder for behandlingen af alle ansøgninger om naturalisation og anmodninger om genoptagelse heraf uanset tidspunktet for ansøgningens indgivelse.
