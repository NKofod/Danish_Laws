Nr BTL 82 Betænkning over Forslag til lov om ændring af ligningsloven og  

 personskatteloven (Ophævelse af fradragsret for bidrag til  

 realkreditadministration m.v. og for udgifter til formueadministration)   

 Nr L 82 1989-90, 1. samling Afgivet af Skatteudvalget Afgivet: 19891211 Udvalget har behandlet lovforslaget i en række møder og har herunder haft samråd med bolig-, skatte- og industriministrene, hvoraf de to sidstnævnte tillige skriftligt har besvaret spørgsmål fra udvalget.
 Et af disse spørgsmål (spørgsmål 10) og besvarelsen heraf er optrykt som  

 bilag til denne betænkning.
 Endvidere har udvalget modtaget skriftlig og mundtlig henvendelse fra  

 Realkreditrådet.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

vedtagelse med det stillede ændringsforslag.
Et flertal inden for flertallet (Socialdemokratiets medlemmer af udvalget)  

 har med undren konstateret, at skatteministeren har fremsat lovforslaget uden  

 at konsultere Socialdemokratiet som aftalepartner i skattereformen, hvorefter  

 der i personskattelovens § 4 og i cirkulære nr. 22 af 9. december 1986 nøje  

 er defineret, hvad der indgår i kapitalindkomstbegrebet, og hvor de i  

 lovforslaget omhandlede bidrag, gebyrer m.v. alle er nævnt.
Hertil kommer den  

 i § 1, nr. 1, 3 pkt., nævnte reduktion af rentefradraget, der ligeledes er  

 omfattet af skattereformen.
 Såfremt skatteministeren havde gjort sig den ulejlighed at spørge  

 Socialdemokratiet, kunne ministeren have fået oplyst, at man ville have været  

 imødekommende over for § 1, nr. 2, men afvisende i forhold til § 1, nr. 1.
Et mindretal inden for flertallet (Socialistisk Folkepartis medlemmer af  

 udvalget) konstaterer, at det under udvalgsarbejdet klart er dokumenteret, at  

 bestemmelsen i § 1, nr. 1, ikke vil kunne administreres, da den særdeles  

 enkelt vil kunne omgås.
Det skal understreges, at SF er tilhænger af, at  

 fradragsretten mindskes, men anstændigvis må det kunne administreres.
De  

 tilsvarende problemer findes ikke i samme omfang for udgifter til  

 formueadministration.
 Et mindretal (Det Konservative Folkepartis, Venstres,  

 Fremskridtspartiets, Det Radikale Venstres og Kristeligt Folkepartis  

 medlemmer af udvalget) indstiller lovforslaget til vedtagelse uændret.
Ændringsforslag Af et flertal (S, SF og CD):
Til § 1 1) Nr. 1 udgår.
Bemærkninger Til nr. 1 Forslagsstillerne mener, at vedtagelse af § 1, nr. 1, vil give anledning  

 til en urimelig konkurrenceforvridning mellem realkreditinstitutter og såvel  

 indenlandske som udenlandske pengeinstitutter og øvrige  

 finansieringsselskaber.
Herudover vil der være tale om en reel  

 rentefradragsbegrænsning specielt for ejerboliger og med særlig stor virkning  

 for den yngre generation på ejerboligmarkedet, der i forvejen belastes af  

 stigende bidrag til realkreditinstitutterne.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Hans Strunge (S) Stavad (S) fmd.  

Bjørn Poulsen (SF) Jens Thoft (SF) Bilag Et af udvalgets spørgsmål til skatteministeren og dennes besvarelse heraf Spørgsmål:
Er afgifter, som opkræves som gebyrer vedrørende opkrævning af  

 terminsydelser i pantebrevsdepoter, fradragsberettigede, hvis L 82  

 gennemføres som foreslået? Svar:
 Gebyrer vedrørende opkrævning af terminsydelser i pantebrevsdepoter er  

 udgifter til formueadministration, som efter en vedtagelse af L 82 ikke vil  

 være fradragsberettigede.
