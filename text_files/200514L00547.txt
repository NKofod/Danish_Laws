Betænkning afgivet af Udvalget til Behandling af  

 Grundlovsforslag den 10. maj 2006 Betænkning over Forslag til lov om ændring af tronfølgeloven (Ligestilling mellem kønnene i arvefølgen  fremsat i  

 henhold til proceduren i grundlovens § 88) [af statsministeren (Anders Fogh Rasmussen)] 1. Ændringsforslag Der er stillet 5 ændringsforslag til lovforslaget.  

 Socialdemokratiet, Det Radikale Venstre og Socialistisk Folkepartis medlemmer  

 af udvalget har stillet ændringsforslag nr. 1 og 2. Enhedslistens medlem af  

 udvalget har stillet ændringsforslag nr. 3-5.
2. Udvalgsarbejdet Lovforslaget blev fremsat den 4. oktober 2005 og var til 1.  

 behandling den 31. januar 2006. Lovforslaget blev efter 1. behandling henvist  

 til behandling i Udvalget til Behandling af Grundlovsforslag.
Møder Udvalget har behandlet lovforslaget i 4 møder.
Spørgsmål Udvalget har stillet 8 spørgsmål til justitsministeren til  

 skriftlig besvarelse, som denne har besvaret, og 3 spørgsmål til  

 statsministeren til skriftlig besvarelse, som denne har besvaret.
Udvalgets  

 spørgsmål og ministrenes svar herpå er optrykt som bilag til betænkningen.
3. Indstillinger og politiske bemærkninger Udvalget  

  

 henviser til  

 justitsministerens svar på spørgsmål 9, og understreger, at tronfølgeloven  

 har  

 grundlovsrang, og at ændringer af tronfølgeloven derfor fortsat skal  

 gennemføres efter proceduren i grundlovens § 88.
 Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV og SF) indstiller lovforslaget til  

  

 vedtagelse  

  

 med de af dette mindretal stillede ændringsforslag nr. 1  

 og 2.
Mindretallet er af den opfattelse, at når Folketinget nu sætter  

 det store maskineri i henhold til grundlovens § 88 i gang for at ændre  

 indholdet af grundlovens § 2, burde Folketinget som et absolut minimum også  

 ændre den øvrige del af § 2, som er en af grundlovens mest forældede og  

 uforståelige bestemmelser.
Den øvrige del af § 2 lyder: »Regeringsformen er  

 indskrænket-monarkisk«.
Denne formulering antyder selvsagt ikke, at monarken er indskrænket.  

 Formuleringen gav en vis mening for grundlovsfædrene i 1849, fordi den slog  

 fast, at Danmark nu gik fra enevælde til noget andet.
Grundlovsfædrene ville  

 af  

 hensyn til kongen ikke skrive ligeud, at Danmark nu blev et folkestyre, selv  

 om  

 vi ved samme lejlighed fik både Folketing og folkekirke.
At skrive det ligeud  

 kunne opfattes som utaknemlighed over for kongen, der frivilligt var gået med  

 til en fri forfatning, og derfor fandt man på det ejendommelige udtryk, at  

 »regeringsformen er indskrænket-monarkisk«, der så vidt vides ikke genfindes  

 i  

 nogen anden forfatning.
En langt mere dækkende og nutidig beskrivelse af  

 styreformen i Danmark ville være  som foreslået i L 3  »Danmark  

 er en  

 selvstændig stat, hvis styreform bygger på folkestyre og retssikkerhed.« Det står ikke i den nuværende grundlov, at Danmark er en  

 selvstændig stat.
Højesteret har lagt til grund, at sådan er det, men det er  

 en  

 klar mangel, at synspunktet skal udledes af højesteretsdommere og ikke er  

 skrevet direkte i grundlovens tekst.
Det står heller ikke i grundloven, at Danmark er et folkestyre.  

 Det kan udledes af et par af bestemmelserne, hvis man er vant til at omgås  

 komplicerede juridiske tekster, men grundloven tager ikke ordet i sin mund så  

 at sige.
Det er på tide at ændre grundloven, så den ophører med at være  

 folkestyre i forklædning.
 Det er også på tide, at det bliver udtrykt i grundloven, at vi  

 her i landet bygger på retssikkerhed. »Med lov skal land bygges«, står der  

 djærvt i Jyske Lov fra 1241, men i grundloven er dette overordnede princip  

 ikke  

 kommet til udtryk.
Den i L 3 foreslåede formulering er en slags programerklæring,  

 der i øvrigt ikke ændrer grundlovens indhold.
Men den er væsentlig for  

 forståeligheden af vores forfatning. Ændringen gør det betydelig mere  

 forståeligt, hvordan regeringsformen er i Danmark.
Mindretallet agter at stemme ja til ændringen af tronfølgeloven,  

 hvorved kvinder og mænd ligestilles i tronfølgen.
Ligestillingen er helt  

 nødvendig for at sikre, at grundloven på dette punkt lever op til nutidige  

 holdninger.
Mindretallet er imidlertid stærkt kritisk over for den metode,  

 regeringen har valgt.
Mindretallet finder det lovteknisk kritisabelt, at  

 regeringen gennemfører ændringen ved alene at ændre i tronfølgeloven.
Hermed  

 har man føjet endnu en uforståelighed til de øvrige, som grundloven i  

 forvejen  

 indeholder så rigeligt af.
Man vil i fremtiden slå op på grundlovens § 2 og  

 læse noget, der er direkte forkert: »Kongemagten nedarves til mænd og kvinder  

 efter de i tronfølgeloven af 27. marts 1953 fastsatte regler«.
Men det er  

 netop  

 den tronfølgelov, der nu ændres, og kongemagten nedarves i fremtiden netop  

 ikke  

 efter de regler, der følger af tronfølgeloven af marts 1953. Man kan udtrykke  

 regeringens fremgangsmåde således: Regeringen ændrer grundloven uden at ændre  

 grundloven.
For at undgå denne yderligere forvirring om grundloven foreslår  

 mindretallet, at ordene i § 2 »af 27. marts 1953« udgår.
Så står der dog i  

 grundloven i det mindste ikke noget, der er direkte forkert.
 Mindretallet kan i øvrigt helt tilslutte sig Justitsministeriets  

 svar på spørgsmål 9 og understreger, at tronfølgeloven har grundlovsrang, og  

 at  

 ændringer i tronfølgeloven derfor fortsat skal gennemføres efter reglerne i  

 grundlovens § 88.
 Den af regeringen valgte fremgangsmåde kan formelt og juridisk ikke  

 kaldes grundlovsstridig, da ændringen af tronfølgeloven sker efter reglerne  

 om  

 grundlovsændring i grundlovens § 88, men fremgangsmåden er et unødvendigt  

 fiksfakseri, der alene har det formål at få ændringen af tronfølgeloven til  

 at  

 se ud, som om man ikke ændrer grundloven  selv om det er det, man gør.  

 Ofrene  

 for denne fremgangsmåde er kommende generationer af grundlovslæsere, der nu  

 skal lære, at grundlovens ord om tronfølgen er i strid med retstilstanden.
 Et  

  

 andet mindretal  

  

 (EL) indstiller lovforslaget til vedtagelse med de af dette mindretal  

 stillede  

 ændringsforslag nr. 3-5 og de af S, RV og SF stillede ændringsforslag nr. 1  

 og  

 2.
 Siumut, Tjóðveldisflokkurin og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 et mindretal  

  

 (S, RV og SF), tiltrådt af EL:
Til titlen Titlen  

 affattes således:
»Grundlovsforslag  

  

 til  

  

 Lov om ændring af Danmarks Riges Grundlov og tronfølgeloven (Ændring af grundlovens § 2 og ligestilling mellem kønnene  

 i arvefølgen)«.
[Konsekvensændring som følge af forslaget om ændring af  

 grundlovens § 2, 2. pkt., jf. ændringsforslag nr. 2] Ny paragraf 2)  

  

 Før § 1 indsættes som ny paragraf:
»§ 01 I Danmarks Riges Grundlov af 5. juni 1953 foretages følgende  

 ændring:
1.  

  

 I  

  

 § 2, 2. pkt.,  

  

 udgår »af 27. marts  

 1953«.« [Konsekvensændring som følge af ændringen af tronfølgeloven] Til § 1 Af  

 	  

  

 et mindretal  

  

 (EL):
 3)  

  

 Efter nr. 4 indsættes som nyt  

 nummer:
»01.  


  

 § 5, stk. 1,  

  

 ophæves.« [Ophævelse af visse krav til  

 arveretten til tronen] 4)  


  

 Nr.  

 5  

  

 affattes således:
»5.  


  

 § 5, stk. 2,  

  

 ophæves.« [Ophævelse af kravet om  

 samtykke] 5)  

  

 Efter nr. 5 indsættes som nyt  

 nummer:
»  

 02.  


  

 § 5, stk. 3,  

  

 ophæves.« [Ophævelse af reglerne om  

 konsekvenserne af manglende samtykke] Bemærkninger Til nr. 1 og 2 Ad nr. 1 Den foreslåede ændring af titlen er en konsekvens af, at der  

 stilles forslag om ændring af grundlovens § 2, jf. ændringsforslag nr. 2.
Ad nr. 2 Den foreslåede ændring af grundlovens § 2 er en  

 konsekvensændring som følge af den i lovfor-slaget foreslåede ændring af  

 tronfølgeloven.
Til nr. 3-5 Det er forslagsstillernes opfattelse, at der er brug for en  

 ændring af grundloven, herunder en ophævelse af bestemmelserne om monarkiet,  

 som hører en fjern fortid til.
Imidlertid vil regeringen alene ændre  

 tronfølgeloven, og så længe der er et monarki, skal der naturligvis ske den  

 ligestilling af kønnene, som regeringen har foreslået.
 Det må imidlertid undre, at regeringen ikke samtidig fjerner  

 andre helt utidssvarende bestemmelser i tronfølgelovens § 5, som både fremgår  

 af den eksisterende lovs § 5 og opretholdes i regeringens ændringsforslag.
 Det foreslås, at § 5 i tronfølgeloven ophæves. Ændringsforslaget  

 opdeles dog i 3 ændringsforslag, således at det er muligt at tilslutte sig de  

 enkelte ændringsforslag hver for sig.
Ad nr. 3 Den gældende bestemmelse i tronfølgelovens § 5, stk. 1,  

 indebærer, at alene børn født i ægteskab har arveret til tronen.
En sådan  

 forskelsbehandling af børn født uden for ægteskab og børn født i ægteskab bør  

 naturligvis ophæves.
Desuden er denne bestemmelse diskriminerende over for  

 adoptivbørn.  

 Af disse grunde foreslås § 5, stk. 1, ophævet.
Ad nr. 4 Af tronfølgelovens § 5, stk. 2, fremgår, at kongens indgåelse af  

 ægteskab kræver rigsdagens samtykke.
Loven indeholder således en bestemmelse,  

 der sidestiller kongelige ægteskaber med de tvangsægteskaber, som hele  

 Folketinget er imod.
 Forslagsstillerne er imod, at Folketinget skal bestemme, hvem en  

 person vil gifte sig med, når lovgivningens almindelige bestemmelser om  

 f.eks.  

 alder er overholdt, hvorfor forslagsstillerne foreslår, at § 5, stk. 2,  

 ophæves.
Ad nr. 5 Af tronfølgelovens § 5, stk. 3, fremgår, at hvis en tronarving  

 indgår ægteskab uden samtykke fra statsrådet, mister den pågældende retten  

 til  

 tronen.
Tilsvarende gælder for vedkommendes arvinger.
Et medlem af kongehusets skal have samme mulighed som alle andre  

 personer for at vælge sin ægtefælle/partner, uden at det får konsekvenser for  

 denne persons arverettigheder.
Det foreslås derfor, at tronfølgelovens § 5,  

 stk. 3, ophæves.
Christian Mejdahl (V)   

 Svend Erik Hovmand (V)   

 Birthe Rønn Hornbech (V)  

  

  fmd.  

  

 Inger Støjberg (V)   

 Jens Vibjerg (V)   

 Søren Krarup (DF)   

 Poul Nødgaard (DF)   

 Pia Christmas‑Møller (KF)   

 Tom Behnke (KF)   

 Svend Auken (S)   

 Morten Bødskov (S)   

 Pia Gjellerup (S)   

 Lissa Mathiasen (S)   

 Niels Helveg Petersen (RV)   

 Ole Sohn (SF)  

  

  nfmd.  

  

 Line Barfod (EL)   

 Kuupik Kleist (IA) Siumut, Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 1 Bilagsnr.
Titel 1 Tidsplan for udvalgets behandling af lovforslaget 2 Ændringsforslag til L 1(tronfølgeloven) 3 1. udkast til betænkning over forslag til lov om ændring  

 af tronfølgeloven 4 Artikel fra Kristeligt Dagblad fra 2. maj 2006 5 2. udkast til betænkning over forslag til lov om ændring  

 af tronfølgeloven Oversigt over spørgsmål og svar vedrørende L 1 Spm.nr.
Titel 1 Spm. om grundlovens § 2, til justitsministeren, og  

 ministerens svar herpå 2 Spm. om grundlovens § 2, til justitsministeren, og  

 ministerens svar herpå 3 Spm. om grundlovens § 2, til justitsministeren, og  

 ministerens svar herpå 4 Spm. om grundlovens § 2, til justitsministeren, og  

 ministerens svar herpå 5 Spm. om ændringsforslag til tronfølgeloven, til  

 justitsministeren, og ministerens svar herpå 6 Spm. om ændring af grundlovens § 2, til statsministeren,  

 og ministerens svar herpå 7 Spm., om det er god lovskik at gennemføre ændringer i L 1,  

 til statsministeren, og ministerens svar herpå 8 Spm. om det deklaratoriske indhold i L 3, til  

 statsministeren, og ministerens svar herpå 9 Spm. om tronfølgelovens grundlovsrang, til  

 justitsministeren, og ministerens svar herpå 10 Spm. om ændring af tronfølgelovens grundlovsrang, til  

 justitsministeren, og ministerens svar herpå 11 Spm. om ændret affattelse af lovforslagets titel, til  

 justitsministeren, og ministerens svar herpå Bilag 2 Spørgsmål 1:
Grundlovens § 2 omhandler arvefølgen til tronen med  

 en henvisning til de regler, der er fastsat i tronfølgeloven af 27. marts  

 1953:  

 Er der med det stillede forslag til ændring af tronfølgeloven (L1) ikke  

 dermed  

 i realiteten tale om en ændring af indholdet i denne grundlovsparagraf, og  

 skal  

 der dermed ikke formelt ske en ændring af selve grundloven? Svar på spm. 1:
Grundlovens § 2, 2. pkt., har følgende ordlyd: »Kongemagten  

 nedarves til mænd og kvinder efter de i tronfølgeloven af 27. marts 1953  

 fastsatte regler.« Som det fremgår, er den nærmere ordning for arvefølgen til  

 tronen ikke reguleret af bestemmelsen i grundlovens § 2, 2. pkt., men derimod  

 af tronfølgeloven.
 En gennemførelse af det foreliggende forslag om at skabe fuld  

 ligestilling mellem mænd og kvinder i forhold til arvefølgen vil i  

 overensstemmelse hermed alene indebære en indholdsmæssig ændring af  

 tronfølgeloven.
 Betydningen af, at der i bestemmelsen i grundlovens § 2,  

 2. pkt., henvises til de i tronfølgeloven af 27. marts 1953 fastsatte regler,  

 er, at tronfølgeloven har grundlovsrang, og ændringer af tronfølgeloven skal  

 derfor gennemføres efter proceduren i grundlovens § 88.
Spørgsmålet om, hvorvidt det i forbindelse med ændringen  

 af tronfølgeloven er nødvendigt samtidig at foretage en ændring af  

 grundlovens  

 § 2, 2. pkt.  f.eks. i form af en tilføjelse af ordene »med senere  

 ændringer«  

 efter henvisningen til tronfølgeloven af 27. marts 1953  er omtalt i  

 lovforslagets  

 almindelige bemærkninger, der er formuleret i forståelse med  

 Justitsministeriet.
Det fremgår bl.a. af pkt. 3.1 i de almindelige  

 bemærkninger, at der efter regeringens opfattelse på dette punkt er  

 valgfrihed,  

 og at regeringen har besluttet ikke at foreslå en ændring af selve grundloven  

 alene med henblik på en teknisk justering, da der ikke på nuværende tidspunkt  

 er grundlag for en mere gennemgribende grundlovsrevision.
 Spørgsmål 2:
 Ministeren bedes redegøre for, hvordan man kan  

 anføre, at grundlovens § 2 ikke ændres ved den foreslåede ændring af  

 tronfølgeloven (L 1), samt baggrunden for, at man ikke i det mindste af  

 ordensmæssige  

 hensyn ønsker at ændre grundlovens § 2, således at henvisningen til  

 tronfølgeloven  

 bliver ajourført.
 Svar på spm. 2:
Der henvises til Justitsministeriets besvarelse den 21. marts  

 2006 af spørgsmål nr. 1 vedrørende lovforslag nr.
L 1.
 Spørgsmål 3:
 Af justitsministerens svar på spørgsmål 1 til L 1  

 (tronfølgeloven) fremgår, at der efter regeringens opfattelse er valgfrihed  

 med  

 hensyn til, hvorvidt det er nødvendigt i forbindelse med ændringen af  

 tronfølgeloven samtidig at foreslå en ændring af grundlovens §  

 2, f.eks. i form af en tilføjelse af  

 ordene »med senere ændringer« efter henvisningen til tronfølgeloven af 27.  

 marts 1953. Ministeren bedes uddybe, hvad der menes med denne valgfrihed, og  

 hvad denne valgfrihed indebærer, herunder om valgfriheden også har betydning  

 for andre af grundlovens bestemmelser.
 Svar på spm. 3:
 Det er regeringens opfattelse, at grundloven ikke nødvendiggør,  

 at der samtidig med den foreslåede ændring af tronfølgeloven foretages en  

 ændring af grundlovens § 2. Dette er baggrunden for, at det i pkt. 3.1 i  

 lovforslagets  

 almindelige bemærkninger bl.a. er anført, at der på dette punkt efter  

 regeringens opfattelse er valgfrihed.
 Den omhandlede valgfrihed i forbindelse med ændring af  

 tronfølgeloven har ikke betydning for andre bestemmelser i grundloven.
 Spørgsmål 4:
Vil det ikke  set i lyset af, at der i den pågældende  

 formulering af grundlovens § 2 henvises til tronfølgeloven af 27. marts 1953  

   

 være mere retvisende at ændre grundlovens § 2, således at denne bestemmelse  

 henviser til tronfølgeloven af 27. marts 1953 med senere ændringer? Svar på spm. 4:
Der henvises til Justitsministeriets besvarelse den 21. marts  

 2006 af spørgsmål nr. 1 vedrørende lovforslag nr.
L 1.
 Spørgsmål 5:
Enhedslisten har fremsat et ændringsforslag til tronfølgeloven,  

 jf.
L 1  bilag 2. Justitsministeren bedes kommentere ændringsforslaget.
 Svar på spm. 5:
Med det omhandlede ændringsforslag foreslås tronfølgelovens § 5  

 ophævet.
Der lægges hermed op til en indholdsmæssig ændring af bl.a.  

 tronfølgelovens regler om kongens og tronarvingers indgåelse af ægteskab.
 Statsministeriet  hvorunder tronfølgeloven henhører  har  

 oplyst følgende til brug for besvarelsen:
 »Som det fremgår af de almindelige bemærkninger til L 1,  

 er formålet med lovforslaget at ophæve den fortrinsstilling, som  

 tronfølgeloven  

 af 1953 giver mandlige arveberettigede, idet tronfølgeloven i øvrigt foreslås  

 videreført i sin nuværende udformning bortset fra enkelte sproglige  

 justeringer.
Ændringsforslaget har til formål at gennemføre yderligere  

 indholdsmæssige ændringer af tronfølgeloven og falder således uden for  

 regeringens sigte med lovforslaget.
Allerede af den grund kan regeringen ikke  

 støtte ændringsforslaget.
 Hertil kan føjes, at regeringen finder, at en  

 opretholdelse af kravet om, at arveret til tronen alene tilkommer børn født i  

 lovligt ægteskab, er bedst stemmende med de grundlæggende principper for et  

 monarki med en tronfølgeordning, hvor den ældste blandt i øvrigt ligestillede  

 arveberettigede automatisk har fortrinsret.
Tilsvarende er det regeringens opfattelse, at bestemmelserne om  

 samtykke til, at kongen (eller den regerende dronning) og tronarvinger indgår  

 ægteskab, ligeledes bør opretholdes af principielle grunde.« Spørgsmål 6:
Af de almindelige bemærkninger i pkt. 3.1 til L 1 fremgår, at en  

 ændring af grundlovens § 2, 2. pkt., f.eks. i form af en tilføjelse af ordene  

 »med  

 senere ændringer« efter henvisningen til tronfølgeloven af 27. marts 1953,  

 ikke  

 efter regeringens opfattelse er nødvendig.
Ministeren bedes opregne de  

 alternative formuleringer til grundlovens § 2, der findes, og som tjener det  

 formål at sikre, at grundlovens § 2s henvisning til tronfølgeloven er  

 fuldt  

 opdateret.
 Svar på spm. 6:
 Statsministeriet har anmodet Justitsministeriet om en udtalelse  

 til brug for besvarelsen af spørgsmål 6. Justitsministeriet har i den  

 anledning  

 udtalt følgende:
»1.  

  

 Grundlovens § 2, 2. pkt., har  

 følgende ordlyd: »Kongemagten nedarves til mænd og kvinder efter de i  

 tronfølgeloven af 27. marts 1953 fastsatte regler.« Betydningen af, at der i bestemmelsen i grundlovens § 2,  

 2. pkt., henvises til de i tronfølgeloven af 27. marts 1953 fastsatte regler,  

 er, at tronfølgeloven har grundlovsrang, og ændringer af tronfølgeloven skal  

 derfor gennemføres efter proceduren i grundlovens § 88.
Lovforslag nr.
L 1 om ændring af tronfølgeloven er i  

 overensstemmelse hermed fremsat i henhold til proceduren i grundlovens § 88.  

 Det er på den baggrund Justitsministeriets opfattelse, at det ikke er  

 forfatningsretligt nødvendigt samtidig at foretage en ændring af grundlovens  

 §  

 2, 2. pkt.
 Det fremgår i den forbindelse af pkt. 3.1 i de almindelige  

 bemærkninger til lovforslaget, at regeringen har besluttet ikke at foreslå en  

 ændring af selve grundloven alene med henblik på en teknisk justering, da der  

 ikke på nuværende tidspunkt er grundlag for en mere gennemgribende  

 grundlovsrevision.
2.1.  

  

 Justitsministeriet har forstået spørgsmål nr.  

 6 således, at udvalget anmoder om teknisk bistand til udarbejdelse af et  

 ændringsforslag til det fremsatte lovforslag nr.
L 1 om ændring af  

 tronfølgeloven  

 og således ikke til udarbejdelse af et selvstændigt forslag til lov om  

 ændring  

 af Danmarks Riges Grundlov.
På den baggrund skitseres i det følgende nogle eksempler  

 på, hvordan et ændringsforslag til lovforslag nr.
L 1 kunne affattes, således  

 at der i grundlovens § 2, 2. pkt., lovteknisk tages højde for en ændring af  

 tronfølgeloven.
Det bemærkes, at et eventuelt ændringsforslag bør ledsages af  

 bemærkninger, der nærmere beskriver indholdet af det pågældende  

 ændringsforslag.
2.2.  

  

 Hvis der fremsættes et ændringsforslag til  

 lovforslag nr.
L 1, som lægger op til en ændring af grundloven, vil titlen på  

 lovforslag nr.
L 1 skulle ændres.
Dette ville kunne ske på følgende måde:
 1)  

  

 Titlen affattes således:
»Grundlovsforslag til Lov om ændring af  

 Danmarks Riges Grundlov og tronfølgeloven (Ændring af  

 grundlovens § 2 og ligestilling mellem kønnene i arvefølgen)«.
[Konsekvensændring som følge af forslaget om ændring af  

 grundlovens § 2, 2. pkt.] 2.3.  

  

 Et ændringsforslag til lovforslag nr.
L 1, som vil  

 betyde, at der i henvisningen i grundlovens § 2, 2. pkt., til tronfølgeloven  

 af  

 27. marts 1953 lovteknisk tages højde for den foreslåede ændring af  

 tronfølgeloven, vil f.eks. kunne affattes på en af følgende tre måder:
 a)  

        

 Før § 1 indsættes som ny paragraf:
&nbsp  

 ;           &nbsp  

 ;           &nbsp  

 ;    &nbs  

 p;           &nbsp  

 ;            

  

 »§  

 01 I Danmarks Riges Grundlov af 5. juni 1953 foretages følgende  

 ændring:
1.  

  

 I § 2, 2. pkt., udgår »af 27. marts 1953«.« [Konsekvensændring som følge af ændringen af tronfølgeloven] Hvis der gennemføres en ændring af grundlovens § 2, 2.  

 pkt., i overensstemmelse med eksempel a), vil bestemmelsen i § 2, 2. pkt.,  

 have  

 følgende ordlyd: »Kongemagten nedarves til mænd og kvinder efter de i  

 tronfølgeloven fastsatte regler.« b)  

       

 Før  

 § 1 indsættes som ny paragraf:
&nbsp  

 ;           &nbsp  

 ;           &nbsp  

 ;    &nbs  

 p;           &nbsp  

 ;            

  

 »§  

 01 I Danmarks Riges Grundlov af 27. marts 1953 foretages følgende  

 ændring:
1.  

  

 I § 2, 2. pkt., indsættes efter »tronfølgeloven  

 af 27. marts 1953« ordene: »med senere ændringer«.« [Konsekvensændring som følge af ændringen af tronfølgeloven] Hvis en ændring af grundlovens § 2, 2. pkt., sker på den  

 måde, der er skitseret i eksempel b), vil bestemmelsen i § 2, 2. pkt., have  

 følgende ordlyd: »Kongemagten nedarves til mænd og kvinder efter de i  

 tronfølgeloven af 27. marts 1953 med senere ændringer fastsatte regler.« c)  

       

 Før  

 § 1 indsættes som ny paragraf:
&nbsp  

 ;           &nbsp  

 ;           &nbsp  

 ;    &nbs  

 p;           &nbsp  

 ;            

 »  

 § 01 I Danmarks Riges Grundlov af 5. juni 1953 foretages følgende ændring:
1.  

  

 »I § 2, 2. pkt., indsættes efter »tronfølgeloven  

 af 27. marts 1953« ordene: »som ændret ved § 2 i lov nr.   af   om ændring af  

 Danmarks Riges Grundlov og tronfølgeloven«.« [Konsekvensændring som følge af ændringen af tronfølgeloven] Hvis grundlovens § 2, 2. pkt., ændres på den måde, der er  

 skitseret i eksempel c), vil bestemmelsen i § 2, 2. pkt., have følgende  

 ordlyd:  

 »Kongemagten nedarves til mænd og kvinder efter de i tronfølgeloven af 27.  

 marts 1953 som ændret ved § 2 i lov nr.   af   om ændring af Danmarks Riges  

 Grundlov og tronfølgeloven fastsatte regler.« Det bemærkes i forhold til eksempel c), at lovens nummer og dato  

 først vil kunne indføjes i grundlovens § 2, 2. pkt., efter at lovforslag nr.  

 L  

 1 i overensstemmelse med proceduren i grundlovens § 88 i givet fald er  

 godkendt  

 ved folkeafstemning og efterfølgende er stadfæstet.
En sådan fremgangsmåde vil indebære, at der skal foretages  

 tilføjelser til en lov, som allerede er vedtaget og stadfæstet.
Det kan dog  

 nævnes, at der i forbindelse med gennemførelsen i 1953 af grundloven og  

 tronfølgeloven blev anvendt en lignende fremgangsmåde.
I 1953 var proceduren således den, at forslaget til  

 tronfølgelov blev vedtaget efter den almindelige lovgivningsprocedure og  

 stadfæstet den 27. marts 1953. Ved vedtagelsen og stadfæstelsen af  

 tronfølgeloven  

 var der i lovens § 7 indsat en bestemmelse med følgende ordlyd: »Denne lov  

 træder i kraft samtidig med Danmarks Riges Grundlov af  «.
Da grundloven  

 efter  

 godkendelsen ved folkeafstemning blev stadfæstet den 5. juni 1953, blev  

 ordlyden af tronfølgelovens § 7 ændret til den nuværende: »Denne lov træder i  

 kraft samtidig med Danmarks Riges Grundlov af 5. juni 1953.« Det kan afslutningsvis nævnes, at der ved en ændring af  

 grundlovens § 2, 2. pkt., på den måde, der er skitseret i eksempel c), igen  

 vil  

 kunne opstå spørgsmål om lovteknisk behov for at ændre bestemmelsen i § 2, 2.  

 pkt., hvis der på et senere tidspunkt foretages yderligere ændringer af  

 tronfølgeloven.  

 Et sådant spørgsmål ville ikke opstå, hvis grundlovens § 2, 2. pkt., ændres  

 som  

 skitseret i eksempel a) eller b).« Jeg kan henholde mig til det af Justitsministeriet  

 anførte.
 Spørgsmål 7:
 I forlængelse af drøftelserne i udvalget bedes statsministeren  

 oplyse, om det efter statsministerens opfattelse er i overensstemmelse med  

 god  

 lovskik at gennemføre de foreslåede ændringer af L1 (tronfølgeloven) uden at  

 gennemføre konsekvensændringer i grundlovens § 2.
 Svar på spm. 7:
 Statsministeriet har anmodet Justitsministeriet om en udtalelse  

 til brug for besvarelsen af spørgsmål 7. Justitsministeriet har i den  

 anledning  

 udtalt følgende:
»Spørgsmålet om, hvorvidt det i forbindelse med ændringen af  

 tronfølgeloven er nødvendigt samtidig at foretage en ændring af grundlovens §  

 2, 2. pkt.  f.eks. i form af en tilføjelse af ordene »med senere  

 ændringer«  

 efter henvisningen til tronfølgeloven af 27. marts 1953  er omtalt i  

 lovforslagets almindelige bemærkninger.
Det fremgår bl.a. af pkt. 3.1 i de  

 almindelige bemærkninger, at der efter regeringens opfattelse på dette punkt  

 er  

 valgfrihed, og at regeringen har besluttet ikke at foreslå en ændring af  

 selve  

 grundloven alene med henblik på en teknisk justering, da der ikke på  

 nuværende  

 tidspunkt er grundlag for en mere gennemgribende grundlovsrevision.
 Forholdet til generelle lovtekniske principper blev  

 inddraget i forbindelse med Statsministeriets og Justitsministeriets  

 vurdering  

 af, om der samtidig med den foreslåede ændring af tronfølgeloven burde  

 foreslås  

 en ændring af grundlovens § 2, 2. pkt.
 I den forbindelse bemærkes, at lovtekniske principper i  

 almindelighed fører til, at der i tilfælde, hvor der foretages ændringer af  

 en  

 lov, som der i en anden lov er henvist til med angivelse af lovens titel og  

 dato, bør foretages konsekvensændringer af henvisningen i den nævnte anden  

 lov.  

 Herved tilgodeses hensynet til, at der ikke efterfølgende opstår usikkerhed  

 om  

 retstilstanden.
Dette hensyn gør sig imidlertid  på grund af  

 tronfølgespørgsmålets særlige karakter  kun i meget begrænset omfang  

 gældende  

 i det foreliggende tilfælde.
Der vil således f.eks. næppe efterfølgende opstå  

 tvivl i offentligheden om, hvilken tronfølgeordning der er gældende i  

 Danmark,  

 selv om der ikke foretages en ændring af grundlovens § 2, 2. pkt., samtidig  

 med  

 den foreslåede ændring af tronfølgeloven.
På den baggrund er det fortsat Justitsministeriets  

 opfattelse, at der ikke er væsentlige lovtekniske hensyn, der taler for at  

 foreslå en ændring af selve grundloven alene med henblik på en teknisk  

 justering  

 af bestemmelsen i § 2, 2. pkt.« Jeg kan henholde mig til det af Justitsministeriet anførte  

 med den tilføjelse, at eftersom lovforslaget statsretligt kan gennemføres i  

 sin  

 nuværende udformning, finder regeringen ikke anledning til at foreslå en  

 teknisk ændring af grl. § 2, 2. pkt.
En sådan ændring vil kunne medtages, når  

 der på et senere tidspunkt måtte være grundlag for en mere gennemgribende  

 grundlovsrevision, jfr. også de almindelige bemærkninger til lovforslaget.
 Spørgsmål 8:
 I forlængelse af drøftelserne i udvalget bedes statsministeren  

 kommentere udsagnet om, at L 3 (ændring af grundlovens § 2) med sit rent  

 deklaratoriske indhold ikke skaber tvivl i relation til grundlovens øvrige  

 bestemmelser.
 Svar på spm. 8:
 Statsministeriet har anmodet Justitsministeriet om en udtalelse  

 til brug for besvarelsen af spørgsmål 8. Justitsministeriet har i den  

 anledning  

 udtalt følgende:
 »Justitsministeriet går ud fra, at der med  

 spørgsmålet sigtes til drøftelserne i forbindelse med den interne  

 eksperthøring, som blev afholdt den 19. april 2006 af Udvalget til Behandling  

 af Grundlovsforslag.
Justitsministeriet er ikke bekendt med, at der under disse  

 drøftelser skulle være givet udtryk for, at lovforslag nr.
L 3 om ændring af  

 Danmarks Riges Grundlov »med sit rent deklaratoriske indhold ikke skaber  

 tvivl  

 i relation til grundlovens øvrige bestemmelser«.
I den forbindelse kan der henvises til, at udtrykket »deklaratorisk«  

 traditionelt anvendes som betegnelse for retsregler, der  i modsætning  

 til  

 såkaldte præceptive retsregler  kan fraviges ved aftale.« Spørgsmål 9:
Vil de 3 forslag til ændringer af grundloven som angivet i  

 statsministerens svar på spm. 6 til L 1 indebære en ændring af  

 tronfølgelovens  

 grundlovsrang, eller vil tronfølgeloven efter ændringer som de angivne kunne  

 ændres efter en sædvanlig lovgivningsprocedure? Svar på spm. 9:
 Henvisningen i grundlovens § 2, 2. pkt., til tronfølgeloven af  

 27. marts 1953 indebærer, at tronfølgeloven har grundlovsrang, og at  

 ændringer  

 af tronfølgeloven derfor skal gennemføres efter proceduren i grundlovens §  

 88.
Lovforslag nr.
L 1 om ændring af tronfølgeloven er i  

 overensstemmelse hermed fremsat i henhold til proceduren i grundlovens § 88.  

 Det fremgår af punkt 3.1 i lovforslagets almindelige bemærkninger, at også  

 eventuelle  

 senere ændringer af tronfølgeloven skal gennemføres efter samme procedure som  

 et grundlovsforslag.
 Det kan oplyses, at ingen af de tre eksempler på mulige  

 ændringer af grundlovens § 2, 2. pkt., der er opstillet i Statsministeriets  

 besvarelse af udvalgets spørgsmål nr. 6, bygger på en forudsætning om, at  

 tronfølgeloven ikke længere vil have grundlovsrang, hvis grundlovens § 2, 2.  

 pkt., ændres som skitseret i eksemplerne.
 Det ville imidlertid principielt set være muligt i  

 forbindelse med et ændringsforslag som de omtalte at bestemme, at  

 tronfølgeloven ikke længere skal have grundlovsrang, således at eventuelle  

 fremtidige  

 ændringer af tronfølgeloven ville kunne gennemføres uden iagttagelse af  

 proceduren i grundlovens § 88. Det skyldes, at forslaget i givet fald netop  

 ville blive gennemført efter proceduren for grundlovsændringer.
 For at undgå tvivl om, hvorvidt tronfølgeloven efter en  

 eventuel ændring af grundlovens § 2, 2. pkt., fortsat ville have  

 grundlovsrang,  

 ville det på den baggrund være nærliggende at tage stilling til spørgsmålet i  

 de bemærkninger, der skulle ledsage et sådant ændringsforslag.
 Hvis stillerne af et eventuelt ændringsforslag i  

 bemærkningerne ønskede at tilkendegive, at tronfølgeloven fortsat skulle have  

 grundlovsrang, ville der f.eks. kunne anføres følgende:
»Ændringsforslaget indebærer ikke, at tronfølgelovens  

 grundlovsrang ændres.
Eventuelle senere ændringer af tronfølgeloven skal  

 derfor  

 behandles efter samme procedure som et grundlovsforslag.« Spørgsmål 10:
Gør det nogen forskel på tronfølgelovens grundlovsrang, om man vælger  

 forslag a), b) eller c)? Svar på spm. 10:
Der henvises til Justitsministeriets besvarelse af dags dato af  

 spørgsmål nr. 9 vedrørende lovfor-slag nr.
L 1.
 Spørgsmål 11:
I det i besvarelsen af spm. 6 til L 1 stillede forslag til  

 ændret affattelse af lovforslagets titel fremgår ikke, at ændringen af  

 tronfølgeloven er fremsat i henhold til proceduren i grundlovens § 88. Bør  

 det  

 ikke af titlen fremgå, at forslaget er fremsat i henhold til proceduren i  

 henhold til grundlovens § 88  og hvis ikke, hvilken betydning har det? Svar på spm. 11:
Hvis der fremsættes et ændringsforslag til lovforslag nr.
L 1,  

 som lægger op til en ændring af grundloven, vil titlen på lovforslag nr.
L 1  

 skulle ændres.
I besvarelsen af spørgsmål 6 til L 1 er nævnt følgende  

 eksempel  

 på, hvordan titlen i givet fald ville kunne affattes:
»Grundlovsforslag til Lov om ændring af  

 Danmarks Riges Grundlov og tronfølgeloven (Ændring af  

 grundlovens § 2 og ligestilling mellem kønnene i arvefølgen)«.
 Om baggrunden for, at det i eksemplet ikke fremgår af titlen,  

 at forslaget er fremsat i henhold til proceduren i grundlovens § 88, bemærkes  

 følgende:
Den omstændighed, at lovforslag nr.
L 1 i givet fald vil  

 indeholde et forslag om ændring af grundloven, betyder efter  

 Justitsministeriets opfattelse, at forslaget i titlen  i modsætning til  

 det  

 fremsatte lovforslag nr.
L 1  bør betegnes som et  

 Grundlovsforslag, jf.  

 herved § 16, stk. 1, i Folketingets Forretningsorden.
Efter denne bestemmelse  

 skal lovforslag, der indeholder forandringer i eller tillæg til grundloven i  

 deres titel være betegnet som grundlovsforslag.
Er de ikke betegnet således,  

 afvises de af formanden.
 Hvis et forslag betegnes »Grundlovsforslag«, ligger der  

 efter Justitsministeriets opfattelse endvidere heri en tilkendegivelse om, at  

 forslaget skal behandles efter proceduren i grundlovens § 88.
 På den baggrund finder Justitsministeriet, at det  i  

 modsætning til det fremsatte lovforslag, der ikke anvender betegnelsen  

 »Grundlovsforslag«  

  ville være overflødigt udtrykkeligt at anføre i titlen, at forslaget  

 er fremsat  

 i henhold til proceduren i grundlovens § 88.
