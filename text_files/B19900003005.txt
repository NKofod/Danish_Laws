I henhold til tekstanmærkning nr. 99 ad § 20 på finansloven for 1990 fastsættes følgende:
 § 1.  Amtskommunen, henholdsvis Københavns og  

 Frederiksberg kommune kan kræve, at eleverne på de offentlige gymnasieskoler,  

 studenterkursus og 2-årige kursus til højere forberedelseseksamen selv  

 afholder udgifter til følgende undervisningsmidler: ordbøger til dansk og to  

 sprogfag, lommeregnere samt papir og lignende til eget brug.
§ 2.  Endvidere kan de i § 1 nævnte skoler m.v.  

 opkræve en elevbetaling for fotokopier, der modsvarer skolens faktiske  

 udgifter til de kopier, som eleverne modtager til undervisningsbrug.
Den  

 enkelte elevs betaling kan af skolen fastsættes som en forholdsmæssig andel  

 af skolens samlede udgifter til fotokopier til undervisningsbrug.  

 Fastsættelsen kan ske på grundlag af en gennemsnitsberegning.
 Stk. 2.  Betalingen fastsættes for perioderne 1. februar  

 - 30. juni og 1. juli - 31. december 1990 hver for sig og kan for perioden  

 indtil 1. juli 1990 højst udgøre 100 pr. elev.
 § 3.  Materialer, som eleverne selv har afholdt  

 udgifterne til, forbliver elevernes ejendom.
 § 4.  Elever på de 2-årige kursus til højere  

 forberedelseseksamen ved seminarierne og på Sorø Akademis Skole skal selv  

 afholde udgifterne til følgende undervisningsmidler: ordbøger til dansk og to  

 sprogfag, lommeregnere samt papir og lignende til eget brug.
 Stk. 2.  Kurserne og Sorø Akademis Skole kan endvidere  

 opkræve elevbetaling for fotokopier efter de regler, der er fastsat i § 2.
 § 5.  Bekendtgørelsen træder i kraft den 1. februar  

 1990.
Undervisnings- og Forskningsministeriet den 22. januar 1990 P.M.V.
