Landsskatteretskendelse Andelsselskabet A i likvidation klager over, at told- og  

 skatteregionen ikke har godkendt fradrag for momsen af omkostninger, der  

 vedrører virksomhedsoverdragelse.
 Det er oplyst, at  

    

 selskabet drev virksomhed indenfor edb-branchen.
 Selskabet havde såvel momspligtige som momsfritagne aktiviteter,  

 og den stedlige told- og skatteregion har beregnet selskabets fradragsprocent  

 for fællesomkostninger for 1. kvartal 1999 til 97, jf. momslovens § 38, stk.  

 1.
 Selskabet overdrog ved  

 aftale af 18. marts 1999 samtlige aktiver og passiver til B A/S.
 Overdragelsessummen er i aftalen specificeret således:
 Aktier i C ApS    ..
 40.000.000,00 kr.
Aktier i D A/S 1,00 kr.
Virksomhedens øvrige aktivitet 357.999.999,00 kr.
I alt 398.000.000,00 kr.
Selskabets repræsentant har om de overdragne selskaber oplyst,  

 at C ApS var et af klageren 100 % ejet datterselskab, der drev virksomhed som  

 distributør af hardware og software.
D A/S var et holdingselskab, hvis eneste  

 aktivitet var at eje 67 % af selskabsandelene i E Ltd, medens de resterende  

 selskabsandele var ejet af F A/S.
E Ltd drev virksomhed med system- og  

 programudvikling til brug for selskabets virksomhed i Danmark.
 Virksomheden afholdt i forbindelse med virksomhedsoverdragelsen  

 omkostninger til advokat og revisor og foretog i momsangivelsen fradrag for  

 momsen heraf.
 Regionen har ved den påklagede afgørelse ikke godkendt fradrag  

 for den således angivne moms med 651.992 kr. specificeret således:
Moms af honorar til advokat 642.292 kr.
Moms af honorar til revisor 9.700 kr.
Regionen har ved afgørelsen henset til, at momsen har relation  

 til virksomhedens salg af aktier og anparter samt overdragelse af aktiviteten  

 i  

 øvrigt.
Salg af aktier og anparter er momsfritagne transaktioner omfattet af  

 momslovens § 13. Overdragelse af virksomhed er ikke en levering mod vederlag  

 omfattet af momslovens § 4, stk. 1, jf. momslovens § 8, stk. 1. Overdragelse  

 af  

 virksomhed er således ikke omfattet af momslovens anvendelsesområde.
Der er  

 kun  

 fradrag for moms af omkostninger, der anvendes til virksomhedens  

 afgiftspligtige transaktioner omfattet af momsloven, jf. momslovens § 37,  

 stk.  

 1. Der er herved bl.a. henvist til EF-dommen C 4/94, BLP Group.
Virksomheden  

 kan således ikke fradrage momsen af omkostninger, der vedrører salg af aktier  

 og anparter samt overdragelse af virksomhed.
Selskabets advokat har over for Landsskatteretten nedlagt  

 principal påstand om, at der godkendes fradrag for momsen af de omhandlede  

 omkostninger med 651.992 kr.
Subsidiært er der nedlagt påstand om, at der  

 godkendes fradrag for moms med 586.792,80 kr.
Mere subsidiært er der nedlagt  

 påstand om, at der godkendes delvis fradrag for halvdelen af momsen.
 Der er til støtte for den principale påstand bl.a. gjort  

 gældende, at momslovens § 37, stk. 1, alene begrænser fradragsretten for så  

 vidt der er tale om indkøb m.v. til brug for de leverancer af varer og  

 ydelser,  

 der er fritaget for moms efter momslovens § 13. Der er på denne baggrund ikke  

 hjemmel til i momslovens § 37, stk. 1, at begrænse fradragsretten for  

 indgående  

 moms pålagt omkostninger afholdt i anledning af gennemførelse af en  

 overdragelse af aktiver og passiver som led i en virksomhedsoverdragelse.
For så vidt angår regionens henvisning til EF-dommen, BLP Group  

 plc, er det anført, at denne vedrørte salg af aktier og derfor ikke kan  

 overføres til nærværende sag.
Salg af aktiver som i nærværende sag adskiller  

 sig fra salg af aktier og anparter, idet overdragelse af en virksomheds  

 enkeltaktiver som hovedregel er underlagt momspligt.
Der er således gjort en  

 specifik undtagelse i momslovens § 8, når aktiver sælges som led i en  

 virksomhedsoverdragelse eller virksomhedsophør i øvrigt, idet der i så fald  

 ikke skal ske momsberigtigelse.
Ved overdragelse af finansielle aktiver er  

 udgangspunktet derimod, jf. momslovens § 13, at der ikke skal ske  

 momsberigtigelse.
Det er videre anført, at det er muligt, at momslovens § 37 er  

 tiltænkt at skulle svare til 6. momsdirektivs artikel 17, stk. 2, hvoraf  

 følger, at der ikke er fradragsret for indgående moms, der anvendes til en  

 momsfritaget transaktion.
En bestemmelse som 6. momsdirektivs artikel 17,  

 stk.  

 2, der pålægger borgerne pligter i og med deres fradragsret for indgående  

 moms  

 begrænses, vil dog kun kunne påberåbes over for borgerne, såfremt den er  

 gennemført i national ret, og det vil herefter skulle afgøres efter national  

 ret, hvilke pligter den nationale lovgivning pålægger borgerne.
Det er under  

 henvisning bl.a. til Østre Landsrets afgørelse i TfS 2000.161 anført, at der  

 ikke er hjemmel til at fortolke indholdet af 6. momsdirektivs art. 17, stk. 2  

 i  

 momslovens § 37, idet momslovens § 37 afviger i såvel ordlyd som indhold.
 Der er videre henvist til EF-dommen af 22. februar 2001, Abbey  

 National, hvor der godkendtes fradrag for rådgiverudgifter ved en  

 virksomhedsoverdragelse.
Der er til støtte for den subsidiære påstand gjort gældende, at  

 der som minimum er fradragsret for en forholdsmæssig andel af momsen beregnet  

 efter forholdet mellem den samlede overdragelsessum og den del af  

 overdragelsessummen, der vedrører overdragelsen af aktierne og anparterne i D  

 A/S og C ApS.
Der er herved henvist til EF-dommen Abbey National plc.
 Der er til støtte for den mere subsidiære påstand anført, at  

 mindst halvdelen af den ydede rådgivning vedrørte almindelig løbende juridisk  

 bistand, såsom gennemgang og vurdering af et meget stort antal kontrakter med  

 leverandører, kunder ansatte mv., udarbejdelse af ændringer til eksisterende  

 direktørkontrakter, udarbejdelse af vedtægtsændringer, varetagelse af  

 dirigenterhverv på generalforsamlinger og juridisk rådgivning i øvrigt.
Told- og Skattestyrelsen har indstillet, at der gives medhold i  

 selskabets subsidiære påstand, dog således at der alene anerkendes fradrag i  

 overensstemmelse med virksomhedens fradragsprocent i det kvartal, hvor  

 overdragelsen fandt sted.
Da fradragsprocenten for dette kvartal er opgjort  

 til  

 97, har Told- og Skattestyrelsen  

    

 indstillet, at der anerkendes fradrag for 569.189 kr.
 Selskabets repræsentant har meddelt ikke at have bemærkninger  

 til Told- og Skattestyrelsens opgørelse.
 Landsskatteretten skal  

 udtale:
 Efter momslovens § 4, betales der afgift af varer og ydelser,  

 der leveres mod vederlag her i landet.
 Efter momslovens § 8, stk. 1, 3. pkt., der har hjemmel i 6.  

 momsdirektiv artikel 5, stk. 8, henregnes overdragelse af aktiver som led i  

 en  

 overdragelse af virksomheden eller en del af denne ikke til levering mod  

 vederlag, når den nye ejer driver registreret virksomhed.
 Efter momslovens § 13, stk. 1, nr. 11, litra e, er transaktioner  

 vedrørende værdipapirer momsfritaget.
 Efter momslovens § 37, stk. 1, kan registrerede virksomheder ved  

 opgørelsen af momstilsvaret som indgåede afgift fradrage momsen for  

 virksomhedens indkøb m.v. af varer og ydelser, der udelukkende anvendes til  

 brug for virksomhedens leverancer, som ikke er momsfritaget efter § 13,  

 herunder leverancer udført i udlandet.
 Landsskatteretten finder, at den omhandlede overdragelse må  

 anses som en efter momslovens § 8, stk. 1, 3. pkt., momsfritaget  

 virksomhedsoverdragelse.
 Ved EF-dommen af 22. februar 2001, i sagen C-408/98 (Abbey  

 National plc), fandt domstolen, at momsen af udgifter til rådgiverydelser,  

 der  

 var afholdt i forbindelse med en virksomhedsoverdragelse, der ifølge en  

 national bestemmelse, der havde hjemmel i direktivets artikel 5, stk. 8, var  

 momsfritaget, kunne anses som fradragsberettiget.
 Det hedder i domskonklusionen:
Når en medlemsstat har gjort brug af den mulighed, der er foreskrevet  

 i artikel 5, stk. 8, i Rådets 6. direktiv ( ) på en sådan måde, at en hel  

 eller  

 delvis overdragelse af en samlet formuemasse betragtes, som om der ikke  

 foreligger en levering af goder, udgør de udgifter, som overdrageren har  

 afholdt for de tjenesteydelser, der er erhvervet for at gennemføre denne  

 overdragelse, en del af denne afgiftspligtige persons almindelige  

 omkostninger,  

 og har således i princippet en direkte og umiddelbar tilknytning til den  

 nævnte  

 afgiftspligtige persons samlede økonomiske virksomhed.
Hvis overdrageren  

 foretager såvel transaktioner, der giver ret til fradrag, som transaktioner,  

 der ikke giver ret til fradrag, følger det af artikel 17, stk. 5, i sjette  

 direktiv 77/388, at overdrageren alene kan fradrage den del af momsen, der  

 forholdsmæssigt  

 svarer til beløbet for den førstnævnte form for transaktioner.
Hvis de  

 forskellige tjenesteydelser, som overdrageren har erhvervet med henblik på at  

 gennemføre overdragelsen, har en direkte og umiddelbar tilknytning til en  

 klart  

 afgrænset del af hans økonomiske virksomhed, således at omkostningerne for de  

 nævnte tjenesteydelser er en del af de almindelige omkostninger, som er  

 forbundet med denne del af virksomheden, og alle transaktionerne fra denne  

 del  

 af virksomheden er pålagt moms, kan den afgiftspligtige dog fradrage hele den  

 moms, der har belastet de udgifter, som han har afholdt med henblik på at  

 erhverve disse tjenesteydelser. I den i denne dom omhandlede virksomhedsoverdragelse indgik ikke  

 datterselskabsandele, og der blev derfor ikke ved dommen taget stilling til,  

 om  

 momsen af udgifter, der knytter sig til overdragelsen af sådanne  

 selskabsandele  

 i forbindelse med en virksomhedsoverdragelse, kan anses som  

 fradragsberettiget.
 Ved EF-domstolens dom i sagen 333/91 (Sofitam) fandtes  

 erhvervelse af selskabsandele ikke i selv at kunne anses som økonomisk  

 virksomhed i 6. momsdirektivs forstand, og modtagelse af udbytte var heller  

 ikke modydelse for en økonomisk virksomhed i direktivets forstand, jf. herved  

 også EF-dommen i sagen C-142/99.
 Henset hertil, og henset til at overdragelse af selskabsandele  

 efter momslovens § 13, stk. 11, litra e, er momsfritaget, finder  

 Landsskatteretten ikke grundlag for at antage, at moms af omkostninger  

 afholdt  

 i forbindelse med overdragelse af selskabsandele som de i nærværende sag  

 omhandlede  uanset om en sådan overdragelse er led i en  

 virksomhedsoverdragelse - er fradragsberettiget, idet hverken selve den  

 aktivitet, der har bestået i besiddelsen af disse selskabsandele eller  

 overdragelsen af disse andele har indebåret momspligtige transaktioner.
Landsskatteretten finder på den baggrund, at selskabet med  

 henvisning til EF-dommen i sagen C408/98 er berettiget til fradrag for den  

 del  

 af omkostningerne, der kan henføres til overdragelsen af selskabets øvrige  

 aktiver, medens der ikke kan anerkendes fradrag for den del af  

 omkostningerne,  

 der kan henføres til overdragelsen af selskabsandele.
Da Landsskatteretten  

 ikke  

 på det foreliggende finder grundlag for at tilsidesætte det af selskabet  

 foretagne skøn over fordelingen af disse omkostninger, der er udøvet på  

 grundlag af overdragelsessummens sammensætning, lægges denne fordeling til  

 grund, således at et momsbeløb på 586.792 kr. anses at vedrøre udgifter  

 forbundet med overdragelsen af selskabets øvrige aktiver.
Henset til at  

 selskabet på overdragelsestidspunktet alene var berettiget til delvis fradrag  

 for momsen af fællesomkostninger, jf. momslovens § 38, stk. 1, finder  

 Landsskatteretten i overensstemmelse med Told- og Skattestyrelsens  

 indstilling,  

 at selskabet er berettiget til fradrag for 97 % af dette momsbeløb eller  

 569.189 kr.
