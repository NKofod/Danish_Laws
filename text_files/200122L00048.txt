Fremsat den 9. januar 2002 af  

 skatteministeren (Svend Erik Hovmand) Forslag til Lov om ændring af ligningsloven (Større skattefrihed ved udlejning af  

 værelser) § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, foretages  

 følgende ændringer:
 1. I § 15 P, stk. 1, 3. pkt., udgår: »nr.  

 1-5 og 9-11,« og efter »jf. § 4, stk. 2, i  

 ejendomsværdiskatteloven« indsættes: », dog altid mindst  

 24.000 kr., jf. dog pkt. 5«.
2. § 15 P, stk. 2, 3. pkt., affattes  

 således: »Ejere af en helårsbolig, som er omfattet af  

 ejendomsværdiskattelovens § 4, stk. 1, der udlejer boligen en  

 del af indkomståret til beboelse, kan ved indkomstopgørelsen  

 vælge kun at medregne den del af bruttolejeindtægten, der  

 overstiger et bundfradrag som nævnt i stk. 1, 3. pkt.« 3. I § 15 P, stk. 3, 1. pkt., ændres  

 »stk. 1-3« til: »stk. 1-2«.
§ 2 Loven træder i kraft dagen efter bekendtgørelsen i Lovtidende  

 og har virkning fra og med indkomståret 2002.
Bemærkninger til lovforslaget Lovforslagets formål Formålet med dette forslag er at afhjælpe den  

 mangel på ungdomsboliger, som hvert år viser sig specielt ved  

 studiestart.
Særlig i universitetsbyerne er der i dag en voksende  

 mangel på boliger til unge studerende.
Det skyldes for det  

 første et større optag af studerende på bl.a. de  

 højere læreanstalter.
For det andet er antallet af mindre,  

 billige lejligheder faldet i takt med, at små lejemål bliver lagt  

 sammen gennem byfornyelsen.
Og endelig har flere kommuner fravalgt at bygge  

 almene ungdomsboliger af økonomiske årsager.
 Det er regeringens opfattelse, at en del af boligproblemet  

 bør løses ved økonomisk at tilskynde endnu flere  

 boligejere til at udleje værelser til blandt andet studerende.  

 Tilskyndelsen skal ske ved at indføre et minimumsbundfradrag for  

 boligejere ved udlejning af værelser på 24.000 kr.
Gældende regler Indtægter ved udlejning af værelser er  

 principielt skattepligtige.
 Udlejning af værelser i ens egen bolig er i  

 imidlertid i dag delvis fritaget for skat efter reglerne i ligningslovens  

 § 15 P, stk. 1. Det gælder for både lejere og  

 ejere.
Lejerne, der fremlejer en del af værelserne ud i den  

 bolig, de selv bebor, kan i henhold til ligningslovens § 15 P,  

 stk. 1, vælge kun at medregne den del af  

 bruttolejeindtægten, der overstiger et bundfradrag på 2/3 af den  

 samlede årlige husleje.
D.v.s. en lejer, der har en husleje på  

 6.000 kr. om måneden - 72.000 årligt, har mulighed for skattefrit  

 at fremleje et værelse ud for 48.000 kr. årligt.
 Ligeledes efter ligningslovens § 15 P, stk. 1,  

 kan ejere, der udlejer en del af værelserne i den bolig, de selv bebor,  

 vælge kun at medregne den del af bruttolejeindtægten, der  

 overstiger et bundfradrag på 1 1/3 pct. af ejendomsværdien, jf.  

 § 4, stk. 2, i ejendomsværdiskatteloven.
 Boligejere er således kun skattepligtige af den del  

 af huslejeindtægten, som overstiger 11/3 pct. af ejendomsværdien.  

 En boligejer, som bor i en bolig til 1 mill. kr., kan i dag have en  

 lejeindtægt på godt 1.100 kr. om måneden uden at skulle  

 betale skat af lejeindtægten.
 Hvis ejeren kun har ejet lejligheden en del af  

 indkomståret, beregnes der kun bundfradrag af denne del af den  

 årlige leje eller ejendomsværdiskat, jf. § 15 P,  

 stk. 1, pkt. 5.
 Anpartshavere m.v. i boliginteressentskaber m.v. har i  

 henhold til de gældende regler ikke mulighed for at benytte  

 ligningslovens § 15 P.
 Efter ligningslovens § 15 P, stk. 2, finder  

 disse regler også anvendelse, hvis lejeren fremlejer eller ejeren  

 udlejer hele boligen til beboelse i en del af indkomståret.
 Efter ligningslovens § 15 P, stk. 3, kan man  

 vælge en regnskabsmæssig opgørelse i stedet for  

 bundfradraget.
 Det er ikke muligt at skifte fra regnskabsmæssigt  

 fradrag til bundfradrag, hvorimod der kan skiftes fra at anvende  

 bundfradraget til regnskabsmetoden.
Forslagets indhold, Med et større skattefradrag ved udlejning af  

 værelser vil staten understøtte privat boligudlejning, og staten  

 får herved et relativt beskedent provenutab.
 Det foreslås derfor for det første, at  

 ligningslovens § 15 P, stk. 1, ændres således, at  

 ejere, der udlejer en del af værelserne i den lejlighed, de selv bebor,  

 kan vælge at anvende et bundfradrag på mindst 24.000 kr.
 Med respekt dog for reglen i ligningslovens § 15 P,  

 stk. 1, pkt. 5, som fastslår, at hvis ejeren kun har ejet  

 lejligheden en del af indkomståret, beregnes der kun bundfradrag af  

 denne del af den årlige leje eller ejendomsværdiskat.
Samtidig foreslås adgangen til skattefri udlejning  

 udvidet til også at omfatte anpartshavere m.v. i boligselskaber m.v.,  

 der ikke har karakter af selvstændige skattesubjekter.
Anpartshaverne  

 m.v. skal i denne forbindelse have samme mulighed som ejere for skattefri  

 udlejning.
 Det er regeringens opfattelse, at den foreslåede  

 ændring i praksis vil betyde, at de fleste værelser kan udlejes  

 stort set skattefrit, hvilket vil tilskynde endnu flere boligejere til at  

 udleje ledige værelser.
Provenumæssige konsekvenser Forslaget sikrer, at udlejning af værelser bliver  

 mere interessant for boligejere med en ejendomsværdi, der er lavere end  

 1,8 mill. kr.
Provenuvirkningen af forslaget er højst usikker og  

 knytter sig til såvel antallet af udlejere, udlejningsprisen samt  

 disses gennemsnitlige ejendomsværdi.
Forslaget skønnes at  

 indebære en gennemsnitlige årlige skattebesparelse på ca.  

 4.300 kr. pr. værelse for boligejere, der udlejer værelser til  

 2.000 kr. pr. måned eller derover, forudsat en gennemsnitlig  

 ejendomsværdi på 1 mill. kr.
Antages det, at husstande af denne  

 type udlejer ca. 5.000 værelser til en udlejningspris på 2.000  

 kr. eller derover, vil forslaget indebære et årligt provenutab  

 på ca. 20 mill. kr., hvoraf ca. 15 mill. kr. skønnes at  

 vedrøre de kommunale indkomstskatter.
 Omkring halvdelen   ca. 10 mill. kr. - af provenutabet ved  

 indkomståret 2002 skønnes at blive udløst i  

 finansåret 2002 ved ændring af forskudsregistreringer, mens det  

 resterende provenutab vil fremkomme i 2003 i forbindelse med slutligningen af  

 indkomståret 2002 i form af højere overskydende skatter eller  

 lavere restskatter.
Administrative konsekvenser for stat, amter om  

 kommuner Forslaget om udlejning af værelser har ikke  

 nævneværdige administrative konsekvenser for Told*Skat.
 Forslaget skønnes ikke at have administrative  

 konsekvenser for stat, amter og kommuner.
Økonomiske konsekvenser for erhvervslivet Forslaget skønnes ikke at have økonomiske  

 konsekvenser for erhvervslivet.
Administrative konsekvenser for erhvervslivet Forslaget skønnes ikke at have administrative  

 konsekvenser for erhvervslivet.
Administrative konsekvenser for borgerne Forslaget skønnes ikke at have administrative  

 konsekvenser for borgerne Miljømæssige konsekvenser Der er ingen miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Sammenfatning af økonomiske  

 konsekvenser Positive konsekvenser Negative konsekvenser Økonomiske konsekvenser for stat, amter og kommuner Årligt provenutab på ca. 20 mill. kr. ved et forudsat  

 udlejningsomfang på ca. 5.000 værelser.
Ca. 15 mill. kr. af tabet  

 vedrører de kommunale indkomstskatter.
 Ca. 10 mill. kr. af provenutabet vedrørende 2002 skønnes at  

 fremkomme i finansåret 2002, resten i finansåret 2003.
Administrative konsekvenser for stat, amter og kommuner Ingen Økonomiske konsekvenser for erhvervslivet Ingen Administrative konsekvenser for erhvervslivet Ingen Miljømæssige konsekvenser Forslaget har ingen milømæssige konsekvenser Administrative konsekvenser for borgerne Ingen Forholdet til EU-retten Lovforslaget indeholder ikke EU-retlige aspekter Høring Forslaget vil blive sendt til høring samtidig med  

 fremsættelsen.
Bemærkninger til de enkelte bestemmelser Til § 1 Til nr. 1 Det foreslås for det første, at boligejere  

 kan vælge anvende et fast minimumsbundfradrag for udlejning af  

 værelser på 24.000 kr. årligt - svarende til 2.000 kr. om  

 måneden.
Den enkelte ejer kan dog som hidtil vælge at anvende  

 det maksimale bundfradrag (procentreglerne) på 1 1/3 pct. af  

 ejendomsværdien eller regnskabsmetoden.
Herved er de faktiske forhold  

 og de almindelige markedsmekanismer afgørende for, hvilken metode den  

 enkelte ejer foretrækker.
Jo lavere ejendomsværdien er, desto mere  

 fordelagtigt vil minimumsfradraget være.
Hvorimod det vil være  

 mere fordelagtigt at anvende procentreglerne, når ejendomsværdien  

 overstiger f.eks. 1.801.000 kr.
Nogle enkelte eksempler viser virkningen af  

 hhv. de gældende procentregler og det foreslåede  

 minimumsfradrag:
ejendomsvurdering kr.
fradrag ved pct.-reglerne kr. om året det foreslåede minimumsfradrag kr. om året forskel kr. om året 850.000 11.330 24.000 12.670 1.000.000 13.330 24.000 10.670 1.800.000 23.994 24.000 6 1.801.000 24.007 24.000 - 7 2.000.000 26.660 24.000 - 2.660 Endvidere foreslås, at adgangen til  

 skattefri udlejning for boligejere udvides til også at omfatte  

 anpartshaverne i boliginteressentskaber, boligsamejer m.v., jf.  

 ejendomsværdiskattelovens § 4, stk. 1, nr. 6-8.
Hvis ejeren kun har ejet boligen en del af året,  

 skal minimumsfradraget - ganske som procentfradraget   fordeles  

 forholdsmæssigt.
D.v.s., at hvis ejeren selv overtager boligen i  

 oktober og samtidig lejer et værelse ud, skal minimumsfradraget  

 også beregnes forholdsmæssigt for de tre måneder = 6.000  

 kr.
Til nr. 2 Reglen i stk. 1 vedrører frem- eller udlejning  

 af en del af boligen.
 Reglen i stk. 2 angår tilfælde, hvor  

 ejeren eller lejeren af en bolig omfattet af stk. 1 frem- eller udlejer  

 hele sin egen bolig i en del af indkomståret til beboelse.
 Formålet med den foreslåede ændring er,  

 at minimumsfradraget også kan vælges, når det er hele  

 boligen, som frem- eller udlejes til beboelse i en del af  

 indkomståret.
Til nr. 3 Den foreslåede ændring af stk. 3 er alene  

 af redaktionel karakter.
Bilag 1 Lovforslaget sammenhold med gældende lov Gældende formulering Lovforslaget § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, foretages  

 følgende ændringer:
§ 15 P.
Lejere, der fremlejer en del af værelserne i  

 egen lejet lejlighed til beboelse, kan ved indkomstopgørelsen  

 vælge kun at medregne den del af bruttolejeindtægten, der  

 overstiger et bundfradrag på 2/3 af fremlejers egen årlige leje  

 for hele lejligheden.
Andelshavere i private andelsboligforeninger anses i  

 denne forbindelse som lejere, og andelshaveres boligafgift anses som leje.  

 Ejere, der udlejer en del af værelserne i en lejlighed i egen ejendom  

 omfattet af ejendomsværdiskattelovens § 4, stk. 1, nr. 1-5 og  

 9-11, til beboelse, kan ved indkomstopgørelsen vælge kun at  

 medregne den del af bruttolejeindtægten, der overstiger et bundfradrag  

 på 1 1/3 pct. af ejendomsværdien, jf. § 4, stk. 2, i  

 ejendomsværdiskatteloven.
For ejendomme beliggende i udlandet m.v.  

 udgør bundfradraget 1 1/3 pct. af handelsværdien, jf. § 4,  

 stk. 3, i ejendomsværdiskatteloven.
For fremlejere, andelshavere  

 og ejere, der kun har lejet eller ejet lejligheden en del af  

 indkomståret, beregnes der kun bundfradrag af denne del af den  

 årlige leje eller ejendomsværdiskat.
Bundfradraget dækker  

 samtlige udgifter og afskrivninger, der ellers ville være  

 fradragsberettigede i forbindelse med fremlejningen eller udlejningen.
For  

 ejere beregnes ejendomsværdiskat efter ejendomsværdiskatteloven  

 for den udlejede del af boligen.
 1.. I § 15 P, stk. 1, 3. pkt., udgår: »nr.  

 1-5 og 9-11,« og efter »jf. § 4, stk. 2, i  

 ejendomsværdiskatteloven« indsættes: », dog altid mindst  

 24.000 kr., jf. dog pkt. 5«.
Stk. 2. Lejere, der fremlejer lejligheden en del af  

 indkomståret til beboelse, kan ved indkomstopgørelsen  

 vælge kun at medregne den del af bruttolejeindtægten, der  

 overstiger et bundfradrag på 2/3 af fremlejers egen årlige leje.  

 Andelshavere i private andelsboligforeninger anses i denne forbindelse som  

 lejere, og andelshaveres boligafgift anses som leje.
Ejere af en  

 helårsbolig, som er omfattet af ejendomsværdiskattelovens  

 § 4, stk. 1, nr. 1-5 og 9-11, der udlejer boligen en del af  

 indkomståret til beboelse, kan ved indkomstopgørelsen  

 vælge kun at medregne den del af bruttolejeindtægten, der  

 overstiger et bundfradrag på 1 1/3 pct. af ejendomsværdien, jf.  

 § 4, stk. 2, i ejendomsværdiskatteloven.
Stk. 1, 4.  

 pkt., finder dog tilsvarende anvendelse.
For fremlejere, andelshavere og  

 ejere, der kun har lejet eller ejet lejligheden eller ejendommen en del af  

 indkomståret, beregnes der kun bundfradrag af denne del af den  

 årlige leje eller ejendomsværdiskat.
Bundfradraget dækker  

 samtlige udgifter og afskrivninger, der ellers ville være  

 fradragsberettigede i forbindelse med fremlejningen eller udlejningen.
For  

 ejere beregnes ejendomsværdiskat efter ejendomsværdiskatteloven i  

 udlejningsperioden.
2. § 15 P, stk. 2, 3. pkt., affattes  

 således: »Ejere af en helårsbolig, som er omfattet af  

 ejendomsværdiskattelovens § 4, stk. 1, der udlejer boligen en  

 del af indkomståret til beboelse, kan ved indkomstopgørelsen  

 vælge kun at medregne den del af bruttolejeindtægten, der  

 overstiger et bundfradrag som nævnt i stk. 1, 3. pkt.« Stk. 3. Lejere og ejere som nævnt i stk. 1-3, der  

 ikke anvender bundfradragsreglen i stk. 1 eller 2, kan ved  

 indkomstopgørelsen foretage fradrag for udgifter m.v. som nævnt  

 i stk. 1, 6. pkt., og stk. 2, 6. pkt.
Det samlede  

 fradragsbeløb kan dog ikke overstige bruttolejeindtægten.  

 Foretages fradraget efter 1. pkt., kan den pågældende lejer eller  

 ejer ikke senere overgå til bundfradrag efter stk. 1 eller 2.
 3. I § 15 P, stk. 3, 1. pkt., ændres  

 »stk. 1-3« til: »stk. 1-2«.
