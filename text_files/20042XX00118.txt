Skriftlig fremsættelse (3. marts 2005) Fødevareministeren  

  

 (Hans Christian Schmidt):
 Herved tillader jeg mig for Folketinget at fremsætte:
Forslag til lov  

 om ændring af lov om støtte til udvikling af landdistrikterne  

 (landdistriktsstøtteloven) (Mulighed for flere  

 støtteordninger, ændring af støtteordningen for yngre jordbrugere, ændring af  

 bestemmelserne om bemyndigelse og finansiering, m.m.).
(Lovforslag nr.
L 123).
 Lovforslaget fremsættes med henblik på ændring af lov om  

 støtte til udvikling af landdistrikterne (landdistriktsstøtteloven).
 Baggrunden for lovforslaget er reformen af EU's  

 landbrugspolitik, der foruden ændringen af den direkte støtte til landmændene  

 også medfører en udvidelse af landdistriktsforordningens støttemuligheder.
Lovforslagets ene hovedelement er således en udvidelse af  

 fødevareministerens bemyndigelse til at gennemføre foranstaltninger, som  

 nævnt  

 i landdistriktsforordningen, til også at omfatte de nye muligheder som følger  

 af reformen.
I lovforslaget foreslås det derfor, at fødevareministeren får  

 hjemmel til at yde støtte til   

 	  

 opfyldelse af normer  

 vedrørende miljø, folke-, dyre- og plantesundhed, dyrevelfærd og  

 arbejdssikkerhed,   

 	  

 forbedring af  

 dyrevelfærd og   

 	  

 forbedring af  

 landbrugsprodukternes kvalitet og salgsfremstød for disse produkter.
 Lovforslagets andet hovedelement er et forslag om  

 afskaffelse pr. 1. januar 2006 af overgangsordningen for yngre jordbrugere,  

 den  

 såkaldte § 6-YJ-ordning.
 Lovforslagets tredje hovedelement er et forslag om at yde et  

 YJ-tillægslån til yngre jordbrugere, der har indgivet ansøgning om YJ-lån  

 efter  

 den 8. oktober 2004, hvor realkreditinstitutterne indførte et fradrag ved  

 vurderingen af landbrugsejendomme svarende til en estimeret kapitaliseret  

 værdi  

 af betalingsrettighederne, som tildeles landmændene personligt efter  

 enkeltbetalingsordningen.
Fradraget i vurderingen medfører lavere realkreditlån,  

 herunder YJ-lån.
YJ-tillægslånet neutraliserer helt eller delvis det lavere  

 YJ-lån og realkreditlån.
Der kan maximalt ydes et YJ-tillægslån på 1,6 mio.  

 kr., således at de samlede YJ-lån højst kan udgøre 4,5 mio. kr. pr. ansøger.
 Desuden foreslås en udvidelse af hjemmelen til, at andre end  

 Fødevareministeriet kan deltage i finansieringen af landdistriktsprogrammets  

 foranstaltninger, således at amter, kommuner, offentlige fonde (f.eks.  

 landbrugets promille- og  

 produktionsafgiftsfonde), og private organisationer fremover har mulighed for  

 at bidrage til den nationale medfinansiering af foranstaltninger under  

 landdistriktsprogrammet.
 Endvidere foreslås etablering af en hjemmel til hos andre  

 offentlige myndigheder at indhente de oplysninger, der er nødvendige for at  

 kontrollere overholdelsen af de relevante forordningsbestemmelser, loven,  

 samt  

 de regler, der er udstedt i medfør af loven, bl.a. med henblik på  

 registersamkøring  

 og sammenstilling af oplysninger i kontroløjemed.
 Endelig skabes lovhjemmel til, at fødevareministeren får  

 mulighed for at kunne delegere sine beføjelser efter loven til en statslig  

 institution uden for Fødevareministeriets område.
 Idet jeg i øvrigt henviser til lovforslagets bemærkninger,  

 anbefaler jeg lovforslaget til Folketingets hurtige og velvillige behandling.
