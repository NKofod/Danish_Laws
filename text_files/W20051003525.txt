Tinglysningsafgift  allonge til pantebreve  inddragelse af  

 yderligere fast ejendom under pantet - efteropkrævning Klagen skyldes, at to allonger til pantebreve, hvorved der  

 inddrages yderligere pant, er anset for tinglysningsafgiftspligtige, samt  

 spørgsmål om efteropkrævning.
Landsskatterettens  

 afgørelse Afgiftsmyndighedens afgørelse stadfæstes.
Sagens oplysninger Klageren udstedte i 1986 2 pantebreve til en fond.
Det første pantebrev  i det følgende pantebrev 1  blev  

 udstedt den 2. september 1986 med en hovedstol på 12.237.163 kr. og blev  

 tinglyst første gang  

 den 15. september  

 1986. Der blev efterfølgende oprettet flere allonger til pantebrevet.
Ved  

 allonge af 16. maj 2002 blev der yderligere givet pant i ejendommene matr.  

 nr.  

 1 - 7. Allongen blev anmeldt til tinglysning den 28. maj 2002. Ved  

 anmeldelsen  

 blev der betalt 1.400 kr. i tinglysningsafgift.
Allongen blev samme dag  

 afvist  

 fra tinglysning.
Der blev den 11. september 2002 oprettet en ny allonge til  

 pantebrevet.
Ved allongen blev de nævnte ejendomme inddraget på ny.
Derudover  

 indeholder allongen en respektklausul.
Allongen blev anmeldt til tinglysning  

 den 4. oktober 2002. Der blev ved anmeldelsen til tinglysning betalt 1.400  

 kr.  

 i tinglysningsafgift.
Allongen blev samme dag  den 4. oktober 2002  

  jf.  

 tinglysningskontorets påtegning på pantebrevet tilbagekaldt efter anmelderens  

 begæring og afvist fra tinglysning.
Tilbagekaldelsen skete i forbindelse med,  

 at tinglysningskontoret telefonisk gjorde klagerens advokat opmærksom på, at  

 der skulle betales yderligere tinglysningsafgift i medfør af  

 tinglysningsafgiftslovens  

 § 5, stk. 3, 1. pkt.
Den yderligere afgift blev ikke indbetalt.
Det andet pantebrev  i det følgende pantebrev 2  blev  

 udstedt den 6. oktober 1986 med en hovedstol på 11.673.796 kr. og blev  

 tinglyst  

 første gang den 4. november 1986. Der blev efterfølgende oprettet flere  

 allonger til pantebrevet.
Ved allonge af 16. maj 2002 blev der yderligere  

 givet  

 pant i ejendommene matr. nr. 1 7. Allongen blev anmeldt til tinglysning og  

 tinglyst den 28. maj 2002. Der blev ved anmeldelsen til tinglysning betalt  

 1.400 kr. i tinglysningsafgift.
Ved en erkendt fejl fra tinglysningskontorets  

 side blev der ikke opkrævet yderligere afgift, ligesom pantebrevet fejlagtigt  

 ikke blev oversendt til afgiftsmyndigheden til afgiftsprøve.
Den seneste  

 tinglysningsmæssige ekspedition fandt sted den 4. oktober 2002, hvor en  

 allonge  

 af 11. september 2002 indeholdende en respektklausul blev tinglyst.  

 Pantebrevet  

 blev da forsynet med tinglysningskontorets påtegning om afgiftsspørgsmålets  

 overgivelse til afgiftsmyndigheden.
 Anmelderen har oplyst, at den daværende advokat i sagen i  

 maj 2002 kontaktede tinglysningskontoret og fik oplyst, at anmeldelse til  

 tinglysning af de to allonger i 2002 ville udløse en tinglysningsafgift på i  

 alt hver 1.400 kr.
 For Landsskatteretten har tinglysningskontoret oplyst ikke  

 at kunne afvise, men heller ikke at kunne bekræfte, at have oplyst overfor  

 anmelderen af pantebrevene, at tinglysningsafgiften af disse alene udgjorde  

 1.400 kr. for hver.
 Afgiftsmyndigheden blev ikke kontaktet i sagen, før de  

 tinglysningsmæssige ekspeditioner var afsluttet.
Afgiftsmyndighedens  

 afgørelse Allongen til pantebrev 1 er anset for at skulle  

 afgiftsberigtiges med yderligere 192.780 kr.
Beløbet er opgjort således:
Tinglysningsafgift, 1,5 %, oprundet 183.600 kr.
 Tinglysningsafgift, fast del, 1.400 kr.
 1.400 kr.
Betalt ved anmeldelsen -1.400 kr.
Skyldig afgift ved anmeldelsen 183.600 kr.
Forhøjet afgift, jf. § 20 9.180 kr.
Skyldig afgift i alt 192.780 kr.
Afgiften er efter pantebrevets tilbagekaldelse / afvisning  

 fra tinglysning delvis godtgjort af afgiftsmyndigheden med i alt 185.000 kr.,  

 således at der alene skal indbetales 7.780 kr.
Den faste afgift på 1.400 kr.  

 kan ikke godtgøres.
Allongen til pantebrev 2 er anset for at skulle  

 afgiftsberigtiges med yderligere 183.960 kr.
Beløbet er opgjort således:
Tinglysningsafgift, 1,5 %, oprundet 175.200 kr.
 Tinglysningsafgift, fast del, 1.400 kr.
 1.400 kr.
Betalt ved anmeldelsen -1.400 kr.
Skyldig afgift ved anmeldelsen 175.200 kr.
Forhøjet afgift, jf. § 20 8.760 kr.
Skyldig afgift i alt 183.960 kr.
Afgiftsmyndigheden har vedrørende pantebrev 1 bl.a. henvist  

 til, at der efter tinglysningsafgiftslovens § 5, stk. 3, 1. pkt., skal  

 beregnes  

 afgift af hele det pantsikrede beløb efter lovens § 5, stk. 1, når der som i  

 det foreliggende tilfælde tinglyses en ændring, hvorved der inddrages anden  

 eller yderligere fast ejendom eller løsøre under pantet.
Afgiften forfalder  

 allerede ved anmeldelsen til tinglysning, jf. tinglysningsafgiftslovens § 16.  

 Afgiften skal derfor betales, uanset om dokumentet bliver tinglyst eller  

 afvist  

 fra tinglysning.
Der er ikke sket en matrikulær ændring, men inddragelse af  

 yderligere fast ejendom under pantet, som udløser fuld afgift af hele det  

 pantsikrede beløb.
Der blev ikke ved anmeldelsen til tinglysning betalt den  

 korrekte afgift, men alene 1.400 kr.
Der skal derfor betales en forhøjet  

 afgift  

 på 5 % af det skyldige afgiftsbeløb, jf. tinglysningsafgiftslovens § 20.
Allongen af 11. august 2002 vedrører samme forhold som  

 allongen af 16. maj 2002. Da allongen af 16. maj 2002 blev afvist fra  

 tinglysning, kan tinglysningsafgiften genanvendes ved anmeldelsen til  

 tinglysning af allongen af 11. august 2002, jf. tinglysningsafgiftslovens §  

 22,  

 stk. 2. Da allongen af 11. august 2002 blev anmeldt til tinglysning inden 6  

 måneder  

 fra anmeldelsen til tinglysning af allongen af 16. maj 2002, kan både den  

 variable og den faste tinglysningsafgift genanvendes.
Der skulle derfor ikke  

 have været betalt yderligere tinglysningsafgift ved anmeldelsen til  

 tinglysning  

 af allongen af 11. august 2002. Efter tinglysningsafgiftslovens § 19, stk. 2,  

 kan afgiftsmyndigheden godtgøre for meget betalt tinglysningsafgift.
Den  

 betalte afgift på 1.400 kr. kan derfor godtgøres.
Allongen af 11. august 2002 blev afvist fra tinglysning.  

 Anmelderen har søgt om godtgørelse af afgiften og har i den forbindelse  

 oplyst,  

 at dokumentet ikke skal benyttes.
Efter tinglysningsafgiftslovens § 22, stk.  

 1,  

 kan afgiftsmyndigheden godtgøre tinglysningsafgiften, når dokumentet er  

 blevet  

 afvist fra tinglysning.
Efter bestemmelsen er det kun den variable afgift på  

 183.600 kr., der kan godtgøres.
Den faste afgift på 1.400 kr. og den  

 forhøjede  

 afgift på 9.180 kr. kan ikke godtgøres.
Efter tinglysningsafgiftslovens § 16 indtræder  

 afgiftspligten allerede ved anmeldelsen til tinglysning.
Dette gælder, uanset  

 om dokumentet bliver tinglyst, eller om det bliver afvist fra tinglysning.  

 Hvis  

 dokumentet bliver afvist fra tinglysning, er det muligt efterfølgende at søge  

 afgiften godtgjort efter lovens § 22. Dette ændrer imidlertid ikke på, at  

 afgiften  

 skulle have været betalt ved anmeldelsen til tinglysning.
Den forhøjede  

 afgift  

 ifaldes allerede ved anmeldelsen til tinglysning, når der ikke er betalt den  

 korrekte afgift.
Afgiftsmyndigheden har vedrørende pantebrev 2 bl.a. henvist  

 til, at der efter tinglysningsafgiftslovens § 5, stk. 3, 1. pkt., skal  

 beregnes  

 afgift af hele det pantsikrede beløb efter lovens § 5, stk. 1, når der som i  

 det foreliggende tilfælde tinglyses en ændring, hvorved der inddrages anden  

 eller yderligere fast ejendom eller løsøre under pantet.
Der er ikke sket en  

 matrikulær ændring, men en inddragelse af yderligere fast ejendom under  

 pantet,  

 som udløser fuld afgift af hele det pantsikrede beløb.
Endvidere er det anført, at tinglysningsmyndighederne skal  

 sende et dokument til afgiftsprøve, hvis afgiften efter  

 tinglysningsmyndighedens  

 skøn ikke er beregnet korrekt, jf. tinglysningsafgiftslovens § 19, stk. 1.  

 Oversendelsen sker, når tinglysningsekspeditionen er afsluttet.
Der er alene  

 tale om et skøn, ligesom tinglysningsmyndighederne ikke har pligt til at  

 efterprøve afgiftsgrundlaget.
Det fremgår af punkt 14.4 i cirkulære nr. 147  

 af  

 23. september 1999 om afgift ved tinglysning af ejer- og panterettigheder  

 mv.,  

 at tinglysningskontorerne typisk vil ringe til anmelder efter et åbenbart  

 overset  

 beløb eller en åbenbar glemt oplysning af afgiftsmæssig karakter, men de har  

 ingen pligt til at gøre det.
Tinglysningskontoret har altså ikke pligt til at  

 reagere på en manglende afgift.
Ansvaret for manglende afgift påhviler derfor  

 ikke tinglysningskontoret, men den afgiftspligtige i henhold til dokumentet.  

 Det forhold, at advokaten ikke er opmærksom på, at der skal betales  

 tinglysningsafgift, fritager ikke dokumentet fra afgift.
Det er  

 afgiftsmyndigheden, der vejleder om afgiftens størrelse, ikke  

 tinglysningsmyndighederne.  

 Advokaten burde derfor have henvendt sig til afgiftsmyndigheden i stedet for  

 til tinglysningskontoret med spørgsmålet om afgiftens størrelse.
Afgiftsmyndigheden har i tinglysningsafgiftslovens §§ 28-29  

 hjemmel til at foretage kontrol med afgiftens beregning.
Det er i den  

 forbindelse de almindelige forældelsesregler, der gælder, jf. § 1, stk. 1,  

 nr.  

 4 i lov nr. 274 af 22. december 1908 om forældelse af visse fordringer.
Det  

 betyder, at afgiftsmyndigheden har hjemmel til at prøve et dokument og til at  

 opkræve yderligere afgift i indtil 5 år efter, dokumentet er blevet anmeldt  

 til  

 tinglysning.
Kravet om betaling af yderligere tinglysningsafgift er derfor  

 ikke  

 bortfaldet.
Det fremgår af punkt 14.4 i cirkulære nr. 147 af 23.  

 september 1999 om afgift ved tinglysning af ejer- og panterettigheder mv., at  

 når tinglysningskontoret opkræver yderligere afgift, er der ikke tale om en  

 forvaltningsmæssig afgørelse.
Det samme gør sig gældende, når  

 tinglysningskontoret undlader at opkræve yderligere afgift.  

 Forvaltningsmæssige  

 afgørelser vedrørende tinglysningsafgiften henhører alene under  

 afgiftsmyndigheden, jf. tinglysningsafgiftslovens § 19 samt cirkulærets punkt  

 14.4. Tinglysningskontoret er derfor ikke en forvaltningsmyndighed i relation  

 til tinglysningsafgiften, og der er ikke udstedt en begunstigende  

 forvaltningsakt ved tinglysning af allongen alene mod betaling af 1.400 kr.
Der er ligeledes ikke tale om en begunstigende  

 forvaltningsakt, når afgiftsmyndigheden ikke reagerede på manglende afgift  

 umiddelbart ved tinglysningen af et dokument.
Afgiftsmyndigheden har ikke  

 noget  

 at gøre med selve tinglysningen af et dokument, dette henhører under  

 domstolene.
Afgiftsmyndigheden har kun hjemmel til at prøve et dokument i  

 afgiftsmæssig henseende, og til at opkræve yderligere afgift i indtil 5 år  

 efter, dokumentet er blevet anmeldt til tinglysning.
Ved efterfølgende  

 opkrævning af tinglysningsafgift er der derfor ikke tale om tilbagekaldelse  

 af  

 en tidligere begunstigende forvaltningsakt.
Afgiften beregnes i øvrigt af pantebrevets tinglyste  

 hovedstol.
Hvis afgiften skulle have været beregnet alene af pantebrevets  

 restgæld, skulle det pantsikrede beløb have været nedlyst, inden der blev  

 inddraget yderligere pant.
Det er ikke tilstrækkeligt, at det pantsikrede  

 beløb  

 kunne være blevet nedlyst.
I den foreliggende sag er det pantsikrede beløb  

 ikke  

 blevet nedlyst, inden allongen er blevet anmeldt til tinglysning.
Afgiften  

 skal  

 derfor beregnes af pantebrevets nominelle hovedstol på 11.673.796 kr.
Klagerens påstand og  

 argumenter For så vidt angår pantebrevet på oprindeligt 11.673.796 kr.  

 har klageren overfor Landsskatteretten principalt fremsat påstand om, at der  

 ikke er grundlag for at pålægge tinglysningsafgift med yderligere end den  

 faste  

 afgift på 1.400 kr.
 Subsidiært har klageren fremsat påstand om, at den pålagte  

 tinglysningsafgift på 183.960 kr. vedrørende samme pantebrev skal godtgøres  

 ved  

 en aflysning af pantebrevet, jf. tinglysningsafgiftslovens § 23, stk. 1, nr.  

 3.
 Mere subsidiært har klageren fremsat påstand om, at der  

 alene skal beregnes tinglysningsafgift af det beløb  4.215.126 kr.  

   

 pantebrevet skulle have været nedlyst til.
 For så vidt angår pantebrevet på oprindeligt 12.237.163 kr.  

 har klageren fremsat påstand om, at der ikke er grundlag for at opkræve en  

 forhøjet afgift på 7.780 kr. i medfør af tinglysningsafgiftslovens § 20.
Til støtte for de fremsatte påstande har klageren i første  

 række bl.a. gjort gældende, at tinglysningskontoret den 28. maj 2002 foretog  

 tinglysning af pantebrev 2 uden at kræve nogen yderligere afgift indbetalt,  

 og  

 uden at der blevet givet mulighed for at tilbagekalde tinglysningen.
Dette  

 ville være sket øjeblikkeligt, såfremt tinglysningskontoret havde beregnet  

 korrekt afgift og telefonisk havde givet meddelelse herom ved  

 telefonopringning  

 den 28. maj 2002. Såfremt der skulle have været opkrævet yderligere afgift,  

 burde tinglysningskontoret og/eller Told- og Skatteregionen have reageret  

 umiddelbart efter anmeldelsen, og under alle omstændigheder inden for en  

 langt  

 kortere frist end de 4 måneder og 1 uge, der forløb i den konkrete sag, ikke  

 mindst under hensyn til afgiftens størrelse, der nu på grund af  

 tinglysningskontorets  

 fejl risikerer at koste klageren 191.740 kr.
Efter almindelige passivitetsregler er det nødvendigt for at  

 bevare et krav, at afgiftsmyndigheden rykker debitor eller på anden måde gør  

 det klart for debitor, at afgiftsmyndigheden mener at have et krav og agter  

 at  

 gøre dette krav gældende, jf.
Obligationsret, 3.del af Gomard p. 227. Dette  

 gælder særligt i de situationer, hvor det ikke står klart for en debitor, at  

 afgiftsmyndigheden vil gøre et krav gældende, og hvad kravet går ud på.
Der  

 forløb konkret mere end 4 måneder og 1 uge fra tinglysningen og fra  

 tinglysningskontorets fejl, til et krav blev gjort gældende om betaling af  

 yderligere tinglysningsafgift.
Af denne grund må ethvert krav på betaling af  

 afgift såvel som forhøjet afgift være fortabt ved passivitet.
Klageren har haft en berettiget forventning om, at Told- og  

 Skatteregionen ikke havde yderligere krav.
Det fremgår ingen steder af  

 lovgivningen, at den afgiftspligtige har pligt til at foretage efterbetaling  

 i  

 en situation som denne, hvor tinglysningsmyndigheden samt afgiftsmyndigheden  

 har begået fejl.
Såfremt tinglysningskontoret havde handlet korrekt og i  

 overensstemmelse med sædvane og i forbindelse med tinglysningen den 28. maj  

 2002 havde gjort opmærksom på, at der skulle betales fuld afgift af pantebrev  

 2, ville afgiftsmyndighedens krav mod klageren være reduceret, som  

 udgangspunkt  

 til 0 kr., da pantebrevet ville være blevet trukket tilbage fra tinglysning  

 øjeblikkeligt, og tinglysning ville have været fuldstændig undladt.
Tinglysningsafgiften efter de nugældende regler forfalder  

 ved anmeldelse, men en tinglysning kan tilbagekaldes fra anmeldelsen, og  

 indtil  

 selve tinglysningen finder sted.
Såfremt det måtte lægges til grund, at  

 tinglysningskontoret i denne konkrete situation ikke havde pligt til at  

 orientere den afgiftspligtige om afgiftsspørgsmål inden tinglysning, men  

 samtidigt skulle tinglyse pantebrevet, giver dette reelt ingen mulighed for  

 tilbagekaldelse eller anden reaktion fra den afgiftspligtige.
Dette kan have  

 store økonomiske konsekvenser for den afgiftspligtige, da en godtgørelse, som  

 følge af en tilbagekaldelse, jf. tinglysningsafgiftslovens § 22, ikke er  

 mulig, når dokumentet er blevet tinglyst.
Dette resulterer i et højest  

 urimeligt resultat for den afgiftspligtige.
Tinglysningsmyndighederne må derfor som minimum have pligt  

 til at reagere ved manglende eller forkert beregnet afgift.
Told- og  

 Skatteregionen udøver kontrol med tinglysningskontorets beregning og  

 opkrævning, jf. tinglysningsafgiftslovens § 28. Denne kontrol er, som det  

 fremgår, ikke blevet udøvet i forbindelse med den konkrete sag, hvorfor Told-  

 og Skatteregionen, og ikke klageren, må bære ansvaret for  

 tinglysningskontorets  

 fejl.
Afgiftsmyndigheden er utvivlsomt en forvaltningsmyndighed,  

 og har delegeret en del af sin kompetence efter tinglysningsafgiftsloven til  

 tinglysningskontorerne.
En myndighed, der lovligt har fået tildelt en opgave  

 ved delegation i forhold til borgeren, har samme pligter som den myndighed,  

 der  

 har delegeret opgaven, jf.
Forvaltningsret af Gammeltoft Hansen m.fl. p. 93  

 f.  

 Tinglysningskontorerne har således samme pligter overfor borgerne som  

 afgiftsmyndigheden.  

 Yderligere har de afgørelser, der bliver truffet af tinglysningskontorerne i  

 kraft af delegation, samme virkning, som hvis de var truffet af  

 afgiftsmyndigheden selv.
Afgiftsmyndigheden må derfor i spørgsmål vedrørende  

 opkrævning af afgift skulle identificeres med tinglysningskontoret.
Enhver  

 fejl  

 begået af tinglysningskontorerne må herefter betragtes som en fejl begået af  

 afgiftsmyndigheden.
Tinglysningskontorerne er som udgangspunkt ikke en del af  

 den offentlige forvaltning, men tinglysningskontorernes beslutninger må  

 alligevel, på grund af delegationen, i relation til tinglysningsafgiftsloven  

 betragtes som en forvaltningsretlig afgørelse.
Tinglysningskontorerne udøver  

 således ikke kun faktisk forvaltningsvirksomhed gennem håndhævelse af  

 tinglysningsafgiftsloven, men træffer en beslutning, der pålægger borgeren en  

 økonomisk byrde.
Afgiftsmyndighedens omgørelse af denne beslutning vil have  

 indgribende økonomisk effekt på borgeren, særligt hvis der er tale om en  

 bebyrdende afgørelse i forhold til tinglysningskontorets beslutning.
Enhver beslutning fra tinglysningskontorernes side om  

 afgiftsopkrævning må kunne anses som en afgørelse i forvaltningslovens  

 forstand.
En manglende reaktion må således også kunne anses som en afgørelse.
 I den konkrete situation er der tale om en begunstigende  

 forvaltningsakt fra tinglysningskontorets side, som tinglysningskontoret  

 eller  

 afgiftsmyndigheden ikke efterfølgende kan omgøre eller kræve yderligere  

 betaling for i henhold til de gældende forvaltningsretlige regler og  

 principper.
En tilbagekaldelse og efterfølgende omgørelse af afgørelsen  

 til stor ugunst for klageren, konkret 191.740 kr., kræver et særligt stærkt  

 tilbagekaldelseshensyn.
Et udelukkende økonomisk hensyn for  

 afgiftsmyndigheden  

 vil her ikke kunne anses at være tilstrækkeligt.
 Det forhold, at tinglysningskontorerne samt Told- og  

 Skatteregionen begge administrerer tinglysningsafgiftsloven, skal ikke komme  

 borgerne, herunder klageren til skade.
 De pågældende pantebreve har allerede fuldgyldigt pant i  

 andre ejendomme, og tinglysningen på den ekstra ejendom var således alene en  

 fuldstændig ligegyldig formalitet, som aldrig havde været ønsket gennemført,  

 såfremt man var blevet gjort opmærksom på, at det kostede afgift.
 Tinglysningen var og er således uden enhver betydning for  

 klageren.
Klageren ønsker det tinglyste pantebrev 2 aflyst, så snart  

 nærværende sag er afgjort, og ser gerne afgørelsen gjort betinget af, at  

 aflysningen sker.
Pantebrev 2 havde aldrig haft pant i den landejendom, der  

 blev solgt af klageren i omkring 1990, og som havde skabt kontantdepotet, og  

 det er således en fejl fra Civilretsdirektoratets side, at direktoratet  

 oprindeligt  

 har krævet tinglysning af Pantebrev 2 på ejendommen.
Der var slet ikke  

 hjemmel  

 hertil, og den foretagne tinglysning og afgiftskravet er på denne baggrund så  

 meget desto mere absurd og uheldig.
Subsidiært har klageren anført, at pantebrev 2 ikke har  

 været overgivet til kreditor efter tinglysning den 28. maj 2002, og der har  

 ikke på noget tidspunkt i forhold til den konkret omhandlede tinglysning  

 været  

 betalt ydelser i henhold til pantebrevet.
Pantebrev 2 opfylder således ved en  

 aflysning betingelserne i tinglysningsafgiftsloven § 23, stk. l, nr.3. Der  

 kan  

 ikke være forskel på en pantsætning ved et nyudstedt pantebrev og et tilfælde  

 som det foreliggende, hvor pantet udvides via et eksisterende pantebrev.
Den  

 pålignede afgift skal således godtgøres af afgiftsmyndigheden ved aflysning  

 af  

 pantebrev 2 på ejendommen, hvilket støttes af det forhold, at pantebrevet  

 aldrig  

 skulle have været tinglyst.
Mere subsidiært har klageren anført, at pantebrev 2's  

 restgæld kun udgør 4.215.126 kr.  

 pr. 11.  

 december 2001. Hvis tinglysningskontoret havde gjort opmærksom på afgiftens  

 størrelse, ville man således under alle omstændigheder kunne have nedlyst  

 pantebrevet til restgælden.
Herved havde der kun skullet betales afgift af  

 dette beløb.
Tinglysningskontorets manglende reaktion har således minimum  

 påført klageren et tab, der udgør differencen mellem størrelsen på de to  

 afgifter.
 For så vidt angår den forhøjede afgift efter  

 tinglysningsafgiftslovens § 20 har klageren bl.a. gjort gældende, at  

 berettigelsen  

 af en opkrævning af tillægsafgift for pantebrev 1, jf.  

 tinglysningsafgiftslovens § 20 bestrides, idet tinglysningsanmeldelsen blev  

 tilbagekaldt umiddelbart efter tinglysningskontorets modtagelse, og den  

 afgiftspligtige derfor skal have mulighed for at berigtige åbenbare fejl  

 eller  

 forglemmelser i perioden mellem indlevering og den faktiske tinglysning uden,  

 at der påløber tillægsafgift.
 Formålet med bestemmelsen i tinglysningsafgiftslovens § 20  

 må være at kunne pålægge tillægsafgift ved forsinket betaling i de tilfælde  

 hvor afgiften ikke bestrides, og hvor tinglysning reelt sker, således at der  

 sker betaling for en udført ydelse.
 Det forekommer i strid med formålet med bestemmelsen i  

 tinglysningsafgiftslovens § 20, at der betales en tillægsafgift af en afgift,  

 der ikke skal betales, idet den er godtgjort af Told- og Skatteregionen.
 Det fremgår af tinglysningsafgiftsloven med kommentarer, at  

 i de tilfælde hvor tinglysningsmyndigheden reagerer på en utilstrækkelig  

 indbetalt afgift inden selve tinglysningen, finder § 20 ikke anvendelse.
 Told - og Skatteregionens afgørelse af 27. januar 2003 skal  

 derfor omgøres.
Landsskatterettens bemærkninger  

 og begrundelse For så vidt angår pantebrevet på oprindeligt 11.673.796 kr.  

 finder retten, at afgiften på 183.960 kr. som følge af anmeldelsen af den  

 omhandlede allonge til tinglysning er pålagt med rette, jf.  

 tinglysningsafgiftslovens § 5, stk. 3, 1. pkt., jf. § 5, stk. 1, samt jf.  

 samme  

 lovs § 20. Anmeldelsen vedrørte således tinglysning af inddragelse yderligere  

 pant, og afgiften skal herved beregnes af pantebrevets hovedstol.
Det bemærkes endvidere, at tinglysningsafgift er en  

 transaktionsbaseret afgift, der knytter sig til den faktiske  

 tinglysningsmæssige  

 behandling af dokumenter omfattet af tinglysningsafgiftsloven, således som  

 tinglysningen fastlægges af tinglysningskontorerne ved byretterne eller  

 ændres  

 af højere ret ved kæremål.
Afgiftsmyndigheden er de statslige told- og  

 skattemyndigheder, jf. tinglysningsafgiftslovens § 25, hvorunder ikke  

 henhører  

 tinglysningskontorerne.
Tinglysningskontorernes opgave som  

 registreringsmyndighed i forbindelse med administration af afgiften er at  

 modtage afgiftsbetalingen.
Registreringsmyndigheden træffer derimod ikke  

 afgørelser om afgiften, jf. cirkulære nr. 147 om lov nr. 382 af 2. juni 1999,  

 pkt. 14.2, hvilken kompetence henhører under afgiftsmyndigheden.
 Denne kompetence er ikke i noget omfang delegeret til  

 registreringsmyndigheden.
 Allerede af de anførte grunde kan der ikke skabes en  

 berettiget forventning hos en afgiftspligtig om  på grundlag af  

 tilkendegivelser fra registreringsmyndighederne  at blive stillet  

 anderledes,  

 end hvad der følger af tinglysningsafgiftslovens almindelige regler.
 Det er et grundtræk ved tinglysningsafgiftslovens system, at  

 afgiftsmyndigheden fører kontrol med og fastsætter tinglysningsafgiften  

 vedrørende anmeldte dokumenter, når den tinglysningsmæssige ekspedition er  

 tilendebragt, jf. tinglysningsafgiftslovens § 19, stk. 1, sammenholdt med §§  

 28  

 og 29. Efter de dagældende forældelsesregler på området forældedes  

 afgiftsmyndighedens krav på afgift først efter 5 år, jf. lov nr. 147 af 23.  

 september 1908.
 Landsskatteretten påkender klager over afgørelser i 1.  

 instans af spørgsmål om omfanget af afgiftsfritagelser og  

 afgiftsgodtgørelser,  

 jf. tinglysningsafgiftslovens § 27, stk. 1, nr. 3, men har ikke kompetence  

 for  

 så vidt angår forhold vedrørende den tinglysningsmæssige behandling eller  

 kompetence til at afgøre erstatningsmæssige spørgsmål i forbindelse med  

 tinglysningen eller i forbindelse med myndighedstilkendegivelser vedrørende  

 tinglysningsafgiftsberegningen.
 Som følge af det anførte tages klagerens principale og mere  

 subsidiære påstand ikke til følge.
Da pantebrevet på oprindeligt 11.673.796 kr. fortsat er  

 tinglyst, kan retten ikke behandle en anmodning om godtgørelse af  

 tinglysningsafgift i tilfælde af pantebrevets eventuelle aflysning.  

 Kompetencen  

 i første instans i denne henseende henhører under afgiftsmyndigheden, jf.  

 tinglysningsafgiftslovens § 23, stk. 4, der under iagttagelse af proceduren i  

 tinglysningsafgiftslovens § 23, stk. 2, træffer afgørelse herom.
Denne  

 afgørelse kan i medfør af tinglysningsafgiftslovens § 27 påklages til  

 Landsskatteretten.
For så vidt angår klagerens mest subsidiære påstand  

 vedrørende pantebrevet på oprindeligt 12.237.163 kr. bemærkes, at beregning  

 og  

 indbetaling af tinglysningsafgiften i medfør af tinglysningsafgiftslovens §  

 18,  

 stk. 1, 1 pkt., påhviler den afgiftspligtige.
I medfør af lovens § 18, stk.  

 1,  

 2. pkt., nr. 2, omfatter afgiftspligten såvel panthaver som pantsætter.  

 Afgiftspligten indtræder i medfør af lovens § 16, stk. 1, ved anmeldelsen til  

 tinglysning eller registrering.
Betales afgiften eller en del heraf ikke ved  

 anmeldelsen, jf. § 16, forhøjes det skyldige afgiftsbeløb med 5 %, dog mindst  

 200 kr., jf. lovens § 20.
 Muligheden for godtgørelse vedrørende pantebreve, der er  

 anmeldt til tinglysning, og som efterfølgende  inden tinglysning   

 trækkes  

 tilbage eller afvises fra tinglysning eller registrering, reguleres af  

 tinglysningsafgiftslovens § 22. Bestemmelsen har følgende ordlyd:
Trækkes en anmeldelse til tinglysning eller registrering  

 tilbage, eller afvises tinglysning eller registrering, godtgør  

 afgiftsmyndigheden efter anmodning det ved anmeldelsen indbetalte  

 afgiftsbeløb,  

 dog med fradrag af 1.400 kr., når tilbagetrækning eller afvisning sker fra  

 tinglysning.
Anmodningen skal indsendes gennem registreringsmyndigheden, der  

 ved påtegning på anmodningen anfører størrelsen af det modtagne afgiftsbeløb  

 og  

 attesterer, at anmeldelsen er trukket tilbage, eller at tinglysning  

 henholdsvis  

 registrering er blevet afvist.
Stk. 2. Indgives en anmeldelse, for hvilken afgift er  

 godtgjort efter stk. 1, til tinglysning eller registrering senest 6  

 måneder  

 efter den første anmeldelse, nedsættes afgiften ved den fornyede anmeldelse  

 med  

 1.400 kr.
Hvis der ikke er anmodet om godtgørelse efter stk. 1,  

 nedsættes  

 afgiften ved den fornyede anmeldelse med det oprindeligt indbetalte  

 afgiftsbeløb,  

 idet der dog fradrages 1.400 kr., hvis den fornyede anmeldelse til  

 tinglysning  

 sker senere end 6 måneder efter den første anmeldelse.
Stk. 3. Godtgørelse efter stk. 1 udbetales senest  

 14 dage efter afgiftsmyndighedens modtagelse af anmodningen. Af cirkulære nr. 147 af 23. september 1999 om lov nr. 382 af  

 2. juni 1999 (tinglysningsafgiftsloven) pkt. 14.4. fremgår følgende:
( )14.4. Åbenbare fejl ved betaling af afgiften De afgiftspligtige kan som hidtil få lejlighed til at  

 berigtige åbenbare fejl ved beregning af afgiften overfor  

 registreringsmyndigheden.  

 Tinglysningskontoret vil typisk telefonere efter et åbenbart overset beløb  

 eller en åbenbar glemt oplysning af afgiftsmæssig karakter, hvorefter den  

 afgiftspligtige efterbetaler eller afgiver oplysningen i perioden mellem  

 indlevering og lysning.
Der ligger ikke heri en forvaltningsmæssig afgørelse, der  

 henhører under afgiftsmyndigheden efter § 19, ligesom forholdet heller  

 ikke omfattes af § 20 ( ) I det omhandlede tilfælde har den fulde tinglysningsafgift,  

 jf. tinglysningsafgiftslovens § 5, stk. 3, jf. § 5, stk. 1, 1. pkt., ikke  

 været  

 indbetalt til registreringsmyndigheden, og det er derfor med rette, at der er  

 udløst forhøjet afgift i medfør af § 20, jf. samtidig  

 tinglysningsafgiftslovens  

 §§ 16 og 18 om afgiftspligtens indtræden og om, hvem afgifts- og  

 beregningspligten  

 påhviler.
Tinglysningsafgiftslovens § 22 indeholder efter sin ordlyd alene  

 hjemmel for godtgørelse af det ved anmeldelsen indbetalte afgiftsbeløb, dog  

 med  

 fradrag af 1.400 kr.
Bestemmelsen må set i sammenhæng med § 16, som § 20  

 indeholder en henvisning til, anses for  bortset fra de tilfælde, hvor  

 der er  

 givet tilladelse til særlig afregning efter § 17  at sigte til  

 godtgørelsesmulighed  

 vedrørende de ordinære afgiftsbeløb, der, jf. § 16, forfalder ved  

 anmeldelsen.  

 Afgiftsbeløb i medfør af § 20 pålægges derimod altid efter anmeldelsen som  

 følge af objektivt forsinket betaling, og vil derfor efter deres karakter  

 aldrig være indbetalt ved anmeldelsen.
I hvert fald under de foreliggende  

 omstændigheder, herunder at klageren ikke i forbindelse med den  

 tinglysningsmæssige ekspedition rettede henvendelse til afgiftsmyndigheden  

 vedrørende tinglysningsafgiftens beregning, kan der ikke ske godtgørelse  

 eller  

 bortfald af afgiftsbeløb efter § 20.
Forholdet omfattes endvidere ikke af nogen  

 undtagelsesbestemmelse i cirkulære nr. 147 af 23. september 1999 om  

 tinglysningsafgiftsloven, hvorefter fritagelse for afgift i medfør af § 20  

 forudsætter indbetaling af et åbenbart overset beløb i perioden mellem  

 dokumentets indlevering og tinglysning.
Det beskrevne tilfælde er dermed  

 afgørende forskelligt fra omstændighederne under nærværende sag, og  

 undtagelsen  

 i cirkulærets pkt. 14.4. finder herefter ikke anvendelse.
 Da heller ikke noget af det øvrige af klageren anførte kan  

 føre til andet resultat, stadfæstes den påklagede afgørelse.
