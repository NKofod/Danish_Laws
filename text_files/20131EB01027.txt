Beretning afgivet af Sundheds- og Forebyggelsesudvalget den 30. september 2014 Beretning over Forslag til folketingsbeslutning om styrket forebyggelse af selvmordsforsøg og selvmord i Danmark [af Stine Brix (EL) m.fl.]:
1. Udvalgsarbejdet Beslutningsforslaget blev fremsat den 25. marts 2014 og var til 1. behandling den 28. maj 2014. Beslutningsforslaget blev efter 1. behandling henvist til behandling i Sundheds- og Forebyggelsesudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Psykiatrisk Center København m.fl.
Efter foretræde for udvalget fremsendte Psykiatrisk Center København m.fl. et opfølgende notat.
 Ministeren for sundhed og forebyggelse har over for udvalget kommenteret henvendelsen og det opfølgende notat.
Deputationer Endvidere har Psykiatrisk Center København m.fl. mundtligt over for udvalget redegjort for deres holdning til beslutningsforslaget.
Spørgsmål Udvalget har stillet 16 spørgsmål til ministeren for sundhed og forebyggelse til skriftlig besvarelse, som denne har besvaret.
2. Politiske bemærkninger Udvalget ønsker at fastholde et fokus på forebyggelse og behandling af selvmord.
Dette kan sikres gennem partnerskaber med deltagelse af civilsamfundet, regionale centre og forskere.
Udvalget ser gerne, at partnerskaber indgås og sammensættes af alle med interesse for og viden på området, hvilket kan skabe en tiltrængt dynamik i opsamling og brug af viden på området.
Udvalget finder det hensigtsmæssigt at følge de tilbud, der er om natten, tæt, og at der medio 2015 eventuelt evalueres på de foreløbige erfaringer, inden den private bevilling udløber ultimo 2015. Dette for at sikre, at natåbningen også kan fortsætte i 2016, hvis det viser sig at have en god effekt.
En evaluering forudsætter, at der findes finansiering eventuelt i satspuljeregi for 2015.
 P.u.v.
Karen J.
Klint formand Bilag 1 Oversigt over bilag vedrørende B 68 Bilagsnr.
