Nr LSF 170 Forslag til Lov om ændring af lov om Det kgl.
Teater og oprettelsen af en  

 kulturel fond Fremsat af ministeren for kulturelle anliggender § 1 I lov nr. 40 af 14. februar 1935 om Det kgl.
Teater og oprettelsen af en kulturel fond, som ændret ved lov nr. 174 af 13. april 1938, ved § 34 i lov nr. 241 af 4. juni 1970 og ved lov nr. 305 af 10.
 juni 1976, foretages følgende ændringer:
 1. § 7, stk. 3, c., affattes således:
»c) 10 pct. afgift af den i § 8 omhandlede koncessionerede virksomhed, dog således at afgiftssatsen fra finansåret 1987 aftrappes med 1 procentpoint pr. år.« 2. § 7, stk. 3, d., 1. pkt., affattes således:
»10 pct. afgift af de mellem danske teaterledere og udenlandske repræsentanter for forfattere og komponister aftalte opførelseshonorarer, dog således at afgiftssatsen fra finansåret 1987 aftrappes med 1 procentpoint pr. år.« 3. § 7, stk. 4, affattes således:
»Stk. 4. Statens musikråd varetager administrationen af de fondsmidler, der anvendes til fremme af tonekunsten.« § 2 Loven har virkning fra den 1. juli 1986.
Oprindeligt fremsat lovforslag Blad nr 470 § 1 I lov nr. 40 af 14. februar 1935 om Det kgl.
Teater og oprettelsen af en kulturel fond som ændret ved lov nr. 174 af 13. april 1938, ved § 34 i lov nr. 241 af 4. juni 1970 og ved lov nr. 305 af 10. juni 1976 foretages følgende ændringer:
 1. § 7, stk. 3, c., affattes således:
»c) 10 pct. afgift af den i § 8 omhandlede koncessionerede virksomhed, dog således at afgiftssatsen fra finansåret 1987 aftrappes med 1 procentpoint pr. år.« 2. § 7, stk. 3, d., 1. pkt. affattes således:
»10 pct. afgift af de mellem danske teaterledere og udenlandske repræsentanter for forfattere og komponister aftalte opførelseshonorarer, dog således at afgiftssatsen fra finansåret 1987 aftrappes med 1 procentpoint pr. år.« 3. § 7, stk. 4, affattes således:
»Stk. 4. Statens Musikråd varetager administrationen af de fondsmidler, der anvendes til fremme af tonekunsten.« § 2 Loven har virkning fra den 1. juli 1986.
BEMÆRKNINGER TIL LOVFORSLAGET Almindelige bemærkninger Den kulturelle Fond er ifølge lovens § 7 »oprettet indtil videre fortrinsvis til fremme af tonekunsten, særlig i teatrets tjeneste.« Fondens midler anvendes overvejende til støtte til musikalske formål.
Efter lovændringen af 1976 varetages administrationen af fonden sammen med administrationen af musiklovens midler af kulturministeriet med bistand af Statens Musikråd.
Til Det kgl.
Teater ydes - jfr. bemærkningerne til 1935-loven - et tilskud, der i en årrække har været fastsat til 650.000 kr.
årligt.
Til Danske Dramatikeres Forbund ydes et tilskud på 35.000 kr.
Af statskassen ydes til fonden et årligt tilskud på 220.000 kr. og fra Danmarks Radio 325.000 kr. årligt, jfr. § 7, stk. 1, a og b.
I øvrigt hidrører fondens indtægter fra den under § 7, stk. 3, c, omtalte 10 pct. afgift af den i § 8 omhandlede koncessionerede virksomhed og fra den i § 7, stk. 3, d, hjemlede tilsvarende afgift af opførelseshonorarer, der er aftalt direkte mellem danske teaterledere og udenlandske repræsentanter for forfattere og komponister.
Afgifterne indbetales gennem KODA (komponist- og tekstforfatterrettigheder), KODA-DRAMATIK (musikdramatiske rettigheder) og DRAMA-RET (dramatiske rettigheder).
 Indtægterne fra disse tre organisationer var i 1985:
Opretholdelsen af denne »særskat« for indehavere af  

 ophavsrettigheder har gennem årene været kritiseret af rettighedsindehavernes organisationer.
Da Det kgl.
Teaters årlige driftsbudget overstiger 200 mill. kr. og midlerne under lov om musik 60 mill. kr. årligt, må det erkendes, at afgiftsordningen er blevet utidssvarende.
Med lovforslaget søges afgiften afskaffet over en periode af 10 år, således at der for 1987 svares 9 pct. i afgift, for 1988 8 pct. og så fremdeles, indtil afgiften i 1996 er bortfaldet.
Den gradvise afskaffelse af afgiften skyldes økonomiske hensyn.
Lovforslaget vil medføre indtægtsnedgang for Det kgl.
Teater, Danske Dramatikeres Forbund og musiklovområdet.
Denne indtægtsnedgang vil blive opvejet ved forøgelse/ oprettelse af bevillinger på de årlige finanslove.
I overensstemmelse med det samtidig hermed fremsatte forslag til lov om ændring af lov om musik, hvorefter ministerens beslutningskompetence inden for musiklovområdet i et vist omfang delegeres til Statens Musikråd, foreslås § 7, stk. 4, ændret således, at administrationen af Den kulturelle Fond fremtidigt varetages selvstændigt af Statens Musikråd.
Bemærkninger til lovforslagets enkelte bestemmelser Til § 1 Til nr. 1 Forslaget tilsigter over en 10-årig periode trinvis at afskaffe den 10 pct. afgift, som komponister, tekstforfattere og dramatikere gennem deres organisationer har måttet yde til Den kulturelle Fond som vilkår for, at der meddeltes organisationerne bevilling efter § 8 til at afslutte kontrakter angående ophavsretligt beskyttede værkers offentlige opførelse eller udførelse.
Til nr. 2 På tilsvarende måde foreslås en aftrapning af den 10 pct. afgift, som påhviler de teaterledere, der entrerer direkte med udenlandske rettighedsrepræsentanter.
Til nr. 3 Ændringen har sammenhæng med det samtidigt fremsatte forslag om ændring af musikloven, hvorefter ministerens beslutningskompetence inden for musiklovområdet i et vist omfang delegeres til Statens Musikråd.
Til § 2 Nedtrapningen af afgiftssatsen vil mest hensigtsmæssigt kunne påbegyndes fra finansåret 1987, men af hensyn til sammenhængen mellem ændringen af § 7, stk. 4, i nærværende lov og den foran omtalte ændring af musiklovens kompetenceregler, der foreslås sat i kraft den 1. juli 1986, foreslås ikrafttrædelsestidspunktet for nærværende lovforslag fastsat til sidstnævnte dato.
Lovforslagets økonomiske konsekvenser Som konsekvens af det indtægtstab for Den kulturelle Fond, der er en følge af den i § 7, stk. 3, c og d, omtalte afgifts trinvise bortfald, vil fondens tilskud til Det kgl.
Teater, Danske Dramatikeres Forbund og musiklovområdet skulle reduceres tilsvarende.
Dette vil blive opvejet ved forøgelse/ oprettelse af bevillinger på de årlige finanslove.
 I 1985-niveau vil disse bevillinger få følgende anslåede størrelser:
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 7, stk. 3.
 Fondens midler tilvejebringes iøvrigt gennem:
- - c. 10 pct. afgift af den i § 8 omhandlede koncessionerede virksomhed, dog således, at afgiftssatsen fra finansåret 1987 aftrappes med 1 procentpoint pr. år.
d. 10 pct. afgift af de mellem danske teaterledere og udenlandske repræsentanter for forfattere og komponister aftalte opførelseshonorarer, dog således at afgiftssatsen fra finansåret 1987 aftrappes med 1 procentpoint pr. år.
Afgiften tilbageholdes af den pågældende teaterleder og indbetales af denne til de af ministeriet for kulturelle anliggender i henhold til § 8, stk. 1, autoriserede institutioner, hvorfra den overføres til Den kulturelle Fond.
- - Stk. 4. Statens Musikråd varetager administrationen af de fondsmidler, der anvendes til fremme af tonekunsten.
--/ - - § 7, stk. 3. Fondens midler tilvejebringes iøvrigt gennem: - - c. 10 pct.  

 afgift af den i § 8 omhandlede koncessionerede virksomhed. d. 10 pct. afgift  

 af de mellem danske teaterledere og udenlandske repræsentanter for forfattere  

 og komponister aftalte opførelseshonorarer.
Afgiften tilbageholdes af den  

 pågældende teaterleder og indbetales af denne til de af ministeriet for  

 kulturelle anliggender i henhold til § 8, Stk. 1, autoriserede institutioner, hvorfra den overføres til Den  

 kulturelle Fond. - - Stk. 4. Ved sin administration af fonden bistås ministeren for kulturelle  

 anliggender af Statens Musikråd, for så vidt angår dens anvendelse til fremme  

 af tonekunsten.
