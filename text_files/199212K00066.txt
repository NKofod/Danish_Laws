Nr LSF 66 Forslag til Lov om ændring af en række miljølove (Grønlands hjemmestyres  

 kompetence vedrørende havmiljø m.v.) Fremsat af miljøministeren (Per Stig Møller) den 28. oktober 1992 Vedtaget ved tredjebehandling den 19. november 1992 Lov nr. 921 af 25/11/1992 § 1 I lov nr. 850 af 21. december 1988 for Grønland om miljøforhold m.v.  

 foretages følgende ændring:
 I § 1, stk. 1, indsættes efter »om beskyttelse af  

 miljøet«: », herunder havmiljøet ud til 3-sømile-grænsen,».
§ 2 I lov nr. 356 af 6. juni 1991 om miljø og genteknologi foretages følgende  

 ændring:
 I § 39 udgår 2. pkt.
§ 3 Stk. 1. Loven træder i kraft den 1. januar 1993.
 Stk. 2. Ved lovens ikrafttræden ophæves for Grønland følgende  

 love:
 Lov nr. 135 af 26. april 1972 om begrænsning af svovlindholdet i brændsel.
 Lov nr. 178 af 24. maj 1972 om bortskaffelse af olie- og kemikalieaffald.
 Lov nr. 293 af 9. juni 1971 om beholdere til øl og læskedrikke, idet dog  

 regler udstedt af hjemmestyret i henhold til denne lov opretholdes, indtil de  

 ophæves eller afløses af nye regler udstedt af hjemmestyret.
Oprindeligt fremsat forslag § 1 I lov nr. 850 af 21. december 1988 for Grønland om miljøforhold m.v.  

 foretages følgende ændring:
 1. I § 1, stk. 1, indsættes efter »om beskyttelse af  

 miljøet«: », herunder havmiljøet ud til 3-sømilegrænsen,».
§ 2 I lov nr. 356 af 6. juni 1991 om miljø og genteknologi foretages følgende  

 ændring:
1. I § 39 udgår: »Loven kan dog ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.« § 3 Loven træder i kraft den 1. januar 1993.
 Stk. 2. Ved lovens ikrafttræden ophæves for Grønland følgende  

 love:
 Lov nr. 135 af 26. april 1972 om begrænsning af svovlindholdet i brændsel.
 Lov nr. 178 af 24. maj 1972 om bortskaffelse af olie- og kemikalieaffald.
 Lov nr. 293 af 9. juni 1971 om beholdere til øl og læskedrikke, idet dog  

 regler udstedt af hjemmestyret i henhold til denne lov opretholdes, indtil de  

 ophæves eller afløses af nye regler udstedt af hjemmestyret.
Bemærkninger til lovforslaget Almindelige bemærkninger Indledning Lovforslaget er en opfølgning af en række forslag fra et af  

 Statsministeriet nedsat udvalg vedrørende kompetencefordeling på miljøområdet  

 i Grønland.
Udvalget blev nedsat efter ønske fra Grønlands Hjemmestyre.
Baggrunden for  

 udvalgets nedsættelse var, at der hos de danske og grønlandske myndigheder,  

 der beskæftiger sig med miljøspørgsmål i Grønland, havde vist sig at være  

 forskellig opfattelse af kompetencefordelingen i henhold til den gældende  

 lovgivning, ligesom hjemmestyret ønskede kompetencefordelingen nærmere  

 overvejet.
 Udvalget fik til opgave at redegøre for den gældende kompetencefordeling  

 på miljøområdet (landterritoriet, havet, luften, råstofområdet) og at stille  

 eventuelle ændringsforslag til den gældende kompetencefordeling.
 Udvalget var sammensat af repræsentanter for Statsministeriet,  

 Miljøministeriet, Energiministeriet, Justitsministeriet og Grønlands  

 Hjemmestyre.
 Lovforslaget, som i det hele bygger på udvalgets anbefalinger, har som  

 hovedsigte at overføre den regelfastsættende og administrative  

 miljøkompetence vedr. havet ud til 3-sømilegrænsen til Grønlands Hjemmestyre.  

 Samtidig foretages en række mere formelle, lovtekniske ændringer (ophævelser)  

 i nogle miljølove for så vidt angår bemyndigelser vedrørende regulering af  

 miljøforhold i Grønland.
 Udvalgets overvejelser - i hovedtræk - og forslag vedr. kompetenceforhold  

 og - fordeling på miljøområdet - gennemgås i det følgende.
Landterritoriet Der var i udvalget enighed om, at der ikke er behov for ændringer i den  

 nuværende kompetencefordeling på landterritoriet.
 Fredningsområdet er med virkning fra 1. januar 1981 overtaget af  

 hjemmestyret i henhold til hjemmestyrelovens § 4, hvorefter den lovgivende og  

 administrative myndighed på fredningsområdet tilkommer hjemmestyret.
 Ved lov nr. 850 af 21. december 1988 for Grønland om miljøforhold m.v.  

 (bemyndigelsesloven) blev endvidere ansvaret for de miljøanliggender, der  

 hidtil havde været varetaget af Statsministeriet, overført til hjemmestyret.
Dette gjaldt også en bemyndigelse til at udstede forskrifter til  

 forebyggelse af forurening i henhold til følgende love: lov nr. 135 af 26.  

 april 1971 om begrænsning af svovlindholdet i brændsel, lov nr. 178 af 24.  

 maj 1972 om bortskaffelse af olie- og kemikalieaffald samt lov nr. 293 af 9.  

 juni 1971 om beholdere til øl og læskedrikke.
Disse bemyndigelser er  

 imidlertid ikke formelt ophævet.
 På de områder, der er overtaget af hjemmestyret, foretages den interne  

 gennemførelse i Grønland af internationale aftaler, som er indgået af  

 rigsmyndighederne, af hjemmestyret.
 Udvalget har herefter foreslået, at man af lovtekniske grunde i  

 forbindelse med en ændring af bemyndigelsesloven vedrørende miljø for  

 Grønlands vedkommende formelt ophæver ovennævnte tre love, ligesom udvalget  

 finder det naturligt, at man samtidig ophæver anordningsklausulen for  

 Grønland i lov om kemiske stoffer og produkter, jf. lovbekendtgørelse nr. 566  

 af 15. august 1989 om kemiske stoffer og produkter samt i lov nr. 356 af 6.  

 juni 1991 om miljø og genteknologi.
 Lovforslaget indeholder bestemmelser herom, idet dog ophævelsen af  

 anordningsklausulen i loven om kemiske stoffer og produkter indgår i et  

 forslag til ændring af denne lov, der fremsættes i indeværende  

 Folketingssamling.
Havet Bortset fra kompetencen vedrørende fredning og regulering af fiskeri- og  

 fangst inden for det grønlandske fiskeriterritorium ligger  

 lovgivningskompetencen for såvel de kystnære områder som havet hos  

 rigsmyndighederne (Miljøministeriet).
På området gælder for Grønland lovbekendtgørelse nr. 134 af 28. marts 1978  

 om foranstaltninger mod forurening af havet med olie samt lov nr. 290 af 7.  

 juni 1972 om foranstaltninger mod forurening af havet med andet end olie.
Lov  

 nr. 130 af 9. april 1980 om beskyttelse af havmiljøet (havmiljøloven)  

 indeholder en anordningsklausul for Grønland, men denne er ikke udnyttet.
 Udvalget foreslår i overensstemmelse med hjemmestyrets ønske, at den  

 regelfastsættende og administrative miljøkompetence vedrørende havet fuldt ud  

 tillægges hjemmestyret ud til 3-sømilegrænsen, og at dette sker ved en  

 ændring af bemyndigelsesloven vedrørende miljø.
 Det er hjemmestyrets ønske, at de to gældende love om foranstaltninger mod  

 forurening af havet med olie og foranstaltninger mod forurening af havet med  

 andet end olie forbliver i kraft inden for 3-milesøgrænsen med de ændringer,  

 der følger af, at området er overtaget af hjemmestyret, indtil de ophæves af  

 hjemmestyret.
 Udvalget forudsætter i denne forbindelse, at havmiljøloven samtidig sættes  

 i kraft for den øvrige del af havet, hvorved de to nævnte love bortfalder  

 uden for 3-sømilegrænsen.
 Det bemærkes i denne forbindelse, at et forslag til en revideret  

 havmiljølov forventes behandlet og vedtaget af Folketinget i indeværende  

 folketingssamling, hvorefter den nye lov ved kongelig anordning vil blive sat  

 i kraft for Grønland.
Det er fortsat rigsmyndighederne (Miljøministeriet), der udøver  

 kompetencen til at indgå internationale aftaler på havmiljøområdet.
Udvalget  

 har samtidig foreslået, at Grønlands Hjemmestyre fremover indgår i den danske  

 forhandlingsdelegation i relevante sammenhænge.
Luften Der var i udvalget enighed om, at der ikke er behov for ændringer i den  

 nuværende kompetencefordeling vedrørende luftforurening.
 Ved bemyndigelsesloven vedrørende miljø blev ansvaret for luftforurening  

 fra landbaserede anlæg i Grønland overført til hjemmestyret.
 Spørgsmål i forbindelse med grænseoverskridende luftforurening ligger  

 derimod fortsat hos rigsmyndighederne.
Råstofområdet Den regelfastsættende og administrative kompetence på råstofområdet ligger  

 hos Energiministeriet.
Dette følger af bemyndigelseslovens § 1, stk. 2, og af  

 bestemmelser i lov nr. 335 af 6. juni 1991 om mineralske råstoffer m.v. i  

 Grønland og lovbekendtgørelse nr. 182 af 1. maj 1979 om kontinentalsoklen.
 Energiministeriets kompetence på havet, herunder fjordene, er dog  

 begrænset af de ovenfor nævnte love om foranstaltninger mod forurening af  

 havet med olie og om foranstaltninger mod forurening af havet med andet end  

 olie, der som nævnt henhører under Miljøministeriet.
 Udvalget foreslår, at den regelfastsættende og administrative  

 miljøkompetence vedrørende ikke-levende ressourcer (råstoffer) i Grønland  

 fuldt ud tillægges Energiministeriet, således at råstofaktiviteter på havet  

 og på landterritoriet undergives en samlet myndighedsbehandling i  

 Energiministeriet.
 For så vidt angår havområdet inden for 3-sømilegrænsen, hvor  

 miljøkompetencen som nævnt foreslås tillagt hjemmestyret ved en ændring af  

 bemyndigelsesloven vedrørende miljø, vil Energiministeriets kompetence på  

 råstofområdet følge umiddelbart af bestemmelsen i bemyndigelseslovens § 1,  

 stk. 2, uden yderligere ændringer.
 Med hensyn til havet uden for 3-sømilegrænsen vil Energiministeriets  

 kompetence på råstofområdet blive afklaret i forbindelse med revisionen af  

 havmiljøloven og den efterfølgende ikraftsættelse for Grønland, jf. ovenfor.
Økonomisk-administrative bemærkninger Overførslen af kompetence vedrørende havmiljøet ud til 3-sømilegrænsen til  

 Grønlands Hjemmestyre medfører ingen væsentlige administrative eller  

 økonomiske konsekvenser.
Det statslige tilskud til hjemmestyret forudsættes  

 således ikke forhøjet i anledning af kompetenceoverførslen.
 Det forudsættes, at den af Miljøministeriet, Miljøstyrelsen, udarbejdede  

 beredskabsplan vedrørende bekæmpelse af olie- og kemikalieforurening -  

 »Beredskabsplan for bekæmpelse af visse større forureningsulykker i  

 grønlandske farvande uden for det kystnære grønlandske område«, senest  

 revideret maj 1990 - revideres som følge af kompetenceoverførslen.
 Den i finansloven indeholdte bemyndigelse til miljøministeren til i  

 tilfælde af omfattende forurening med olie og kemikalier at afholde alle  

 fornødne udgifter til bekæmpelse heraf på havet og tilgrænsende strande og  

 kyster, som også gælder farvande ved Grønland, berøres ikke af  

 kompetenceoverførslen.
Bemærkninger til de enkelte bestemmelser Til § 1 Med denne bestemmelse overføres den regelfastsættende og administrative  

 kompetence for så vidt angår havmiljøet ud til 3-sømilegrænsen fuldt ud til  

 hjemmestyret.
Kompetencen omfatter også den interne gennemførelse af  

 internationale aftaler, der er indgået af rigsmyndighederne.
 På havområdet gælder for Grønland lov nr. 134 af 28. marts 1978 om  

 foranstaltninger mod forurening af havet med olie samt lov nr. 290 af 7. juni  

 1972 om foranstaltninger mod forurening af havet med andet end olie.
Hjemmestyret har tilkendegivet, at disse love forbliver i kraft inden for  

 3-sømilegrænsen med de ændringer, der følger af, at området er overtaget af  

 hjemmestyret, indtil de ophæves af hjemmestyret, som har nye regler under  

 forberedelse.
Den kompetence, der i disse love er tillagt »ministeren  

 for forureningsbekæmpelse«/»miljøministeren«, overgår herefter  

 til Grønlands Hjemmestyre.
Det er samtidig planen, at havmiljøloven skal sættes i kraft for Grønland  

 for havet uden for 3-sømilegrænsen, hvilket vil ske hurtigst muligt efter den  

 igangværende revision af denne lov.
Herefter bortfalder lovene om  

 foranstaltninger mod forurening af havet med olie og om foranstaltninger mod  

 forurening af havet med andet end olie for havet uden for 3-sømilegrænsen.
 Hjemmestyret planlægger at sætte egne regler i kraft for havet inden for  

 3-sømilegrænsen samtidig med ikraftsættelsen af den kommende nye havmiljølov  

 uden for 3-sømilegrænsen.
 Det er fortsat Miljøministeriet, der på rigsmyndighedernes vegne udøver  

 kompetencen til at indgå internationale aftaler på havmiljøområdet, og  

 hjemmestyret vil i den forbindelse indgå i den danske forhandlingsdelegation  

 i relevante sammenhænge.
Til § 2 Som følge af den med bemyndigelsesloven foretagne overførsel af  

 miljøanliggender til hjemmestyret findes det naturligt at ophæve  

 anordningsklausulen i lov om miljø og genteknologi.
Anordningsklausulen i  

 loven om kemiske stoffer og produkter, som udvalget ligeledes har anbefalet  

 ophævet, foreslås ophævet i et ændringsforslag til denne lov, der som nævnt  

 også vil blive fremsat i indeværende Folketingssamling.
Til § 3 Hjemmestyret har fremsat ønske om en meget snarlig overtagelse af den  

 kompetence, der følger af lovforslagets § 1.
De i stk. 2 nævnte love indeholder en bemyndigelse for ministeren for  

 Grønland til at udstede forskrifter til forebyggelse af forurening.  

 Bemyndigelsen er imidlertid overført til hjemmestyret med lov for Grønland om  

 miljøforhold m.v., uden at lovene er ophævet.
Af lovtekniske grunde foreslås  

 lovene derfor ophævet for Grønland, idet dog regler udstedt af hjemmestyret i  

 henhold til lov nr. 293 af 9. juli 1971 om beholdere til øl og læskedrikke  

 opretholdes, indtil de ophæves eller afløses af nye regler udstedt af  

 hjemmestyret.
