Bekendtgørelse om vilkår for og  

 omfordeling af frekvenstilladelser i visse frekvensbånd til  

 radiokædeformål I medfør af §§ 2-7 i bekendtgørelse nr. 149 af 3. marts 2000  

 om Telestyrelsens anvendelse af administrativ omfordeling og inddragelse af  

 frekvenstilladelser i frekvensbånd afsat til radiokæder,  

 fastsættes:
 § 1. Denne bekendtgørelse vedrører  

 frekvenstilladelser til radiokæder (punkt til punkt) i følgende  

 frekvensbånd:
1)	3600-4200 MHz  

 5925-6425 MHz  

 6425-7125 MHz  

 7125-7425 MHz  

 7425-7725 MHz  

 8275-8500 MHz 2)	12750-13250 MHz  

 14500-14620 MHz  

 15230-15350 MHz 3)	17700-19700 MHz 4)	22000-23600 MHz  

 24969-25333 MHz  

 25977-26341 MHz 5)	37000-39500 MHz  

 48500-50200 MHz  

 50400-51400 MHz.
 § 2. Ved radiokæder forstås  

 radiokommunikation mellem nærmere specificerede stationære  

 positioner.
 Stk. 2. Ved strækningslængde forstås  

 afstande mellem nærmere specificerede stationære positioner.
 § 3. I frekvenstilladelser fastsættes  

 vilkår om mindste strækningslængder.
 Stk. 2.
 1)	I frekvensbånd omfattet af § 1, nr. 1, skal  

 strækningslængden være mindst 30 km.
 2)	I frekvensbånd omfattet af § 1, nr. 2, skal  

 strækningslængden være mindst 15 km.
 3)	I frekvensbånd omfattet af § 1, nr. 3, skal  

 strækningslængden være mindst 8 km.
 4)	I frekvensbånd omfattet af § 1, nr. 4, skal  

 strækningslængden være mindst 3 km.
 Stk. 3. Telestyrelsen kan dispensere fra reglerne i  

 stk. 2, hvor særlige fysiske forhold så som vejrlig og  

 topografi gør det nødvendigt.
 § 4. Indehavere af nationalt eksklusive  

 frekvenstilladelser skal for de pågældende tilladelser give  

 Telestyrelsen oplysning om:
 1)	Etablerede radiokæder.
 2)	Udbygningsplaner to år frem.
 Stk. 2. Oplysninger, jf. stk. 1, nr. 1 og 2, skal for de  

 enkelte radiostrækninger omfatte følgende oplysninger:
 1)	Position.
 2)	Anvendte frekvenser.
 3)	Båndbredde.
 4)	Senderetning.
 5)	Sendeeffekt og antenneforstærkning.
 6)	Terrænhøjde og antennehøjde.
 Stk. 3. Tilladelsesindehavere skal til Telestyrelsen afgive  

 oplysninger en gang årligt om etablerede radiokæders  

 udbygningsplaner to år frem, jf. stk. 1. Første gang  

 afgives oplysningerne senest 1. januar 2001.
Stk. 4. Oplysninger om udbygningsplaner indebærer ingen  

 indskrækninger i adgangen for den, der har afgivet oplysninger, til at  

 ændre udbygningsplaner.
Oplysninger om ændring skal gives til  

 Telestyrelsen.
 Stk. 5. Telestyrelsen kan tildele enkelttilladelser til andre  

 ansøgere på de pågældende frekvenser, jf.  

 stk. 2, nr. 2 og 3, såfremt det vurderes, at det ikke i  

 væsentlig grad kan forstyrre den oplyste anvendelse et år frem,  

 jf. stk. 1.
 § 5. I de i § 1, nr. 1 og 2, nævnte  

 frekvensbånd kan der udelukkende udstedes enkelttilladelser.
§ 6. Inddragelse med henblik på omfordeling  

 af eksisterende frekvenstilladelser kan ske, såfremt der ikke anvendes  

 frekvenseffektive radio- og modulationsteknikker.
Telestyrelsen træffer  

 afgørelse om inddragelse, såfremt transmissionskapaciten i en  

 radiokæde ikke overholder de i stk. 2 fastsatte kriterier, jf.  

 § 2 i bekendtgørelse nr. 149 af 3. marts 2000 om Telestyrelsens  

 anvendelse af administrativ omfordeling og inddragelse af frekvenstilladelser  

 i frekvensbånd afsat til radiokæder.
 Stk. 2. Radiokæder med en båndbredde på 7  

 MHz og derover skal have følgende transmissionskapacitet:
1)	Radiokæder med digitalt signal skal have en kapacitet på  

 mindst 2 Mbit/s pr.
MHz.
 2)	Radiokæder med analogt signal skal have en kapacitet, som  

 svarer til de i nr. 1 nævnte radiokæder.
 Stk. 3. Telestyrelsen træffer afgørelse, om en  

 radiokæde med analogt signal opfylder stk. 2, nr. 2.
 § 7. Bekendtgørelsen træder i kraft den 1. april  

 2000.
