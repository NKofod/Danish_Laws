 Henstillet, at der blev etableret ganske særlige  

 sikkerhedsforanstaltninger omkring et forskningsregister over miljørisici  

 under graviditet og børns senere trivsel og udvikling.
 I august 1987 modtog Registertilsynet et udkast til forskrifter og en  

 anmodning om en udtalelse fra Århus Amtskommune, sygehusforvaltningen, i  

 anledning af, at man på Psykiatrisk Hospital, Cytogenetisk Laboratorium,  

 agtede at oprette et »Register over miljørisici under graviditet og  

 børns senere trivsel og udvikling«.
 Undersøgelsen var planlagt som led i en mere omfattende undersøgelse af  

 miljørisici under graviditet, herunder miljøforholds indflydelse på  

 graviditet, fødsel og foster, og formålet med oprettelsen var:
1. videreførelse af den lægevidenskabelige forskning med hen blik på at  

 finde årsager til medfødte abnormiteter og syg domme og 2. at skabe en bedre baggrund for lægers rådgivning vedrørende medfødte abnormiteter og sygdomme.
 Det oplystes, at registeret udelukkende skulle anvendes til forskning, og  

 at der ikke ville ske individuel rådgivning på baggrund af de registrerede  

 oplysninger.
Projektet skulle gennemføres ved, at der via en gynækologisk-obstetrisk  

 afdeling og det centrale personregister skulle indhentes personnumre på mødre  

 og børn.
Man agtede herefter fra 16 registre med helbredsoplysninger, bl.a.  

 Landspatientregisteret, Misdannelsesregisteret, Cancerregisteret m.fl. at  

 indhente en række nærmere angivne sensitive oplysninger om barnet og dets  

 forældre, herunder bl.a. oplysninger om kromosomabnormiteter, misdannelser og  

 oplysninger om barnets forældre, diagnose for sygdomme hos moderen og om  

 medicinindtagelse samt forbrug af alkohol og tobak.
Registeret skulle føres  

 på Uni-C i Århus, og Cytogenetisk Institut skulle have terminaladgang til  

 registeret samt forestå al elektronisk databehandling.
 Sagen blev behandlet på et møde i registerrådet, og Registertilsynet  

 udtalte herefter, at man ikke havde indvendinger imod registerets oprettelse  

 til varetagelse af de angivne formål.
 Registertilsynet fandt imidlertid, at der på baggrund af, at registeret  

 skulle indeholde en række særdeles sensitive oplysninger, jf. lov om  

 offentlige myndigheders registre § 9, stk. 2, burde etableres ganske særlige  

 sikkerhedsforanstaltninger omkring registeret.
Tilsynet henstillede på denne baggrund, at myndigheden udarbejdede  

 forskrifter for registeret svarende til de forskrifter, der er fastsat for et  

 tidligere behandlet register vedrørende miljørisici under graviditet og  

 opståen af medfødte sygdomme.
Tilsynet henstillede her bl.a. at registeret  

 blev etableret med nøglefil, således at registrerede oplysninger alene kunne  

 tilbageføres til bestemte personer ved hjælp at et løbenummer, der gjorde det  

 muligt manuelt at finde de pågældendes journaler.
 Registertilsynets årsberetning 1987 s. 52.
