Bekendtgørelse om ændring af bekendtgørelse om forebyggelse af forbrydelser mod luftfartens sikkerhed (security) § 1 I bekendtgørelse nr. 1339 af 3. december 2007 om forebyggelse af forbrydelser mod luftfartens sikkerhed foretages følgende ændring:
 1. Indledningen affattes således:
»I medfør af § 1a, § 52, § 70, § 70a, § 70b, § 70c, § 149, stk. 10 og § 153 i lov om luftfart, jf. lovbekendtgørelse nr. 731 af 21. juni 2007, og efter bemyndigelse fra transportministeren samt efter forhandling med justitsministeren, jf. § 3, stk. 1 i bekendtgørelse nr. 110 af 3. februar 2009 om Statens Luftfartsvæsens opgaver og beføjelser, om kundgørelse af de af luftfartsvæsenet fastsatte forskrifter og om klageadgang, fastsættes:« 2. § 6 affattes således:
»§ 6. Indholdet af sikkerhedsplaner er klassificeret materiale og skal behandles i overensstemmelse med de regler, der er angivet herfor i sikkerhedsplanerne.
Oplysninger om indholdet må ikke videregives til uvedkommende.
Stk. 2. Personer, der skal have adgang til oplysninger i sikkerhedsplaner, som er klassificeret til FORTROLIGT skal sikkerhedsgodkendes efter reglerne i Statsministeriets cirkulære nr. 204 af 7. december 2001 vedrørende sikkerhedsbeskyttelse af informationer af fælles interesse for landene i NATO, EU eller WEU, andre klassificerede informationer samt informationer af sikkerhedsmæssig beskyttelsesinteresse.
Godkendelsen af personer, der ikke er ansat i statslige virksomheder, foretages af Statens Luftfartsvæsen.« § 2 Bekendtgørelsen træder i kraft den 1. november 2010.
