 I 1982 etableredes ordningen, hvorefter lystfartøjer kan måles af særligt  

 bemyndigede personer, der ligeledes på skibstilsynets vegne kan udstede  

 målebrev for lystfartøjer.
En sådan nyordning vil give anledning til en del indkøringsproblemer, som  

 i det væsentlige må antages at være løst nu.
En del problemer har imidlertid  

 vist sig ikke at kunne betragtes alene som indkøringsproblemer.
Formålet med  

 dette cirkulære er at orientere om sådanne problemer og at angive de  

 løsninger, der skal anvendes.
1. Målebrev Målebrevet er et officielt dokument, der, udover at oplyse om et fartøjs  

 mål, tjener som dokumentation for fartøjets eksistens på det tidspunkt, hvor  

 målebrevet udstedes.
 Det må derfor understreges, at den der udsteder et målebrev har en pligt  

 til at sikre sig det pågældende fartøjs eksistens.
Desuden skal det nævnes, at rubrikken »Bemærkninger« bl.a. skal  

 anvendes til at angive fartøjets identitet.
Dette kan ske ved, at man  

 anfører, hvor fartøjet er bygget og dets bygge-nr. såfremt disse data er  

 påmærket skibet, eller anden form for oplysning der på en entydig måde  

 identificerer det fartøj det pågældende målebrev vedrører.
Det må endvidere understreges, at der altid skal udvises stor omhu ved  

 beregningen af et fartøjs tonnage.
Sådan omhu er særlig nødvendig i tilfælde,  

 hvor tonnagen ligger omkring en »kritisk« grænse som 5 eller 20.
2. Flere målebreve I enkelte tilfælde er det sket, at der til samme fartøj er udstedt flere  

 målebreve.
Et skib kan kun have et målebrev.
Det er derfor nødvendigt med  

 øjeblikkelig virkning at indføre følgende regler for bemyndigede personers  

 udstedelse af målebrev:
a.
Målebrev må alene udstedes på begæring af fartøjets ejer.
b.
Inden målebrev udstedes, skal fartøjets ejer skriftligt have erklæret,  

 at der til det pågældende fartøj, så vidt ham bekendt, ikke tidligere er  

 udstedt et målebrev.
 Erklæringen skal af den, der udsteder målebrevet, opbevares sammen med  

 tonnageberegningerne for fartøjet.
3. Ommåling Når et fartøj, der tidligere har været målt, underkastes en ombygning, kan  

 det ommåles.
 Tilsvarende kan et fartøj, der er målt efter de tidligere måleregler,  

 efter ejerens begæring måles efter de nugældende regler.
I begge tilfælde kan ommålingerne foretages af en bemyndiget person.
Når  

 ommålingerne er afsluttet, udstedes nyt målebrev.
På målebrevet anføres  

 »Ommåling udført på grund af ......« det tidligere målebrev skal  

 inddrages og skal indsendes til direktoratet for annullering.
Direktoratet  

 underretter herefter skibsregistret.
Kan målebrevet ikke inddrages,  

 underrettes direkroratet herom med oplysning om årsagen.
4. Ældre fartøjer Fartøjer, der er bygget før de nye målereglers ikrafttræden, dvs. før den  

 18. juli 1982, kan på ejerens begæring måles efter de tidligere måleregler.  

 Det overvejes for tiden at ophæve dennne mulighed, men indtil dette sker, må  

 ejere, der ønsker sådan måling udført, henvises til at rette henvendelse til  

 det nærmeste skibstilsynskontor.
Såfremt ejeren anmoder om måling efter de  

 gamle regler, må der ikke udstedes målebrev efter de nye regler (jfr. 2  

 ovenfor).
5. Standardmålinger Direktoratet forventer i løbet af efteråret at udsende standardmål på en  

 række almindeligt solgte lystfartøjstyper.
Når sådanne standardmål er  

 udarbejdet, skal disse følges, og udstedelse af målebrev bliver for fartøjer,  

 hvor standardmål foreligger, derfor først og fremmest en dokumentation af det  

 pågældende fartøjs eksistens.
