Af hensyn til sikkerheden til søs og forebyggelse af havforurening har IMO  

 (tidl.
IMCO) vedtaget en anbefaling om at skibe, der ønsker lodsning i  

 Østersøområdet kun bør benytte lodser, som er stillet til rådighed af en af  

 Østersøstaterne, og som er i besiddelse af et af en af disse stater udstedt  

 højsølods-certifikat, hvori det attesteres, at de pågældende er egnede til  

 lodsning af skibe i Østersøen.
 Lodsmyndighederne i Østersøstaterne har indgået en aftale om  

 minimumskvalifikationer, arbejdsmæssige forhold, certifikat m.v. for  

 højsølodser i Østersøen.
 I denne anledning skal industriministeriet henstille, at skibe, som ønsker  

 lodsning i Østersøen, kun gør brug af højsølodser, der er i besiddelse af et  

 sådant særligt højsølods-certifikat, udstedt af en kompetent myndighed i en  

 Østersøstat.
