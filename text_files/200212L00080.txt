Fremsat den 7. november 2002 af  

 skatteministeren (Svend Erik Hovmand) Forslag til Lov om ændring af  

 dødsboskatteloven, kildeskatteloven,  

 selskabsskatteloven og skattekontrolloven (Modernisering af administrationen af udbytteskatten og  

 andre justeringer) § 1 I lov om beskatning ved dødsfald (dødsboskatteloven), jf.  

 lovbekendtgørelse nr. 760 af 10. september 2002, foretages  

 følgende ændringer:
 1. I § 1, stk. 3, indsættes efter  

 "§ 2, stk. 1, litra h,": "§ 65,".
 2. I § 55, stk. 2, 1. pkt., og i § 56,  

 stk. 2, 1. pkt., indsættes efter "§ 48C,":  

 "§ 65, ".
§ 2 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskatteloven), jf.  

 lovbekendtgørelse nr. 678 af 12. august 2002, foretages  

 følgende ændringer:
 1. I § 65, stk. 1, 1. pkt., ændres:  

 "Stk. 5 eller 6" til: "Stk. 5, 6 eller 7".
 2. I § 65, stk. 3, indsættes efter sidste  

 punktum:
"Bestemmelsen i stk. 7 finder i relation til  

 investeringsforeninger kun anvendelse for investeringsforeninger omfattet af  

 selskabsskattelovens § 1, stk. 1, nr. 5a." 3. I § 65, stk. 4, indsættes efter 1.  

 punktum som nyt punktum:
"Skatteministeren kan endvidere fastsætte  

 regler om offentliggørelse af en database over selskaber og foreninger  

 m.v., som er berettiget til at modtage udbytte uden indeholdelse af  

 udbytteskat." 4. I § 65 indsættes som stk. 7:
"Stk. 7. Af udbytte af aktier eller andele som modtages  

 af selskaber og foreninger m.v. og fonde m.v., der er skattepligtige efter  

 selskabsskattelovens § 1 eller efter fondsbeskatningsloven, kan der  

 indeholdes 19,8 pct. udbytteskat.
Skatteministeren fastsætter regler om  

 nødvendig dokumentation for, at indeholdelse med 19,8 pct. kan finde  

 sted, herunder om offentliggørelse af en  

 selskabsmandtalsdatabase." 5. § 66, stk. 1, affattes således:
"Reglerne i lov om opkrævning af skatter og  

 afgifter m.v. vedrørende opkrævning af indeholdt A-skat finder  

 tilsvarende anvendelse ved opkrævning af indeholdt udbytteskat med de  

 undtagelser, der følger af bestemmelser i denne lov.
Udbytteskat  

 forfalder til betaling, så snart vedtagelse om udbetaling eller  

 godskrivning af udbyttet er truffet, og skal indbetales senest i den  

 følgende måned samtidig med udløbet af betalingsfristen  

 for selskabets indbetaling af indeholdt A-skat og  

 arbejdsmarkedsbidrag." 6. § 66, stk. 2, 2. pkt., affattes  

 således:
"Meddelelsen skal indgives senest i den  

 følgende måned efter nævnte vedtagelse samtidig med  

 udløbet af selskabets angivelsesfrist for indeholdt A-skat og  

 arbejdsmarkedsbidrag." 7. § 66 A, stk. 1, 1. pkt., ophæves, og i  

 stedet indsættes:
"Reglerne i lov om opkrævning af skatter og  

 afgifter m.v. vedrørende opkrævning af indeholdt A-skat finder  

 tilsvarende anvendelse ved opkrævning af indeholdt royaltyskat med de  

 undtagelser, der følger af bestemmelser i denne lov.
Royaltyskat  

 forfalder til betaling ved udbetalingen eller godskrivningen af royalty og  

 skal indbetales til told- og skattemyndighederne senest i den følgende  

 måned samtidig med udløbet af den indeholdelsespligtiges  

 angivelsesfrist for indeholdt A-skat og arbejdsmarkedsbidrag." 8. § 67, stk. 2, affattes således:
"Stk. 2. Har nogen, der er skattepligtig efter § 1 i  

 selskabsskatteloven eller efter fondsbeskatningsloven, erhvervet udbytte,  

 hvori der efter § 65 er indeholdt udbytteskat, modregnes udbytteskatten  

 i den indkomstskat, der af den skattepligtige skal betales for det  

 indkomstår, i hvilket udbyttet er erhvervet." 9. I § 67 indsættes som stk. 7:
"Stk. 7. For skattepligtige omfattet af stk. 2, og  

 som er fritaget for indeholdelse af udbytteskat efter § 65, stk. 4,  

 kan skatteministeren fastsætte regler for tilbagesøgning og  

 udbetaling af det indeholdte beløb.
Der udbetales ikke  

 godtgørelse eller renter ved udbetalingen." § 3 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 736 af 28. august 2002, foretages  

 følgende ændringer:
 1. § 29 B, stk. 4, 1. pkt., affattes  

 således:
"Det beløb, hvormed indkomstskatten  

 måtte overstige summen af ordinære acontoskatter med tillæg  

 af eventuel udbytteskat, jf. kildeskattelovens § 67, stk. 2,  

 reguleret for tillæg efter stk. 6 og af eventuelle frivillige  

 acontobetalinger ligeledes reguleret for tillæg efter stk. 6,  

 benævnes restskat." 2. § 29 B, stk. 5, 1. pkt., affattes  

 således:
"Det beløb, hvormed indkomstskatten  

 måtte være mindre end summen af ordinære acontoskatter med  

 tillæg af eventuel udbytteskat, jf. kildeskattelovens § 67,  

 stk. 2, reguleret for tillæg efter stk. 6 og af eventuelle  

 frivillige acontobetalinger ligeledes reguleret for tillæg efter  

 stk. 6, benævnes overskydende skat." 3. § 29 B, stk. 6, 3. pkt., affattes  

 således:
"For frivillige acontobetalinger, der er sket efter  

 den 20. marts, men senest den 20. november samt for udbytteskat, skal  

 selskabet eller foreningen m.v. betale et statskassen tilfaldende  

 tillæg på 1 pct." 4. § 29 D affattes således:
"Såfremt selskabet eller foreningen m.v. kan  

 sandsynliggøre, at det indbetalte beløb med tillæg af  

 udbytteskat og reguleret for tillæg efter § 29 B, stk. 6, vil  

 overstige indkomstårets indkomstskat, kan det overskydende beløb  

 under særlige omstændigheder tilbagebetales, før  

 skatteansættelsen for indkomståret er foretaget.
Ved  

 tilbagebetaling udbetales først frivillige indbetalinger, der er sket  

 efter den 20. marts, men senest den 20. november.
Herefter udbetales  

 udbytteskat og derefter frivillige indbetalinger, der er sket senest den 20.  

 marts.
Indkomstårets ordinære acontoskat nedsættes med det  

 udbetalte beløb i det omfang, beløbet overstiger summen af  

 udbytteskat og frivillige indbetalinger.
For beløb udbetalt efter  

 denne bestemmelse ydes der ingen godtgørelse m.v.
Stk. 2. Begæring om tilbagebetaling skal være  

 fremsat over for skattemyndighederne inden udløbet af fristen for  

 indgivelse af selvangivelse.
Hvor forholdene i særlig grad taler for  

 det, kan skattemyndighederne dog imødekomme en begæring, der er  

 fremkommet inden den 1. oktober i det år, hvor skatteansættelsen  

 finder sted." 5. I § 29 E, stk. 2, 1. pkt., ændres:  

 "det indbetalte beløb" til: "indbetalte  

 skattebeløb".
 6. § 30 A, stk. 1, 2. pkt., ophæves, og i  

 stedet indsættes:
"I disse tilfælde finder § 29 B  

 tilsvarende anvendelse ved beregning af restskat og overskydende  

 skat." 7. I § 30 A, stk. 1, indsættes efter 3.  

 punktum som nyt punktum:
"§ 29 D og § 29 E, stk. 2, finder  

 tilsvarende anvendelse ved tilbagebetaling af udbytteskat." § 4 I skattekontrolloven, jf. lovbekendtgørelse nr. 726 af 13. august  

 2001, som ændret ved lov nr. 313 af 21. maj 2002 og senest ved lov nr.  

 438 af 10. juni 2002, foretages følgende ændringer:
 1. I § 9A, stk. 1, indsættes efter  

 "§ 8 V,": " § 9 B,".
 2. Efter § 9 A indsættes:
"§ 9 B.
Selskaber og foreninger m.v., som  

 har pligt til at indeholde udbytteskat i henhold til kildeskattelovens  

 § 65, skal hvert år foretage indberetning til de statslige told-  

 og skattemyndigheder om det i det forudgående kalenderår  

 udloddede udbytte af unoterede aktier m.v. som er udstedt på navn og  

 som foreligger i fysisk form.
Dette gælder dog ikke, hvis aktien m.v.  

 er i depot.
 Stk. 2. Indberetningen skal for hver udbyttemodtager omfatte  

 følgende oplysninger:
 1)	Navnet på det udloddende selskab eller forening m.v.
 2)	Udbyttemodtagers navn og CPR-nummer eller CVR-nummer.
 3)	Størrelsen af det udbytte som er udloddet til modtageren.
 4)	Størrelsen af den indeholdte udbytteskat i det udbytte, som  

 er udloddet til modtageren.
 Stk. 3. Udbyttemodtageren skal oplyse det udloddende selskab  

 eller forening m.v. om sin identitet, herunder om sit CPR-nummer eller  

 CVR-nummer.
 Stk. 4. Skatteministeren kan fastsætte nærmere  

 regler for indberetningen, herunder lempe indberetningspligten.
Stk. 5. Den indberetningspligtige skal senest den 1. februar i  

 indberetningsåret underrette modtagerne af udbyttet om de oplysninger,  

 der er indberettet til told- og skattemyndighederne om modtagerne." 3. I § 10, stk. 1, ophæves: ",  

 såfremt deponeringen er foretaget for en person." 4. I § 10, stk. 1, indsættes efter 1.  

 punktum som nyt punktum:
"På samme måde skal indberetning  

 foretages om udbytte af unoterede aktier m.v. i depot." 5. § 10, stk. 4, affattes således:
"Stk. 4. Den, for hvem deponeringen er foretaget eller  

 afståelsen formidlet, skal oplyse den indberetningspligtige om sin  

 identitet, herunder om sit CPR-nummer eller CVR-nummer." 6. I § 14, stk. 2, indsættes efter  

 "§ 9 A,": "§ 9 B,".
§ 5 Stk. 1. Loven træder i kraft dagen efter  

 bekendtgørelse i Lovtidende.
 Stk. 2. § 1, § 2, nr. 4 og 8, § 3 og § 4 har virkning for  

 udbytter, der udloddes den 1. januar 2004 eller senere.
Bemærkninger til lovforslaget Almindelige bemærkninger Lovforslagets formål er at modernisere  

 administrationen af udbytteskatten og det udmønter bl.a. de  

 anbefalinger til lovændringer, som arbejdsgruppen vedrørende  

 modernisering af administrationen af udbytteskatten har afrapporteret i deres  

 rapport til Skatteministeriets koncernledelse d. 16 august 2002. Rapporten  

 vil blive offentliggjort på ToldSkats hjemmeside (www.toldskat.dk).  

 Arbejdsgruppen blev nedsat i september 2001 og har haft deltagelse af  

 repræsentanter fra revisororganisationerne, finanssektoren og  

 skatteministeriet.
 Lovforslaget er endvidere et element i regeringens  

 handlingsplan for forenklinger og en del af finanslovsaftalen for 2003 mellem  

 regeringen og Dansk Folkeparti.
 Administrationen af dansk udbytteskat bygger på  

 retningslinier fastlagt i forbindelse med kildeskattens indførelse i  

 1970.
Med etablering af Værdipapircentralen i 1980 blev  

 der skabt mulighed for automatisering af udlodninger fra børsnoterede  

 selskaber.
Udlodninger fra sådanne selskaber med et  

 udbytteskattetræk på 28 pct. til fysiske personer indberettes  

 således i dag maskinelt fra Værdipapircentralen til ToldSkat, og  

 anvendes på den fortrykte selvangivelse, ved slutskatteberegningen og  

 udskrivning af årsopgørelse.
 Den indeholdte udbytteskat for fysiske personer svarer som  

 hovedregel til personernes endelige beskatning.
Anderledes for udlodninger til selskaber hvor det  

 foretagne udbytteskattetræk på 28 pct. i langt de fleste  

 tilfælde er for høj, og her godskrives skatten i forbindelse med  

 skatteberegningen og årsopgørelsen, der udsendes i november  

 måned i udlodningsåret, eller udbetales kontant.
Efter  

 gældende regler godskrives udbytteskatten således efter at  

 tillægsberegningen vedrørende henholdsvis restskat og  

 overskydende skat har fundet sted.
Godskrivningen eller udbetalingen sker ved  

 indsendelse af en attest, som skal være underskrevet af det udloddende  

 selskab m.v. og det udbyttemodtagende selskab m.v.
I 2001 modtog  

 skattemyndighederne ca. 74.000 sådanne attester.
 Med forslaget afskaffes hovedparten af de attester, der  

 anvendes i forbindelse med selskabers og foreningers og fondes m.v.  

 godskrivning og tilbagesøgning af udbytteskat, idet det  

 foreslås, at udbytteskat skal selvangives på  

 selskabsselvangivelsen og modregnes i den indkomstskat, som skal betales for  

 det indkomstår, i hvilket udbyttet er erhvervet.
Dette indebærer imidlertid, at modregningen af  

 udbytteskat for selskaber og foreninger og fonde m.v. udskydes med 1 år  

 i forhold til de gældende regler, hvilket indebærer et  

 likviditetstab for selskaberne m.v.
For at kompensere for dette tab  

 foreslås det, at udbytteskatten fremover skal indgå i  

 acontoskattesystemet og dermed vil den, i modsætning til gældende  

 regler, indgå i tillægsberegningen ved  

 slutskatteopgørelsen.
Det foreslås endvidere, at udbytteskatten  

 skal behandles på samme måde som en frivillig indbetaling, der er  

 foretaget efter den 20. marts og senest den 20. november, således at  

 der skal betales et til statskassen tilfaldende tillæg på 1 pct.  

 af den indeholdte udbytteskat.
Derved opnår man også at  

 provenutabet begrænses.
Efter de gældende regler skal der som hovedregel  

 indeholdes 28 pct. udbytteskat.
Ifølge selskabsskattelovens § 13,  

 stk. 3, skal udbytter, der bl.a. modtages fra selskaber og foreninger  

 m.v. som er skattepligtige efter selskabsskattelovens § 1, stk. 1,  

 nr. 1, 2, 2e, 4 eller 5a medregnes ved opgørelsen af den  

 skattepligtige indkomst med 66 pct., medmindre aktierne i det udbyttegivende  

 selskab er omfattet af aktieavancebeskatningslovens § 2 a eller 3. 66  

 pct.-reglen gælder for udbyttemodtagende selskaber, der ejer mindre end  

 20 pct. af aktie- eller anpartskapitalen i det udloddende selskab m.v.  

 Eftersom selskabsskatten udgør 30 pct. er den endelige beskatning af  

 udbytteindkomst hos selskaber og foreninger og fonde m.v. derfor som  

 hovedregel 19,8 pct. (100x0,66x0,3). Det foreslås derfor, at  

 udbytteskatten for selskaber og foreninger og fonde m.v. som hovedregel skal  

 indeholdes med 19,8 pct.
Samlet set vil forslaget om, at udbytteskatten  

 indgår i acontoskattesystemet og nedsættelse af  

 indeholdelsesprocenten til 19,8 pct. medføre en likviditetslettelse  

 for de berørte udbyttemodtagende selskaber og foreninger og fonde m.v.  

 sammenlignet med gældende regler, jf. afsnittet om økonomiske og  

 administrative konsekvenser for erhvervslivet.
Det er imidlertid kun selskaber og foreninger og fonde  

 m.v., der er skattepligtige efter selskabsskattelovens § 1 eller  

 fondsbeskatningsloven, der er berettiget til indeholdelse med 19,8 pct.
Der  

 vil derfor være behov for, at det udloddende selskab m.v., eller den  

 der på dettes vegne varetager udlodningen, relativt simpelt kan  

 få adgang til oplysninger om, hvorvidt et givet selskab og forening  

 m.v. eller fond m.v., der overfor udlodderen gør krav på et  

 opnå indeholdelse med 19,8 pct., vitterligt er skattepligtig efter de  

 nævnte love.
Med henblik herpå foreslås det, at  

 skatteministeren kan fastsatte nærmere regler for  

 offentliggørelse af en selskabsmandtalsdatabase   dvs. en database med  

 oplysninger om navn og CVR-nummer på selskaber og foreninger og fonde  

 m.v., som er skattepligtige efter selskabsskattelovens § 1 eller  

 fondsbeskatningsloven.
Det forventes, at databasen bliver tilgængelig  

 på internettet.
Det foreslås endvidere, at skatteministeren kan  

 fastsætte regler for offentliggørelse af en database med  

 oplysninger om navn og evt.
CVR-nummer på foreninger m.v., som i  

 henhold til kildeskattebekendtgørelsens § 36, nr. 3, er fritaget  

 for udbytteskat, jf. bekendtgørelse nr. 980 af 16. november 2001.  

 Efter de gældende regler er fritagelsen betinget af, at foreningen m.v.  

 kan forevise et frikort, som efter begæring udstedes af den  

 skatteansættende myndighed.
Med bemyndigelsen vil det på  

 længere sigt blive muligt at supplere frikortet med elektroniske  

 oplysninger.
Det foreslås endvidere, at den gældende  

 indberetningspligt for børsnoterede aktier m.v. deponeret af personer  

 udvides til dels at omfatte aktier m.v. deponeret af selskaber og foreninger  

 og fonde m.v. og til dels at omfatte udbytte af unoterede aktier m.v. i  

 depot.
Samtidig foreslås det, at der også skal ske indberetninger  

 om modtagerne af udbytte af unoterede aktier m.v., som er udstedt på  

 navn og som foreligger i fysisk form, fra de udloddende selskaber og  

 foreninger m.v.
 Herudover foreslås en række mindre justeringer  

 og præciseringer, herunder en justering af dødsboskatteloven,  

 hvormed der opnås, at der gælder samme beskatningsregler for  

 henholdsvis begrænset skattepligtige personer og begrænset  

 skattepligtige dødsboer, når der er tale om begrænset  

 skattepligtige dødsboer, som oppebærer indkomst som nævnt  

 i kildeskattelovens § 2.
Efter vedtagelsen af forslaget vil der blive udarbejdet en  

 ny kildeskattebekendtgørelse som bl.a. vil indebære yderligere  

 forenklinger af administrationen af udbytteskatten.
Det drejer sig om  

 revision af reglerne vedr. dokumentation i forbindelse med fritagelse for  

 udbytteskat, således at dokumentationen fremover i størst muligt  

 omfang skal opbevares hos det udloddende selskab eller forening m.v. eller  

 den, der på dettes vegne varetager udlodningen.
Herudover vil hjemlen i  

 kildeskattelovens § 65, stk. 4, hvorefter skatteministeren kan  

 fastsætte regler om reduceret eller ingen indeholdelse af udbytteskat,  

 hvis modtageren af udbyttet er hjemmehørende i en stat, hvormed  

 Danmark har indgået dobbeltbeskatningsaftale, blive synliggjort.  

 Samtidig vil proceduren i forbindelse med tilbagesøgning af  

 udbytteskat af sådanne modtagere blive revideret, således at  

 ordningen, hvorefter Værdipapircentralen indeholder med den sats, der  

 er gældende i henhold til dobbeltbeskatningsoverenskomsten, vil blive  

 søgt udvidet til at gælde for samtlige lande, hvormed Danmark  

 har indgået en dobbeltbeskatningsaftale.
Endelig vil ordningen  

 også blive udvidet til at gælde for skattepligtige selskaber, der  

 har hjemsted i udlandet.
Efter gældende regler omfatter ordningen kun  

 12 lande og begrænset skattepligtige personer.
De foreslåede  

 ændringer vil afskaffe yderligere omkring 13.000 attester om  

 året, der modtages fra udlandet.
Økonomiske konsekvenser for stat, amter og kommuner Den foreslåede nedsættelse af  

 indeholdelsesprocenten i udbytte som modtages af selskaber og foreninger og  

 fonde m.v. og de ændrede modregningsregler for udbytteskatten  

 medfører nogle forskydninger i skattebetalingerne med et rentetab til  

 følge for staten og omvendt en rentefordel for selskaberne.  

 Rentevirkningen vil dog delvist blive modvirket af  

 renteudligningstillægget i acontoordningen.
 Forskydningerne i betalingerne er illustreret skematisk i  

 nedenstående oversigt, hvor der er taget udgangspunkt i et selskab i  

 acontoordningen med en udbytteindkomst på 100 kr.
Efter gældende regler er det forudsat, at selskabet  

 udover den indeholdte udbytteskat tillige betaler hele selskabsskatten af  

 udbytteindkomsten på 19,8 kr. (100 kr.x0,66x0,3) som acontoskat med  

 halvdelen i hver af de 2 rater for at undgå restskattetillæg.
Den  

 indeholdte udbytteskat bliver derfor tilbagebetalt i november i  

 indkomståret.
Samlet indebærer de gældende regler,  

 således at selskabet ud over at betale selskabsskatten af udbyttet,  

 yderligere skal binde et uforrentet beløb på ca. 1½ gang  

 selskabsskatten (28 pct. sammenlignet med 19,8 pct.) i statskassen i en  

 periode på typisk ½ år.
Dette indebærer et rentetab for  

 selskaberne, således at den endelige skat reelt er højere end de  

 19,8 pct., jf. eksemplet.
Eksempel på virkning af lovforslaget for et selskab i  

 acontoordningen.
Udbytteindkomsten er 100 kr.
Gæld.
Regler Forslag Forskel Kr.
 Kr.
 Kr.
Acontoskat pr. 20. marts i indkomståret 9,9 0,1 -9,8 Udbytteskat af årets udbytte f. eks 1. maj i  

 indkomståret 28,0 19,8 -8,2 Tilbagebetalt udbytteskat pr. 1. november i  

 indkomståret -28,0 0 28,0 Acontoskat pr. 20. november i indkomståret 9,9 0,1 -9,8 Restskat/overskydende skat i efterfølgende  

 år 0 0 0 I alt 19,8 20,0 0,2 Nutidsværdi af betalinger:
for staten (diskonteringsrente 6,5 pct. p.a.) for selskaberne (diskonteringsrente 4,55 p.a.) 20,26 20,12 19,85 19,89 -0,41 -0,23 Anm. "-" angiver en tilbagebetaling af  

 skat.
Efter forslaget nedsættes  

 indeholdelsesprocenten for udbytteskat fra 28 pct. til 19,8 pct.
Tillige vil  

 den indeholdte udbytteskat blive anset som en frivillig acontobetaling efter  

 20. marts og blive modregnet i selskabsskatten efter fradrag af  

 renteudligningstillægget på 1 pct.
Dette medfører, at de  

 frivillige indbetalinger kan nedsættes fra den fulde selskabsskat af  

 udbyttet på 19,8 kr. til alene at bestå af  

 renteudligningstillægget på 0,20 kr.
Herved sker der en stigning  

 i den formelle skattebetaling på ca. 0,2 pct. af udbytteindkomsten, men  

 da stigningen mere end opvejes af rentevirkningen af den mindre  

 acontobetaling, er der samlet set tale om et fald i det samlede  

 beskatningsniveau, jf. eksemplet.
Eksemplet viser, at forslaget indebærer, at der  

 samlet er et provenutab for staten vedr. acontoselskaberne på ca. 41  

 øre for hver 100 kr. i udbytte, mens selskaberne får en fordel  

 på 23 øre.
Forskellen mellem statens tab og selskabernes fordel  

 skyldes forskellig diskonteringsrente.
Et selskab udenfor acontoordningen får ligeledes  

 nedsat indeholdelsen af udbytteskat, og samtidig kan udbytteskatten modregnes  

 i selskabsskatten for det pågældende indkomstår,  

 således at restskattetillægget vedr. selskabsskatten af udbyttet  

 bortfalder.
Til gengæld bortfalder tilbagebetalingen i det  

 indkomstår hvor udlodningen sker og der beregnes  

 renteudligningstillæg af udbytteskatten.
Samlet får selskabet en  

 lidt større fordel af omlægningen end selskaber omfattet af  

 acontoordningen.
I 1999   2001 er der i gennemsnit modregnet eller  

 tilbagebetalt udbytteskat til selskaber og fonde på ca. 1,3 mia. kr.  

 med baggrund i et udbyttebeløb på ca. 5 mia. kr. årligt.  

 Da udbytteskatten efter de foreløbige regnskabstal skønnes at  

 falde betydeligt i 2002, er det skønsmæssigt antaget, at  

 selskabers og fondes udbytter fra danske minoritetsaktier udgør ca.  

 3,9 mia. kr. årligt.
Der er herved tillige taget hensyn til, at der er  

 sket en nedsættelse af kravet til ejerandelen for skattefri udbytter  

 fra 25 pct. til 20 pct. med virkning fra 2002.
 Det samlede rentetab for staten ved omlægningen  

 skønnes til ca. 24 mill. kr. årligt., mens  

 renteudligningstillægget skønnes at indbringe ca. 8 mill. kr.  

 årligt, således at nettotabet skønnes til ca. 16 mill. kr.  

 årligt fra og med 2004.
Administrative konsekvenser for det offentlige Forslaget skønnes at medføre merudgifter i  

 ToldSkat i form af information på 1,2 mill. kr. og 3,58 mill. kr. i  

 systemtilretninger i alt 4,78 mio. kr.
Herudover forventes det, at der i 2003  

 skal anvendes 0,9 årsværk på udvikling.
 Det skønnes endvidere, at driften af  

 selskabsmandtalsdatabasen og TastSelv-udbytteskat vil beløbe sig til  

 150.000 kr. årligt.
 Herudover skønnes det, at forslaget vedr.  

 indberetninger vil medføre, at der kan spares 4 årsværk i  

 ToldSkat i forhold til i dag.
Økonomiske og administrative konsekvenser for erhvervslivet Forslaget medfører en likviditetslettelse for  

 selskaber og foreninger og fonde m.v., der modtager udbytte af aktier m.v.  

 Samlet skønnes rentefordelen efter modregning af  

 renteudligningstillægget til ca. 10 mill. kr. årligt fra og med  

 2004, beregnet med en efter-skat rente på 4,6 pct. p.a.
Forslaget betyder, at de selskaber og foreninger m.v., som  

 udlodder udbytte omfattet af kildeskattelovens § 65, ikke længere  

 bliver involveret i attest frembringelserne, der efter de gældende  

 regler anvendes ved modregning/tilbagebetaling af udbytteskat.
Tilsvarende  

 gælder selvsagt for de selskaber og foreninger og fonde m.v., der  

 modtager det udloddede udbytte.
Eftersom der årligt attesteres omkring  

 74.000 blanketter, må denne del af forslaget vurderes at medføre  

 en ikke uvæsentlig administrativ lettelse for selskaberne og  

 foreningerne m.v. og fonde m.v.
Den foreslåede udvidelse af den  

 gældende indberetningspligt for børsnoterede aktier m.v. samt  

 udvidelsen af indberetningspligten til at omfatte unoterede aktier i depot,  

 vil på den anden side medføre en forøget administrativ  

 byrde for pengeinstitutterne og Værdipapircentralen.
Den  

 foreslåede indberetningspligt for unoterede aktier m.v., som er udstedt  

 på navn og som foreligger i fysisk form, skønnes også at  

 medføre en mindre administrativ byrde for de udloddende selskaber og  

 foreninger m.v.
 De administrative konsekvenser af forslaget er blevet  

 målt i et af Økonomi- og Erhvervsministeriets virksomhedspaneler  

 (et fokuspanel) i oktober 2002.
Det skal dog for en ordensskyld nævnes, at forslaget  

 vedr. indberetning på baggrund af den eksterne høring er  

 ændret i forhold til, hvad der blev forelagt fokuspanelet.  

 Ændringen betyder imidlertid, at der skal indberettes færre  

 oplysninger af selskaberne og foreningerne m.v. og flere af  

 pengeinstitutterne og Værdipapircentralen i forhold til det forelagte  

 forslag.
Det er derfor skatteministeriets vurdering, at denne ændring  

 ikke har væsentlig betydning for resultatet af  

 undersøgelsen.
 Nedenfor er de væsentligste resultater af  

 undersøgelsen gengivet:
"400 virksomheder fik tilsendt materiale om  

 lovforslaget og der blev gennemført interview med 202 virksomheder,  

 som alle var omfattet af forslaget.
Virksomheder defineres som omfattet af  

 loven, hvis de har pligt til at indsende selskabsselvangivelse.
Blandt de  

 omfattede virksomheder forventer 48 at blive administrative berørt af  

 forslaget.
På samfundsniveau svarer det til, at ca. 29.000 virksomheder  

 vil blive administrativt berørt af lovforslaget.
 Moderniseringen af administrationen af udbytteskatten  

 omfatter tre elementer, som kan påvirke virksomhedernes administrative  

 byrder, nemlig ændringer vedr.:
1.	Afskaffelse af krav om indsendelse af attester til ToldSkat 2.	Selvangivelse af udbytteskat 3.	Indberetning om modtagere af udbytte 1. Afskaffelse af krav om indsendelse af attester til ToldSkat Af de 202 omfattede virksomheder, forventer 44  

 virksomheder at blive administrativt berørt af afskaffelsen af kravet  

 om indsendelse af attester til ToldSkat.
Det svarer til 27.000 virksomheder  

 på samfundsniveau.
27 af disse virksomheder forventer at få  

 løbende administrative lettelser som følge af denne del af  

 lovforslaget på i gennemsnit 4 timer om året.
På  

 samfundsniveau svarer det til, at 17.000 virksomheder får  

 administrative lettelser som følge af forslaget på sammenlagt  

 mellem 25.000 og 110.000 timer årligt.
Virksomhedernes svar viser, at  

 lettelsen primært består i, at de ikke længere skal  

 indsende attesten, og at de fritages fra at underskrive dem.
Der er desuden 19 virksomheder, som forventer et mindre  

 løbende behov for ekstern assistance på i gennemsnit 3.000 kr.  

 om året.
På samfundsniveau svarer det til, at omkring 12.000  

 virksomheder vil få et mindsket behov for ekstern assistance på  

 mellem 20 og 50 mio. kr. om året.
Det mindskede behov for ekstern  

 assistance skyldes, at virksomhedernes revisorer ikke længere skal  

 kontrollere attesterne.
 På den baggrund kan det forventes, at denne del af  

 forslaget vil medføre store administrative lettelser for de  

 berørte virksomheder.
2. Selvangivelse af udbytteskat 11 af de omfattede virksomheder forventer at blive  

 omfattet af denne del af forslaget, hvilket svarer til omkring 7.000  

 virksomheder på samfundsniveau.
Nogle få virksomheder har  

 angivet, at det vil få mindre konsekvenser for dem.
På den  

 baggrund må de administrative konsekvenser af denne del af forslaget  

 derfor betegnes som værende meget små.
3. Indberetning om modtagere af udbytte Ud af de omfattede virksomheder, forventer 20 virksomheder  

 at blive administrativt berørt af den del af forslaget, der  

 vedrører indberetning af modtagere af udbytte.
Den væsentligste konsekvens af denne del af  

 forslaget er, at 11 virksomheder forventer, at de vil få øget  

 løbende byrder.
Det svarer til, at omkring 6.500 virksomheder på  

 samfundsniveau vil få løbende byrder.
Virksomhederne forventer i  

 gennemsnit at skulle bruge 2 timer om året på dette.
På  

 samfundsniveau svarer det til løbende byrder på mellem 5.200 og  

 20.000 timer om året.
 Virksomhederne oplyser, at de løbende byrder  

 primært består i, at der er ekstra arbejde forbundet med at finde  

 oplysningerne og udfylde oplysningsskemaet.
 De administrative konsekvenser af denne del af forslaget  

 må betegnes som værende små.
Forslagets samlede konsekvenser I sammenligning med de administrative konsekvenser af  

 andre lovforslag og bekendtgørelser, kan man forvente at dette  

 lovforslag vil medføre store administrative lettelser for de  

 berørte virksomheder.
Det skyldes dels at forslaget berører  

 mange virksomheder, men også at der er meget store løbende  

 administrative lettelser, samt store besparelser for virksomhederne i  

 forbindelse med færre udgifter til revisorer." Administrative konsekvenser for borgerne Forslaget betyder, at der ved udsendelse af selvangivelser  

 til personer kan fortrykkes oplysning om udbytteindkomst fra danske unoterede  

 aktier m.v.
Efter gældende regler fortrykkes kun oplysninger om  

 børsnoterede aktier m.v. i dansk depot.
Med forslaget vil arbejdet med  

 personers opgørelse af udbytteindkomst således blive lettet.
Miljømæssige konsekvenser Det skønnes, at forslaget ikke har  

 miljømæssige konsekvenser.
Forholdet til EU-retten Forslaget har ikke EU-retlige aspekter.
Sammenfatning af økonomiske og administrative konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Ingen Lovforslaget skønnes at medføre et rentetab for  

 staten på ca. 16 mill. kr. årligt fra og med 2004.
Administrative konsekvenser for stat, amter og  

 kommuner Forslaget skønnes at medføre, at der kan spares  

 4 årsværk i ToldSkat i forhold til i dag.
 Forslaget skønnes at medføre merudgifter i  

 ToldSkat på 4,78 mill. kr.
Økonomiske og administrative konsekvenser for  

 erhvervslivet Selskaber og foreninger m.v., som modtager udbytte fra aktier  

 m.v., vil få en årlig rentefordel på ca. 10 mill. kr. efter  

 skat fra og med 2004.
 Herudover afskaffes omkring 74.000 attester årligt som efter  

 gældende regler skal attesteres af det udloddende og modtagende selskab  

 m.v., inden attesterne sendes til ToldSkat.
Den foreslåede udvidelse af den gældende  

 indberetningspligt for børsnoterede aktier skønnes at  

 medføre en forøget administrativ byrde for pengeinstitutterne  

 og Værdipapircentralen.
Den foreslåede indberetningspligt for  

 unoterede aktier m.v., som er udstedt på navn og som foreligger i  

 fysisk form, skønnes også at medføre en mindre  

 administrativ byrde for de udloddende selskaber og foreninger m.v.
Administrative konsekvenser for borgerne Oplysning om udbytteindkomst fra unoterede selskaber kan  

 fortrykkes på selvangivelsen.
Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 Der er tale om en justering af reglerne om beskatning af  

 dødsboer, som behandles i udlandet, og som oppebærer udbytte,  

 hvoraf der efter kildeskattelovens § 65 skal indeholdes udbytteskat.
For begrænset skattepligtige personer er  

 udbytter, hvori der er indeholdt udbytteskat, undergivet en særskilt og  

 endelig bruttobeskatning efter kildeskattelovens § 2,  

 stk. 4. Det foreslås, at tilsvarende skal gælde for  

 begrænset skattepligtige boer.
Med justeringen opnås, at der  

 gælder samme beskatningsregler for henholdsvis begrænset  

 skattepligtige personer og begrænset skattepligtige dødsboer,  

 når der er tale om begrænset skattepligtige dødsboer, som  

 oppebærer indkomst som nævnt i kildeskattelovens § 2.
Til nr. 2 Der er tale om konsekvensrettelser som følge af  

 forslaget i nr. 1, hvortil der henvises.
Med forslaget opnås det, at  

 skatten vedrørende udbytter, hvori der er indeholdt udbytteskat,  

 bliver endelig ved den skattepligtiges død også i de  

 tilfælde, hvor et udenlandsk bo efter den afdøde er  

 begrænset skattepligtig af indkomster efter dødsboskatteloven.  

 Det svarer til hvad der bl.a. gælder for udbytter, hvori der ikke er  

 indeholdt udbytteskat.
Til § 2 Til nr. 1 Der er tale om en konsekvensændring, som  

 følge af forslagets § 1, nr. 4.
Til nr. 2 I henhold til kildeskattelovens § 65, stk. 3,  

 skal der også indeholdes udbytteskat i udlodninger og udbetalinger m.v.  

 foretaget af investeringsforeninger, der udsteder omsættelige beviser  

 for medlemmernes indskud.
Som det fremgår af bemærkningerne til  

 nr. 4 skal udbytte som udloddes af investeringsforeninger omfattet af  

 selskabsskattelovens § 1, stk. 1, nr. 5a, og som modtages af  

 selskaber og foreninger og fonde m.v., der er skattepligtige efter  

 selskabsskattelovens § 1 eller efter fondsbeskatningsloven kun medregnes  

 med 66 pct. i den skattepligtige indkomst hos det modtagende selskab m.v.,  

 således at den endelige selskabsskat af udbytteindkomst bliver 19,8  

 pct., jf. bemærkningerne til nr. 4.
 Da dette ikke gælder for udbytte for samtlige af de  

 investeringsforeninger, der er omfattet af kildeskattelovens § 65,  

 stk. 3, præciseres det med forslaget, at indeholdelse med 19,8  

 pct. kun gælder for investeringsforeninger omfattet af  

 selskabsskattelovens § 1, stk. 1, nr. 5a.
Til nr. 3 Det foreslås, at skatteministeren bemyndiges til at  

 udarbejde og offentliggøre en database over selskaber og foreninger  

 m.v., som er berettiget til at modtage udbytte uden indeholdelse af  

 udbytteskat.
Efter de gældende regler skal disse selskaber og  

 foreninger m.v. i henhold til kildeskattebekendtgørelsen fremvise et  

 frikort overfor udlodderen for at opnå fritagelse for udbytteskat.  

 Frikortet udstedes på begæring fra selskabet eller foreningen  

 m.v. af den skatteansættende myndighed, jf. § 40 i  

 bekendtgørelse nr. 980 af 16. november 2001. Det er tanken med  

 forslaget, at frikortet på længere sigt kan suppleres med  

 elektroniske oplysninger, således at administrationen i forbindelse med  

 fritagelsen lettes.
Til nr. 4 Det foreslås, at der i udbytte af aktier eller  

 andele i selskaber eller foreninger m.v. omfattet af selskabsskattelovens  

 § 1, stk. 1, nr. 1, 2, 2e, 4 eller 5a, og som modtages af selskaber  

 og foreninger og fonde m.v., der er skattepligtige efter selskabsskattelovens  

 § 1 eller efter fondsbeskatningsloven, kan indeholdes 19,8 pct.  

 udbytteskat.
Efter de gældende regler skal der som hovedregel  

 indeholdes 28 pct. udbytteskat i sådanne udbytter.
Ifølge  

 selskabsskattelovens § 13, stk. 3, skal udbytter, der bl.a.  

 modtages fra selskaber eller foreninger som er skattepligtige efter  

 selskabsskattelovens § 1, stk. 1, nr. 1, 2, 2e, 4 eller 5a  

 medregnes ved opgørelsen af den skattepligtige indkomst med 66 pct.,  

 medmindre aktierne i det udbyttegivende selskab er omfattet af  

 aktiebeskatningslovens § 2 a eller 3. Eftersom selskabsskatten  

 udgør 30 pct. er den endelige beskatning af udbytteindkomst hos  

 selskaber og foreninger og fonde m.v. derfor som hovedregel 19,8 pct.  

 (100x0,66x0,3).
 Med forslaget sikres det således, at den indeholdte  

 udbytteskat på 19,8 pct. som udgangspunkt vil svare til den endelige  

 beskatning, som selskaber og foreninger og fonde m.v. skal svare af  

 udbytteindkomst.
Eftersom det kun er selskaber og foreninger og fonde m.v.,  

 der er skattepligtige efter selskabsskatteloven eller fondsbeskatningsloven,  

 der er berettiget til indeholdelse med 19.8 pct. vil der være behov for  

 at det udloddende selskab m.v., eller den der på dettes vegne varetager  

 udlodningen, relativt simpelt kan få adgang til oplysninger om,  

 hvorvidt et givet selskab og forening m.v. eller fond m.v., der overfor  

 udlodderen gør krav på at opnå indeholdelse med 19,8 pct.,  

 vitterligt er skattepligtig efter de nævnte love.
Med henblik  

 herpå foreslås det, at skatteministeren kan fastsatte  

 nærmere regler for offentliggørelse af en  

 selskabsmandtalsdatabase   dvs. en database med oplysninger om skattepligtige  

 selskaber og foreninger og fonde m.v. som løbende opdateres.
Det  

 forventes, at databasen bliver tilgængelig på internettet.
 Det foreslås herudover, at skatteministeren kan  

 fastsætte de nærmere regler vedrørende den eventuelle  

 dokumentation, der skal foreligge for at indeholdelse med 19,8 pct. kan finde  

 sted.
Til nr. 5 og 7 Det præciseres, at reglerne i opkrævningsloven  

 vedrørende opkrævning af indeholdt A-skat tilsvarende finder  

 anvendelse for opkrævning af indeholdt udbytteskat henholdsvis  

 indeholdt royaltyskat med de undtagelser, der følger af bestemmelserne  

 i kildeskatteloven.
Dette betyder som hidtil, at bl.a. straffebestemmelserne  

 i opkrævningslovens § 17, stk. 1, nr. 3, også omfatter  

 for sent indbetalt indeholdt udbytteskat og royaltyskat tillige med  

 opkrævningslovens regler om rente og gebyrer ved ikke rettidig  

 betaling.
Der er alene tale om en tydeliggørelse af  

 gældende regler vedr. betalingsfristen for indeholdt udbytteskat og  

 royaltyskat, som i forbindelse med samlingen og harmoniseringen af  

 opkrævningsreglerne på Skatteministeriets område i  

 én lov   opkrævningsloven   med virkning fra 2001 blev  

 ændret således, at den faldt sammen med betalingsfristen for  

 A-skatter m.v.
Det vil sige, at udbytteskatten og royaltyskatten senest skal  

 indbetales samtidig med A-skatten i måneden efter vedtagelsen af  

 udbyttet henholdsvis efter godskrivningen eller udbetalingen af royalty.
Med virkning fra 1. januar 2002 blev fristerne for  

 større virksomheders A-skatteafregning m.v. fremrykket.
Med forslaget  

 præciseres det, at betalingsfristen for indeholdt udbytte- og  

 royaltyskat falder sammen med fristen for den indeholdelsespligtiges betaling  

 af indeholdt A-skat.
Det vil for mindre virksomheder sige den 10. i  

 måneden efter vedtagelsen af udbyttet henholdsvis godskrivningen eller  

 udbetalingen af royalty, jf. opkrævningslovens § 2, stk. 2,  

 og for større virksomheder den sidste bankdag i måneden efter  

 vedtagelsen henholdsvis godskrivningen eller udbetalingen, jf.  

 opkrævningslovens § 2, stk. 5.
Til nr. 6 Det foreslås, at meddelelsen om vedtagelsen om  

 udbetaling af udbytte skal indsendes senest i den følgende måned  

 efter nævnte vedtagelse samtidig med udløbet af selskabets  

 angivelsesfrist for indeholdt A-skat og arbejdsmarkedsbidrag.
Dermed skal  

 indsendelsen af meddelelsen ske samtidig med indbetalingen af udbytteskatten  

   det vil sige sidste frist for mindre virksomheder er den 10. i  

 måneden efter vedtagelsen, jf. opkrævningslovens § 2,  

 stk. 2, og for større virksomheder er sidste frist den sidste  

 bankdag i måneden efter vedtagelsen, jf. opkrævningslovens  

 § 2, stk. 5.
Til nr. 8 Det foreslås, at skattepligtige efter  

 selskabsskattelovens § 1 eller efter fondsbeskatningsloven skal modregne  

 udbytteskatten i den indkomstskat, der af den skattepligtige skal betales i  

 det indkomstår, i hvilket udbyttet er erhvervet.
Det er således  

 tanken med forslaget, at der på selskabsselvangivelsen skal  

 tilføjes 3 rubrikker, hvor udbytteindkomsten skal selvangives.
I  

 forhold til de gældende regler betyder forslaget, at modregningen i  

 indkomstskatten udskydes med 1 år.
Eftersom dette vil medføre et  

 likviditetstab for selskaber og foreninger og fonde m.v., foreslås det  

 samtidig, jf. bemærkningerne til § 3, at udbytteskatten  

 indarbejdes i acontoskattesystemet, således at udbytteskatten  

 indgår i tillægsberegningen ved slutskatteopgørelsen.  

 Dette indebærer, at selskaber og foreninger og fonde m.v. kan  

 nedsætte deres frivillige acontobetalinger, hvorved de opnår en  

 likviditetsgevinst.
Til nr. 9 Med hjemmel i § 65, stk. 4, er udbytte der  

 modtages af foreninger m.v., der er omfattet af selskabsskattelovens  

 § 1, stk. 1, nr. 6, fritaget for udbytteskat, jf. § 36 i  

 bekendtgørelse nr. 980 af 16. november 2001. Fritagelsen er betinget  

 af, at den pågældende forening m.v. kan forevise et frikort, som  

 på begæring udstedes af den skatteansættende myndighed.  

 Imidlertid sker det jævnligt, at der ikke bliver forevist frikort,  

 således at der indeholdes udbytteskat.
Efter de hidtidige regler har  

 foreningerne m.v., i sådanne tilfælde kunne tilbagesøge  

 den indeholdte udbytteskat.
Med forslaget fortsættes denne ordning.
Til § 3 Til nr. 1 og 2 Det foreslås, at udbytteskatten indgår i  

 acontoskattesystemet, således at den indgår i  

 tillægsberegningen ved slutskatteopgørelsen.
Dette  

 skønnes som nævnt at indebære, at selskaber og foreninger  

 og fonde m.v. kan nedsætte deres frivillige acontobetalinger, hvorved  

 de opnår en likviditetsgevinst.
Ved beregningen af de ordinære acontorater tages der  

 i dag højde for udbytteskatten, således at den modregnes i  

 indkomstskatten inden acontoraterne beregnes.
Hvis denne praksis  

 fortsættes uændret vil acontoraterne i de første 3  

 år efter ikrafttrædelsen af forslaget blive beregnet for lavt.  

 For at undgå dette vil udbytteskatten efter forslaget har fået  

 virkning blive reduceret med 8,2 pct. inden den modregnes i  

 selskabsskatten.
 Forslaget betyder endvidere, at sambeskattede danske  

 datterselskaber ikke længere kan tilbagesøge udbytteskat, idet  

 udbytteskatten indgår i acontoskattesystemet og dermed tilfalder det  

 sambeskattede moderselskab.
Til nr. 3 Det foreslås, at udbytteskatten i acontoordningen  

 behandles på lige fod med en frivillig indbetaling, som finder sted  

 efter den 20. marts, men ikke senere end den 20. november, således at  

 der skal betales et statskassen tilfaldende tillæg på 1 pct. af  

 den indeholdt udbytteskat, derved opnår man også at provenutabet  

 begrænses.
Uanset dette vil forslaget om, at udbytteskatten  

 indgår i acontoskattesystemet og nedsættelse af  

 indeholdelsesprocenten til 19,8 pct. medføre en likviditetslettelse  

 for de berørte udbyttemodtagende selskaber og foreninger og fonde m.v.  

 sammenlignet med gældende regler, jf. afsnittet om økonomiske og  

 administrative konsekvenser for erhvervslivet.
Til nr. 4 Det foreslås, at der som hidtil under særlige  

 omstændigheder skal være mulighed for at få udbetalt  

 udbytteskatten.
Eftersom udbytteskatten i henhold til forslaget skal  

 indgå i acontoskattesystemet foreslås det, at udbetaling skal ske  

 efter de samme regler som for udbetaling af acontoskat.
Det er foreslås herudover som noget nyt, at der  

 fastlægges en udbetalingsrækkefølge således at  

 frivillige indbetalinger, der er sket efter den 20. marts, men senest den 20.  

 november udbetales først.
Herefter udbetales evt. udbytteskat og  

 derefter frivillige indbetalinger, der er sket senest den 20. marts.
Dermed  

 lovfæstes en praksis, der stiller selskaber og foreninger og fonde m.v.  

 bedst muligt ved årsopgørelsen, hvilket i øvrigt svarer  

 til den praksis der anvendes i dag.
Det er imidlertid ikke alle selskaber eller foreninger  

 m.v., der modtager en selvangivelse, idet nogle ikke har erhvervsmæssig  

 indkomst.
Det foreslås derfor i stk. 2, 2. punktum, at  

 sådanne kan få udbetalt evt. udbytteskat frem til  

 årsopgørelsen.
De selskaber og foreninger m.v., der ikke  

 modtager en selvangivelse fordi de midlertidigt ikke er skattepligtige, og  

 som kun skal selvangive pga. af udbytteindkomst, vil ikke være omfattet  

 af skattekontrollovens § 5, stk. 1, vedrørende  

 skattetillæg i forbindelse med for sen indlevering af selvangivelse,  

 idet selvangivelsen alene er nødvendig for at opnå  

 modregning/udbetaling af indeholdt udbytteskat.
Til nr. 5 Ændringen er en følge af, at evt. udbytteskat  

 efter forslaget skal indgå på linie med betalt ordinær  

 acontoskat.
Til nr. 6 Det foreslås, at beregningsreglerne vedr. restskat  

 og overskydende skat i § 29 B finder anvendelse for selskaber og  

 foreninger m.v., der ikke anvender acontoordningen.
Eftersom disse selskaber  

 og foreninger m.v. ikke betaler acontoskat, vil restskatten for disse blive  

 opgjort som det beløb, hvormed indkomstskatten måtte overstige  

 evt. udbytteskat reguleret for tillæg.
Af restskat skal der betales et  

 statskassen tilfaldende tillæg på 10 pct. som følge af de  

 gældende regler i acontoordningen.
Overskydende skat vil følgelig blive opgjort som  

 det beløb, hvormed indkomstskatten måtte være mindre end  

 evt. udbytteskat reguleret for tillæg.
Ved tilbagebetaling af  

 overskydende skat vil der blive ydet en godtgørelse på 4 pct.  

 som følge af de gældende regler i acontoskatteordningen.
Efter gældende regler skal selskaber og foreninger  

 m.v., der ikke anvender acontoordningen betale et tillæg på 10  

 pct. til indkomstskatten.
Modregning af evt. udbytteskat finder sted efter  

 beregning af dette tillæg.
Til nr. 7 Eftersom det som nævnt ikke er alle selskaber og  

 foreninger m.v. der anvender acontoskatteordningen foreslås det, at  

 reglerne om udbetaling af udbytteskat også finder anvendelse for disse  

 selskaber og foreninger m.v.
Til § 4 Til nr. 1 og 2 Det foreslås, at der skal ske indberetning  

 vedrørende unoterede aktier m.v., som er udstedt på navn og som  

 foreligger i fysisk form, medmindre aktierne m.v. er i depot, således  

 at det udloddende selskab eller forening m.v. skal indberette oplysning om:  

 1) Selskabets eller foreningens m.v. identitet, 2) navn og CPR-nummer eller  

 CVR-nummer på modtagerne af det udloddede udbytte, 3) størrelsen  

 af det udloddede udbytte og 4) størrelsen af den indeholdte  

 udbytteskat for de enkelte modtagere.
Til brug for indberetningen  

 foreslås det i stk. 3, at udbyttemodtageren skal oplyse sin  

 identitet, herunder CPR-nummer eller CVR-nummer, overfor det udloddende  

 selskab eller forening m.v.
 Det foreslås i stk. 4, i lighed med andre  

 indberetningsordninger, at skatteministeren kan fastsætte de  

 nærmere regler for indberetningen, herunder lempe  

 indberetningspligten.
Det foreslås endelig i stk. 5, at den  

 indberetningspligtige senest den 1. februar i indberetningsåret skal  

 underrette modtagerne af udbyttet, om de oplysninger, der er indberettet til  

 told- og skattemyndighederne.
Det typiske vurderes dog at være, at det  

 udloddende selskab eller forening m.v. i forbindelse med udbetalingen af  

 udbyttet udsender en specifikation til modtagerne og såfremt denne  

 indeholder de samme oplysninger, som der senere indberettes til told- og  

 skattemyndighederne, skal der ikke ske yderligere underretning til  

 modtagerne.
Underretning i forbindelse med udbetalingen vil også  

 tage hensyn til selskaber m.v. som har forskudt indkomstår.
Disse kan  

 have brug for oplysningerne inden den 1. februar i indberetningsåret,  

 idet fristen for indgivelse af selvangivelse er 6 måneder medmindre  

 indkomståret udløber i perioden 1. januar   31. marts.
I dette  

 tilfælde er fristen for indgivelse af selvangivelse d. 1. juli i samme  

 år.
I henhold til aktieselskabslovens § 28 a har  

 aktionærer som udgangspunkt ikke pligt til at oplyse selskabet om deres  

 identitet, hvis de ejer mindre end 5 pct. af aktiekapitalens  

 stemmerettigheder og selskaberne har derfor som udgangspunkt ikke oplysninger  

 om identiteten af alle ejere.
Pligten til at opbevare unoterede aktier m.v. i  

 depot følger af skattekontrollovens § 11 B og  

 indberetningsbekendtgørelsens § 44, jf. bekendtgørelse nr.  

 1069 af 17. december 1999, og den omfatter ikke aktier m.v., som er udstedt  

 på navn og som foreligger i fysisk form.
Sådanne aktier m.v. kan  

 dog alligevel godt være deponeret frivilligt af ejeren.
For så  

 vidt angår aktier som ikke foreligger i fysisk form er der som  

 hovedregel deponeringspligt.
Dette er baggrunden for den foreslåede  

 indberetningspligt, der kun omfatter unoterede aktier m.v., som er udstedt  

 på navn, foreligger i fysisk form og som ikke er i depot.
 Børsnoterede og unoterede aktier m.v. i depot  

 omfattes af nr. 3-5, se bemærkningerne hertil.
Til nr. 3 Det foreslås, at udvide indberetningspligten for  

 deponering af børsnoterede aktier m.v., således at der fremover  

 skal foretages indberetning ikke kun af deponering foretaget af personer, men  

 også af deponering foretaget af selskaber m.v.
Det betyder, at  

 indberetning fremover skal ske, uanset hvem der har deponeret.
Til nr. 4 Det foreslås, at der også skal ske  

 indberetninger vedr. udbytte af unoterede aktier m.v. i depot.
Det er som  

 udgangspunkt færre oplysninger, der skal indberettes vedr. unoterede  

 aktier m.v. end tilfældet er for børsnoterede aktier m.v.
Dette  

 skyldes, at oplysningerne vedr. de unoterede aktier kun er til brug for  

 kontrollen af udbytteskatten og de oplysninger, der skal indberettes, vil  

 således som udgangspunkt svare til dem som foreslået i nr. 2.
 De nærmere regler for indberetningerne  

 vedrørende aktier m.v. i depot vil blive fastsat i samarbejde med den  

 finansielle sektor.
Forslagene om indberetning vedr. udbytte af unoterede  

 aktier m.v. i depot og aktier udstedt på navn vil lette arbejdet i  

 forbindelse med personers indsendelse af selvangivelse, idet der på  

 personselvangivelsen kan fortrykkes oplysninger om udbytte fra unoterede  

 danske aktier m.v.
Herved reduceres fejlmulighederne i forbindelse med  

 personers opgørelse af aktieindkomst ligesom kontrollen med personers  

 udbytteindkomst kan effektiviseres.
I dag fortrykkes alene udbytte modtaget  

 fra børsnoterede aktier m.v. i dansk depot, mens udbytte fra unoterede  

 danske aktier skal selvangives.
Til nr. 5 Der er tale om en præcisering, således at  

 selskaber m.v., hvorom der fremover skal foretages indberetning, skal  

 identificere sig ved CVR-nummer.
 De indberettede oplysninger vedr. udlodninger til  

 selskaber m.v. vil erstatte de oplysninger, der hidtil er modtaget af  

 ToldSkat i form af attester m.v.
Til nr. 6 Der er tale om en konsekvensændring som følge  

 af den foreslåede § 9 B i nr. 2.
Til § 5 Til stk. 1 Det foreslås, at loven træder i kraft dagen  

 efter bekendtgørelse i Lovtidende.
Til stk. 2 Det foreslås, at § 1, § 2, nr. 4 og 8, § 3 og § 4  

 har virkning for udbytter der udloddes den 1. januar 2004 eller senere.  

 Dermed vil de foreslåede ændringer have virkning for udbytter,  

 der udloddes den 1. januar 2004 eller senere.
Høring Lovforslaget har været sendt til ekstern  

 høring hos følgende: Advokatrådet,  

 Amtsrådsforeningen i Danmark, Arbejderbevægelsens  

 Erhvervsråd, Børsmæglerforeningen, Danmarks  

 Rederiforening, Dansk Handel & Service, Dansk Industri, Den Danske  

 Skatteborgerforening, Datatilsynet, Finansrådet, Foreningen af  

 Registrerede Revisorer, Foreningen af Statsautoriserede Revisorer, Foreningen  

 Danske Revisorer, Forsikring og Pension, Frederiksberg Kommune, HTS - Handel,  

 Transport og Serviceeerhvervene, Håndværksrådet,  

 InvesteringsForeningsRådet, Kommunernes Landsforening,  

 Københavns Fondsbørs, Københavns Kommune, Landbrugets  

 Rådgivningscenter, Skattechefforeningen, Skatterevisorforeningen,  

 Værdipapircentralen.
 I nedenstående skema er i kort form gengivet  

 modtagne høringssvar samt Skatteministeriets kommentarer  

 hertil.
Organisation/myndighed Bemærkninger Kommentarer Advokatrådet Generelt:
 -	mener, at forslaget vil virke som en administrativ forenkling for  

 udloddende selskaber og modtagere.
 Konkret:
-	mener, at høringsforslagets § 4, nr. 2, om at det  

 udloddende selskab skal indberette udbyttemodtagers navn og CPR-nummer og den  

 tilsvarende bestemmelse om udbyttemodtagers pligt til at oplyse det  

 udloddende selskab om sin identitet er betænkelig, fordi en sådan  

 pligt ikke eksisterer selskabsretligt, jf. aktieselskabslovens § 28a.
I  

 henhold til denne bestemmelse er der kun pligt til at oplyse sin identitet  

 overfor aktieselskabet, såfremt man ejer 5 pct. af kapitalen eller  

 stemmerettighederne i aktieselskabet.
Forslagets § 4, nr. 2, er revideret, således at der kun skal  

 ske indberetning af unoterede aktier m.v., som er udstedt på navn og  

 som foreligger i fysisk form.
Dermed er bestemmelsen efter Skatteministeriets  

 opfattelse i overensstemmelse med aktieselskabslovens § 28 a, idet  

 selskaberne m.v. allerede kender den ejerkreds, der skal indberettes  

 omkring.
Herudover er forslagets § 4 revideret således at  

 skattekontrollovens § 10, kommer til at omfatte børsnoterede og  

 unoterede aktier m.v. i depot.
I nærværende forslag  

 foreslås det således, at den gældende indberetningspligt  

 for børsnoterede aktier m.v. udvides til dels at omfatte selskaber og  

 foreninger og fonde m.v. og til dels at omfatte udbytte af unoterede aktier  

 m.v. i depot, jf. forslagets § 4, nr. 3 og 4.
-	påpeger, at den indeholdelsespligtige af  

 udbytteskat i henhold til kildeskattelovens § 69, stk. 1,  

 hæfter for ukorrekt indeholdelse medmindre han godtgør, at  

 manglende indeholdelse ikke skyldes forsømmelighed fra hans side.
Den  

 foreslåede selskabsmandtalsdatabase vil i nogen grad lette det  

 udloddende selskabs vanskeligheder, men der vil stadig være en  

 række situationer, hvor det udloddende selskab må træffe  

 selvstændige valg under ansvar, som forekommer ret strengt.
Det er ikke tanken, at de nye regler betyder, at der skal  

 foretages større undersøgelser af udbyttemodtagers forhold i  

 forbindelse med at udbyttemodtageren gør krav på indeholdelse  

 med 19,8 pct.
Normalt vil udlodder være i god tro med hensyn til  

 indeholdelse af 19,8 pct., hvis der indgår A/S eller ApS i selskabets  

 navn, og der ikke i øvrigt er grund til at fatte mistanke til  

 modtagers identitet.
Der vil under samme forudsætninger foreligge god  

 tro, hvis udbyttemodtager er medtaget på den såkaldte  

 selskabsmandtalsdatabase.
Da selskabsmandtalsdatabasen i nogle situationer  

 kan være mangelfuld, vil det for modtagere, der ikke er med i databasen  

 være nødvendigt at forevise særlig dokumentation, der kan  

 bekræfte retten til indeholdelse med 19,8 pct.
Ellers skal der  

 indeholdes med 28 pct.
Jf. i øvrigt at forslaget er udformet, så  

 der kan indeholdes med 19,8 pct.
De nærmere regler vil blive  

 fastsat i dialog med interessenterne, jf. kommentaren til Finansrådet  

 og Børsmæglerforeningen.
-	mener ikke, at lovforslaget løser den noget  

 upraktiske situation, at udbytteskat af selskabers køb af egne aktier  

 ved kapitalnedsættelse, jf. ligningslovens § 16 B, stk. 1,  

 skal betales i måneden efter selskabets køb af aktierne, uanset  

 at købesummen efter tilbageholdt udbytteskat ikke må udbetales  

 til køberen før udstedelse af proklama (3 måneder) efter  

 de selskabsretlige regler, og hvor kreditorkrav kan føre til, at  

 kapitalnedsættelsen ikke gennemføres.
Problemet opstår  

 naturligvis kun, hvor der ikke forinden selskabets køb er givet  

 dispensation efter ligningslovens § 16 B, stk. 2. I praksis vil det  

 være en lettelse, hvis betalingsfristen udskydes, så  

 dispensationsansøgning kan indsendes kort efter vedtagelsen og  

 behandles samtidig med at proklamaet løber, idet beslutningen om  

 tilbagesalg med skattemæssig virkning må kunne gøres  

 betinget af, at dispensation opnås.
Som Advokatrådet ganske rigtigt påpeger  

 opstår problemet kun, hvor der ikke på forhånd er givet  

 dispensation.
Efter Skatteministeriets opfattelse er der derfor tale om et  

 problem af så begrænset størrelse, at det ikke kan  

 bære selvstændig regulering.
Desuden forekommer det ikke  

 hensigtsmæssigt at indføre en særlig betalingsfrist i  

 disse situationer, jf. kommentaren til Danmarks Rederiforening.
Børsmæglerforeningen Har afgivet svar sammen med Finansrådet, jf.  

 nedenfor.
Danmarks Rederiforening Generelt:
 -	vurderer, at forslaget er en forbedring i forhold til det  

 bestående, men at ambitionsniveauet kunne have været  

 højere.
 -	Rederiforeningen anfører, at udbytteskatten for  

 selskaber burde indeholdes med 0 pct. og i stedet opkræves som  

 acontoskat via det almindelige acontosystem for selskabsskat, derved  

 undgår man i modsætning til forslaget at skabe to  

 sideløbende systemer for acontoskat.
Nedsættelse af indeholdelsesprocenten fra 19,8 pct. til  

 0 pct. medfører at provenutabet bliver væsentligt  

 forøget.
Hertil kommer, at et sådant forslag antageligvis vil  

 have afsmittende virkning til personer, således at beskatningen af  

 udbytteindkomsten hos disse skal ske i forbindelse med slutskatteberegningen  

 og årsopgørelsen.
Forslaget forekommer derfor ikke  

 hensigtsmæssigt.
 Konkret:
 -	anfører, at retningslinierne i  

 kildeskattebekendtgørelsen for skattefritagelse af udbytteskat,  

 hvorefter der skal afgives erklæring fra selskabets revisor til  

 skattemyndighederne, er omstændelige, og at denne proces burde blive  

 lettere.
Som det fremgår af de almindelige bemærkninger vil der efter  

 vedtagelsen af forslaget blive udarbejdet en ny  

 kildeskattebekendtgørelse.
Mulighederne for yderligere forenklinger  

 vil blive overvejet i forbindelse hermed.
 -	anfører endvidere, at den forlængede  

 angivelses- og indbetalingsfrist i kildeskattelovens § 66 for  

 større selskaber burde gælde for alle børsnoterede  

 selskaber, idet der er enkelte børsnoterede selskaber, der har et  

 beskedent omfang af A-skat og som derfor behandles som mindre selskaber, der  

 har en forkortet frist til den 10. i måneden efter  

 generalforsamlingsmåneden.
De forskellige frister følger af  

 opkrævningsloven, og gennem de senere år har man i størst  

 muligt omfang søgt at harmonisere indbetaling af skatter og afgifter  

 til denne lov, således at fristerne for indbetaling af udbytteskat  

 følger fristerne for indbetaling af A-skat m.v.
Det forekommer derfor  

 ikke hensigtsmæssigt at fastsætte særlige  

 indbetalingsfrister for udbytteskatten.
-	anfører derudover, at forslagets regler om 1  

 pct.- tillægget er at betragte som urimelige.
I den forbindelse  

 spørges der til, hvorvidt 1 pct.-tillægget skal betales i den  

 situation, hvor et selskab forventer negativ skattepligtig indkomst og derfor  

 i løbet af indkomståret anmoder om refusion af allerede betalte  

 skatter, herunder udbytteskat.
 Forslagets regler vedrørende 1 pct.-tillægget  

 skal ses i sammenhæng med de almindelige bestræbelser på at  

 skaffe økonomisk råderum for fremtidige skattelettelser på  

 arbejdsindkomst.
Det pointeres, at forslaget samlet set stiller de selskaber m.v., som  

 modtager udbytte i en forbedret likviditetsmæssig situation, end hvad  

 der er tilfældet med de gældende regler på  

 området For så vidt angår spørgsmålet om hvorvidt 1 pct.  

 tillægget skal betales i den situation, hvor et selskab pga. forventet  

 negativ skattepligtig indkomst får allerede indbetalte skatter  

 refunderet, herunder udbytteskat, kan det oplyses, at der ikke skal betales  

 tillæg.
Det vil sige det fulde beløb refunderes.
 -	endelig anføres det, at den i forslagets § 4  

 foreslåede indberetningspligt for ikke-børsnoterede selskaber  

 ikke står mål med anstrengelserne og ikke kan ses som en  

 forenkling.
Skatteministeriet er opmærksom på, at de  

 foreslåede indberetninger vedr. unoterede aktier isoleret set ikke er  

 en forenkling.
De hidtidige attester, som afskaffes med forslaget, har  

 imidlertid givet ToldSkat mulighed for at kontrollere, at der ikke sker  

 uretmæssige godskrivninger eller udbetalinger af udbytteskat.
De  

 foreslåede indberetninger tjener samme formål og vil samtidig  

 lette arbejdet i forbindelse med personers selvangivelse.
Se i øvrigt  

 kommentaren til Advokatrådet.
Dansk Handel og Service Generelt:
 -	finder moderniseringen af administrationen af udbytteskatten for  

 særdeles positiv og anbefaler, at der holdes øje med  

 området for på sigt eventuelt at kunne indføre et endnu  

 mere enkelt system til håndtering af udbytteskatten.
 Konkret:
 -	har ingen konkrete bemærkninger til forslaget.
Dansk Industri Generelt:
 -	finder, at forslaget indebærer en meget væsentlig  

 forenkling af administrationen af udbytteskatten og kan på den baggrund  

 støtte forslaget.
 Konkret:
-	anfører vedrørende reglerne for offentliggørelse  

 af en selskabsmandtalsdatabase, at modtager af udbytte skal gøre krav  

 på reduceret udbytteskat, således at udlodder ikke er  

 forpligtiget til at kontrollere alle udbyttemodtagere.
Idet sådan en  

 forpligtigelse ville være administrativt meget krævende.
 Se kommentaren til Advokatrådet.
Datatilsynet Ingen bemærkninger.
Finansrådet og  

 Børsmæglerforeningen Generelt:
 -	mener, at forslaget er en væsentlig forenkling af  

 udbyttehåndteringen for såvel selskaber som myndigheder.
 Konkret:
-	mener ikrafttrædelsestidspunktet bør udskydes til 1.  

 januar 2004, fordi det som minimum tager 6 måneder for  

 pengeinstitutternes datacentraler og Værdipapircentralen at tilpasse  

 deres IT-systemer og forretningsprocedurer.
Da det også vil tage tid at  

 fastlægge de nærmere krav til indberetningerne og  

 selskabsmandtalsdatabasen forekommer en ikrafttrædelse pr. 1. januar  

 2004 realistisk.
 På baggrund af høringssvaret er lovforslaget tilpasset,  

 så det får virkning for udbytter der udloddes den 1. januar 2004  

 eller senere.
-	mener, at udvidelsen af den gældende  

 indberetningspligt for for børsnoterede aktier m.v. i depot, er mere  

 end hvad et kontrolbehov i forhold til et reduceret udbyttetræk kan  

 berettige.
Opfordrer derfor på det kraftigste til, at Skatteministeriet  

 og foreningerne grundigt drøfter behovet for og hvordan en  

 indberetning kan ske mest hensigtsmæssigt.
Dette gælder endvidere  

 udformningen af den foreslåede selskabsmandtals-database.
Skatteministeriet er indstillet på nærmere at  

 drøfte, om der kan ske lempelser i oplysningspligten vedrørende  

 selskabers modtagelse af udbytte under hensyn til den kontrolmæssige  

 brug af oplysningerne.
Det er endvidere tanken, at ToldSkat vil drøfte  

 med Værdipapircentralen og andre interessenter, hvordan data i  

 selskabsmandtalsdatabasen og indberetningsfaciliteter bedst kan stilles til  

 brugernes rådighed.
 -	mener ikke, at forslaget om at den såkaldte  

 frikortsordning for foreninger m.v. skal indgå i selskabsmandtalsbasen,  

 er hensigtsmæssig og at det kan give fejl.
Tanken bag forslaget om elektroniske frikort er, at  

 selskabsmandtalsdatabasen kan blive mere retvisende vedrørende  

 udbyttemodtagers trækforhold.
Samtidig er det tanken at lette  

 udbyttemodtageren for at skulle fremsende frikort.
Det er ikke tanken, at den  

 nuværende frikortsordning skal afskaffes her og nu.
Forslaget skal  

 derimod ses i et længere perspektiv om overgang til øget  

 elektronisk kommunikation.
Her og nu er det kun tanken at påbegynde  

 denne overgang ved at supplere frikortet med elektroniske oplysninger, der  

 kan lægges til grund, hvis der ikke er modtaget et frikort.
ToldSkat  

 vil inddrage Foreningerne i drøftelser om den mere konkrete udformning  

 af ordningen.
 -	foreslår, at fristerne for indbetaling af  

 udbytteskat ændres, idet de nuværende regler med forskellige  

 frister afhængig af selskabernes størrelse i praksis giver  

 anledning til problemer.
 Se kommentaren til Danmarks Rederiforening.
Foreningen af Registrerede Revisorer Generelt:
 -	kan fuldt ud tilslutte sig hovedelementerne i forslaget.
 Konkret:
 -	finder, at indarbejdelsen af udbytteskatten i acontosystemet  

 bør følge de almindelige regler i det eksisterende  

 acontosystem, og kan i den forbindelse ikke se reelle grunde til, at  

 selskaber ikke efter de almindelige regler bliver godskrevet 1  

 pct.-tillægget ved indbetalinger før den 20. marts.
 Se kommentaren til Danmarks Rederiforening.
 -	mener ikke, at forslagets § 4, nr. 2, om at  

 unoterede selskaber m.v. skal indberette oplysninger om modtagerne af det  

 udloddede udbytte er hensigtsmæssig i lyset af at lovforslaget er et  

 led i regeringens handlingsplan for forenklinger.
 Se kommentaren til Danmarks Rederiforening.
Foreningen af Statsautoriserede Revisorer Generelt:
 -	hilser velkommen, at der foreslås et regelsæt, der  

 forenkler reglerne om indeholdelse og afregning af udbytteskat.
 Konkret:
-	synes ikke, det er helt klart, hvorfor selskaber ikke efter de  

 almindelige regler i acontosystemet bliver godskrevet 1 pct.-tillægget  

 ved indbetalinger før den 20. marts.
Foreningen anbefaler, at  

 forslagets bemærkninger udbygges på dette område.
 Se kommentaren til Danmarks Rederiforening.
Foreningen af Danske Revisorer Ingen bemærkninger.
Forsikring og Pension -	foreslår, at skatteministeren udnytter muligheden  

 for at lempe den indberetning, der skal ske vedr. unoterede aktier,  

 således at mindre udbytter f.eks. 200 kr. ikke skal indberettes.
 Forslaget vil indgå i Skatteministeriets overvejelser,  

 når de nærmere regler for indberetningerne skal  

 fastlægges.
HTS   Handel, Transport og Serviceerhvervene Ingen bemærkninger.
Skatterevisorforeningen Ingen bemærkninger.
Bilag Lovforslaget sammeholdt med gældende lov Gældende formulering Lovforslaget § 1 I lov om beskatning ved dødsfald  

 (dødsboskatteloven), jf. lovbekendtgørelse nr. 760 af 10.  

 september 2002, foretages følgende ændringer:
§ 1. - - - Stk. 2. - - - Stk. 3. Pligt til at betale indkomstskat efter denne lovs  

 bestemmelser om beskatning af dødsboer påhviler endvidere  

 dødsboer, der behandles i udlandet, og som oppebærer indkomst  

 som nævnt i kildeskattelovens § 2, som Danmark ikke efter en  

 indgået dobbeltbeskatningsaftale er afskåret fra at beskatte,  

 bortset fra indkomst omfattet af kildeskattelovens § 2, stk. 1,  

 litra h, § 65 A og § 65 C.
 1. I § 1, stk. 3, indsættes efter  

 "§ 2, stk. 1, litra h,": "§ 65,".
- - - § 55. - - - Stk. 2. Der kan ikke kræves afsluttende  

 skatteansættelse efter § 13 af indkomst som omhandlet i  

 kildeskattelovens § 2, stk. 5, § 48 B, § 48 C, § 65  

 A og § 65 C samt kulbrinteskattelovens § 21, stk. 2. Skat  

 vedrørende indkomst som nævnt i 1. pkt. bliver endelig ved den  

 skattepligtiges død.
 2. I § 55, stk. 2, 1. pkt., og i § 56,  

 stk. 2, 1. pkt., indsættes efter "§ 48C,":  

 "§ 65, ".
- - - § 56. - - - Stk. 2. Indkomst som omhandlet i kildeskattelovens § 2, stk.  

 5, § 48 B, § 48 C, § 65 A og § 65 C samt kulbrinteskattelovens § 21, stk. 2  

 indgår ikke ved opgørelsen af bobeskatningsindkomsten.
Skat  

 vedrørende indkomst som nævnt i 1. pkt. bliver endelig ved den  

 skattepligtiges død.
- - - § 2 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskatteloven), jf.  

 lovbekendtgørelse nr. 678 af 12. august 2002, foretages  

 følgende ændringer:
§ 65. I forbindelse med enhver vedtagelse om udbetaling eller  

 godskrivning af udbytte af aktier eller andele i selskaber eller foreninger  

 m.v. omfattet af selskabsskattelovens § 1, stk. 1, nr. 1, 2, 2 e og  

 4, skal vedkommende selskab eller forening m.v. indeholde 28 pct. af det  

 samlede udbytte, medmindre andet er fastsat i medfør af stk. 4  

 eller følger af stk. 5 eller 6. Indeholdelse med 28 pct. skal  

 endvidere foretages i den samlede udbetaling eller godskrivning i forbindelse  

 med selskabets opkøb af egne aktier m.v., jf. ligningslovens § 16  

 B, stk. 1, medmindre andet følger af stk. 6. Til udbytte  

 henregnes alt, hvad der af selskabet udloddes til aktionærer eller  

 andelshavere, med undtagelse af friaktier og friandele samt udlodning af  

 likvidationsprovenu foretaget i det kalenderår, hvori selskabet  

 endeligt opløses.
Bestemmelsen i § 46, stk. 3, finder  

 tilsvarende anvendelse.
Det indeholdte beløb benævnes  

 »udbytteskat«.
Stk. 2. - - - 1. I § 65, stk. 1, 1. pkt., ændres:  

 Stk. 5 eller 6" til: "Stk. 5, 6 eller 7".
Stk. 3. Reglerne i dette afsnit finder tilsvarende anvendelse  

 på udlodninger og udbetalinger m.v., jf. stk. 1, foretaget af  

 investeringsforeninger, der udsteder omsættelige beviser for  

 medlemmernes indskud.
Det gælder dog ikke udlodninger fra  

 obligationsbaserede investeringsforeninger som nævnt i  

 aktieavancebeskatningslovens § 2 d, stk. 3. Der skal indeholdes  

 udbytteskat af tillægget efter ligningsloven § 16 A, stk. 8.
 2. I § 65, stk. 3, indsættes efter sidste  

 punktum:
"Bestemmelsen i stk. 7 finder i relation til  

 investeringsforeninger kun anvendelse for investeringsforeninger omfattet af  

 selskabsskattelovens § 1, stk. 1, nr. 5a." Stk. 4. Skatteministeren kan fastsætte regler om, at der  

 ikke skal indeholdes udbytteskat i udbytter, der ikke skal medregnes ved  

 opgørelsen af modtagerens skattepligtige indkomst. § 65 C,  

 stk. 2, finder tilsvarende anvendelse vedrørende indeholdelse af  

 udbytteskat.
- - - 3. I § 65, stk. 4, indsættes efter 1.  

 punktum som nyt punktum:
"Skatteministeren kan endvidere fastsætte regler om  

 offentliggørelse af en database over selskaber og foreninger m.v., som  

 er berettiget til at modtage udbytte uden indeholdelse af  

 udbytteskat." 4. I § 65 indsættes som stk. 7:
"Stk. 7. Af udbytte af aktier eller andele som modtages  

 af selskaber og foreninger m.v. og fonde m.v., der er skattepligtige efter  

 selskabsskattelovens § 1 eller efter fondsbeskatningsloven, kan der  

 indeholdes 19,8 pct. udbytteskat.
Skatteministeren fastsætter regler om  

 nødvendig dokumentation for, at indeholdelse med 19,8 pct. kan finde  

 sted, herunder om offentliggørelse af en  

 selskabsmandtalsdatabase." § 66. Udbytteskat forfalder til betaling, så snart  

 vedtagelse om udbetaling eller godskrivning af udbyttet er truffet, og skal  

 indbetales senest i den følgende måned efter reglerne i lov om  

 opkrævning af skatter og afgifter m.v.
Stk. 2. Selskaber, der vedtager udbetaling eller godskrivning  

 af udbytte, skal uanset om der er pligt til at foretage indeholdelse af  

 udbytteskat i en af skatteministeren foreskreven form meddele oplysning om  

 vedtagelsen.
Meddelelsen skal foretages senest 1 måned efter  

 nævnte vedtagelse.
Selskaber, der vedtager ikke at deklarere udbytte,  

 er på skattemyndighedernes begæring pligtige til inden en  

 nærmere angiven frist at indsende oplysning om vedtagelsen.
Indsendelse  

 af de nævnte oplysninger kan fremtvinges ved pålæg af  

 daglige bøder, der fastsættes af skatteministeren eller den, han  

 bemyndiger dertil.
- - - 5. § 66, stk. 1, affattes således:
"Reglerne i lov om opkrævning af skatter og  

 afgifter m.v. vedrørende opkrævning af indeholdt A-skat finder  

 tilsvarende anvendelse ved opkrævning af indeholdt udbytteskat med de  

 undtagelser, der følger af bestemmelser i denne lov.
Udbytteskat  

 forfalder til betaling, så snart vedtagelse om udbetaling eller  

 godskrivning af udbyttet er truffet, og skal indbetales senest i den  

 følgende måned samtidig med udløbet af betalingsfristen  

 for selskabets indbetaling af indeholdt A-skat og  

 arbejdsmarkedsbidrag." 6. § 66, stk. 2, 2. pkt., affattes  

 således:
"Meddelelsen skal indgives senest i den følgende måned  

 efter nævnte vedtagelse samtidig med udløbet af selskabets  

 angivelsesfrist for indeholdt A-skat og arbejdsmarkedsbidrag." § 66 A.
Royaltyskat forfalder til betaling ved udbetalingen  

 eller godskrivningen af royalty og skal indbetales til told- og  

 skattemyndighederne senest i den følgende måned efter reglerne i  

 lov om opkrævning af skatter og afgifter m.v.
Den, der foretager  

 udbetalingen eller godskrivningen, skal samtidig med royaltyskattens  

 indbetaling give oplysning herom i en af skatteministeren foreskreven form.  

 Indsendelse af de nævnte oplysninger kan fremtvinges ved  

 pålæg af daglige bøder, der fastsættes af  

 skatteministeren eller den, ministeren bemyndiger dertil.
- - - 7. § 66 A, stk. 1, 1. pkt., ophæves og i  

 stedet indsættes:
"Reglerne i lov om opkrævning af skatter og  

 afgifter m.v. vedrørende opkrævning af indeholdt A-skat finder  

 tilsvarende anvendelse ved opkrævning af indeholdt royaltyskat med de  

 undtagelser, der følger af bestemmelser i denne lov.
Royaltyskat  

 forfalder til betaling ved udbetalingen eller godskrivningen af royalty og  

 skal indbetales til told- og skattemyndighederne senest i den følgende  

 måned samtidig med udløbet af den indeholdelsespligtiges  

 angivelsesfrist for indeholdt A-skat og arbejdsmarkedsbidrag." § 67. - - - 8. § 67, stk. 2, affattes således:
Stk. 2. Har nogen, der er skattepligtig efter § 1 i  

 selskabsskatteloven eller efter lov om beskatning af fonde, visse foreninger  

 og institutter m.v., erhvervet udbytte, hvori der efter § 65 er  

 indeholdt udbytteskat, modregnes udbytteskatten i den indkomstskat, der af  

 den skattepligtige skal betales i det kalenderår, i hvilket udbyttet er  

 erhvervet.
I det omfang beløbet ikke kan anvendes til sådan  

 modregning, udbetales det kontant.
Endvidere kan skatteministeren eller den,  

 han bemyndiger dertil, når særlige forhold taler derfor,  

 bestemme, at der skal ske kontant udbetaling.
- - - "Stk. 2. Har nogen, der er skattepligtig efter § 1 i  

 selskabsskatteloven eller efter fondsbeskatningsloven, erhvervet udbytte,  

 hvori der efter § 65 er indeholdt udbytteskat, modregnes udbytteskatten  

 i den indkomstskat, der af den skattepligtige skal betales for det  

 indkomstår, i hvilket udbyttet er erhvervet." § 3 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 736 af 28. august 2002, foretages  

 følgende ændringer:
§ 29 B. - - - 1. § 29 B, stk. 4, 1. pkt., affattes  

 således:
Stk. 2. - - - Stk. 3. - - - Stk. 4. Det beløb, hvormed indkomstskatten måtte  

 overstige summen af ordinære acontoskatter med tillæg af  

 eventuelle frivillige acontobetalinger reguleret for tillæg efter  

 stk. 6, benævnes restskat.
Ved beregning af restskat indgår  

 de ordinære acontoskatter, uanset om betaling er sket.
Ved betaling af  

 restskat skal der betales et statskassen tilfaldende tillæg på 10  

 pct. af restskatten.
"Det beløb, hvormed indkomstskatten  

 måtte overstige summen af ordinære acontoskatter med tillæg  

 af eventuel udbytteskat, jf. kildeskattelovens § 67, stk. 2,  

 reguleret for tillæg efter stk. 6 og af eventuelle frivillige  

 acontobetalinger ligeledes reguleret for tillæg efter stk. 6,  

 benævnes restskat." Stk. 5. Det beløb, hvormed indkomstskatten måtte  

 være mindre end summen af ordinære acontoskatter med tillæg  

 af eventuelle frivillige acontobetalinger reguleret for tillæg efter  

 stk. 6, benævnes overskydende skat.
Ved beregning af overskydende  

 skat ydes der selskabet eller foreningen m.v. en godtgørelse på  

 4 pct. af beløbet.
Der kan kun ske tilbagebetaling af beløb der  

 faktisk er indbetalt.
Tilbagebetaling af overskydende skat inklusive  

 godtgørelse sker fra den 1. november i kalenderåret efter  

 indkomståret, eller ved et forskudt indkomstår fra den 1.  

 november i kalenderåret efter det kalenderår, som det forskudte  

 indkomstår træder i stedet for.
Ved opløsning efter  

 § 5, stk. 1, 1. pkt., eller § 7 kan tilbagebetaling af  

 overskydende skat dog ske før den 1. november.
Der ydes i disse  

 tilfælde ikke godtgørelse efter 3. pkt.
Hvis tilbagebetaling  

 sker senere end den 20. november, forrentes beløbet med 0,6 pct. pr.  

 påbegyndt måned.
 2. § 29 B, stk. 5, 1. pkt., affattes  

 således:
"Det beløb, hvormed indkomstskatten måtte være  

 mindre end summen af ordinære acontoskatter med tillæg af  

 eventuel udbytteskat, jf. kildeskattelovens § 67, stk. 2, reguleret  

 for tillæg efter stk. 6 og af eventuelle frivillige  

 acontobetalinger ligeledes reguleret for tillæg efter stk. 6,  

 benævnes overskydende skat." Stk. 6. Er der foretaget frivillige acontobetalinger, jf.  

 § 29 A, stk. 6, beregnes der tillæg.
For frivillige  

 acontobetalinger, der er sket senest den 20. marts, ydes der selskabet eller  

 foreningen m.v. et tillæg på 1. pct.
For frivillige  

 acontobetalinger, der er sket efter den 20. marts, men senest den 20.  

 november, skal selskabet eller foreningen m.v. betale et statskassen  

 tilfaldende tillæg på 1 pct.
Tilsvarende gælder for  

 indbetalinger som nævnt i § 29 A, stk. 4, og § 30 A,  

 stk. 8.
- - - 3. § 29 B, stk. 6, 3. pkt., affattes  

 således:
"For frivillige acontobetalinger, der er sket efter  

 den 20. marts, men senest den 20. november samt for udbytteskat, skal  

 selskabet eller foreningen m.v. betale et statskassen tilfaldende  

 tillæg på 1 pct." § 29 D.
Såfremt selskabet eller foreningen m.v. kan  

 sandsynliggøre, at det indbetalte beløb reguleret for  

 tillæg efter § 29 B, stk. 6, vil overstige  

 indkomstårets indkomstskat, kan det overskydende beløb under  

 særlige omstændigheder tilbagebetales, før  

 skatteansættelsen for indkomståret er foretaget.
Begæring  

 om tilbagebetaling skal være fremsat over for skattemyndighederne inden  

 udløbet af fristen for indgivelse af selvangivelse.  

 Indkomstårets ordinære acontoskat nedsættes med det  

 udbetalte beløb i det omfang, beløbet overstiger de frivillige  

 indbetalinger.
For beløb udbetalt efter denne bestemmelse ydes der  

 ingen godtgørelse m.v.
 4. § 29 D affattes således:
"Såfremt selskabet eller foreningen m.v. kan  

 sandsynliggøre, at det indbetalte beløb med tillæg af  

 udbytteskat og reguleret for tillæg efter § 29 B, stk. 6, vil  

 overstige indkomstårets indkomstskat, kan det overskydende beløb  

 under særlige omstændigheder tilbagebetales, før  

 skatteansættelsen for indkomståret er foretaget.
Ved  

 tilbagebetaling udbetales først frivillige indbetalinger, der er sket  

 efter den 20. marts, men senest den 20. november.
Herefter udbetales  

 udbytteskat og derefter frivillige indbetalinger, der er sket senest den 20.  

 marts.
Indkomstårets ordinære acontoskat nedsættes med det  

 udbetalte beløb i det omfang, beløbet overstiger summen af  

 udbytteskat og frivillige indbetalinger.
For beløb udbetalt efter  

 denne bestemmelse ydes der ingen godtgørelse m.v.
Stk. 2. Begæring om tilbagebetaling skal være  

 fremsat over for skattemyndighederne inden udløbet af fristen for  

 indgivelse af selvangivelse.
Hvor forholdene i særlig grad taler for  

 det, kan skattemyndighederne dog imødekomme en begæring, der er  

 fremkommet inden den 1. oktober i det år, hvor skatteansættelsen  

 finder sted." § 29 E. - - - Stk. 2. Såfremt selskabet eller foreningen kan  

 sandsynliggøre, at det indbetalte beløb vil overstige  

 indkomstskatten, kan det overskydende beløb under særlige  

 omstændigheder tilbagebetales, før skatteansættelsen er  

 foretaget.
Anmodning skal være fremsat over for skattemyndighederne  

 inden udløbet af fristen for indsendelse af selvangivelse.
Der ydes  

 ingen godtgørelse m.v. for udbetalte beløb.
 5. I § 29 E, stk. 2, 1. pkt., ændres:  

 "det indbetalte beløb" til: "indbetalte  

 skattebeløb".
§ 30 A.
For selskaber og foreninger m.v., hvis første  

 indkomstår er påbegyndt før den 29. januar 1992, og som  

 ikke er omfattet af 5.-8. pkt., forfalder indkomstskatten til betaling den 1.  

 november i det kalenderår, der følger efter indkomståret,  

 eller ved et forskudt indkomstår den 1. november i kalenderåret  

 efter det kalenderår, som det forskudte indkomstår træder i  

 stedet for.
I disse tilfælde skal der til indkomstskatten betales et  

 tillæg på 10 pct. § 30 finder tilsvarende anvendelse ved  

 betaling af indkomstskat og tillæg.
Anpartsselskaber, hvis indbetalte  

 anpartskapital den 1. januar 1997 eller senere ikke udgør mindst  

 200.000 kr., skal betale indkomstårets forventede indkomstskat i  

 løbet af indkomståret efter reglerne i § 29 A, jf.  

 §§ 29 B-30. Selskaber og foreninger m.v. med en skattepligtig indkomst  

 på 10 mio. kr. eller derover for indkomståret to år forud  

 for det pågældende indkomstår skal betale indkomstskat i  

 løbet af indkomståret efter reglerne i § 29 A, jf.  

 §§ 29 B-30. For sambeskattede selskaber m.v. efter § 31  

 udgør den skattepligtige indkomst den samlede skattepligtige indkomst  

 (sambeskatningsindkomsten) for indkomståret to år forud for det  

 pågældende indkomstår, og for moderselskaber m.v. omfattet  

 af tvungen sambeskatning efter § 32 udgør den skattepligtige  

 indkomst moderselskabets m.v. skattepligtige indkomst for indkomståret  

 to år forud for det pågældende indkomstår.
Har et  

 selskab m.v. betalt indkomstskat efter 5.-7. pkt., skal der også for  

 efterfølgende indkomstår betales acontoskat.
 6. § 30 A, stk. 1, 2. pkt,. ophæves,
og i stedet indsættes:
"I disse tilfælde finder § 29 B  

 tilsvarende anvendelse ved beregning af restskat og overskydende  

 skat." 7. I § 30 A, stk. 1, indsættes efter 3.  

 punktum som nyt punktum:
"§ 29 D og § 29 E, stk. 2, finder tilsvarende  

 anvendelse ved tilbagebetaling af udbytteskat." § 4 I skattekontrolloven, jf. lovbekendtgørelse nr. 726 af 13. august  

 2001, som ændret ved lov nr. 313 af 21. maj 2002 og senest ved lov nr.  

 438 af 10. juni 2002, foretages følgende ændringer:
§ 9 A.
Indberetning til skattemyndighederne efter § 7,  

 § 7 A, § 7 B, § 7 C, § 7 D, § 7 F, § 7 G,  

 § 8 A, § 8 B, § 8 E, § 8 F, § 8 H, § 8 P,  

 § 8 Q, § 8 T, § 8 U, § 8 V, § 10, § 10 A eller  

 § 10 B skal foretages senest den 20. januar eller, hvis denne dag er en  

 lørdag eller søndag, senest den følgende mandag.
 1. I § 9A, stk. 1, indsættes efter  

 "§ 8 V,": " § 9 B,".
 Stk. 2. Indbetalinger til pensionsordninger, som er omfattet  

 af pensionsbeskatningslovens § 18, stk. 1, 4. pkt., skal uanset  

 stk. 1 dog først indberettes senest den 1. august eller, hvis  

 denne dag er en lørdag eller søndag, senest den følgende  

 mandag.
 2. Efter § 9 A indsættes:
"§ 9 B.
Selskaber og foreninger m.v., som har  

 pligt til at indeholde udbytteskat i henhold til kildeskattelovens § 65,  

 skal hvert år foretage indberetning til de statslige told- og  

 skattemyndigheder om det i det forudgående kalenderår udloddede  

 udbytte af unoterede aktier m.v. som er udstedt på navn og som  

 foreligger i fysisk form.
Dette gælder dog ikke hvis aktien m.v. er i  

 depot.
 Stk. 2. Indberetningen skal for hver udbyttemodtager omfatte  

 følgende oplysninger:
 1)	Navnet på det udloddende selskab eller forening m.v.
 2)	Udbyttemodtagers navn og CPR-nummer eller CVR-nummer.
 3)	Størrelsen af det udbytte som er udloddet til modtageren.
 4)	Størrelsen af den indeholdte udbytteskat i det udbytte, som  

 er udloddet til modtageren.
 Stk. 3. Udbyttemodtageren skal oplyse det udloddende selskab  

 eller forening m.v. om sin identitet, herunder om sit CPR-nummer eller  

 CVR-nummer.
 Stk. 4. Skatteministeren kan fastsætte nærmere  

 regler for indberetningen, herunder lempe indberetningspligten.
Stk. 5. Den indberetningspligtige skal senest den 1. februar i  

 indberetningsåret underrette modtagerne af udbyttet om de oplysninger,  

 der er indberettet til told- og skattemyndighederne om modtagerne." § 10. Den, der som led i sin virksomhed modtager  

 aktier i depot til forvaltning, skal hvert år foretage indberetning til  

 de statslige told- og skattemyndigheder om de i det forudgående  

 kalenderår deponerede børsnoterede aktier m.v., såfremt  

 deponeringen er foretaget for en person.
Stk. 2. - - - Stk. 3. - - - 3. I § 10, stk. 1, ophæves: ",  

 såfremt deponeringen er foretaget for en person." 4. I § 10, stk. 1, indsættes efter 1.  

 punktum som nyt punktum:
"På samme måde skal indberetning foretages om udbytte af  

 unoterede aktier m.v. i depot." Stk. 4. Den, for hvem deponeringen er foretaget eller  

 afståelsen formidlet, skal oplyse den indberetningspligtige om sin  

 identitet, herunder om sit personnummer (CPR- nummer).
- - - 5. § 10, stk. 4, affattes således:
"Stk. 4. Den, for hvem deponeringen er foretaget eller  

 afståelsen formidlet, skal oplyse den indberetningspligtige om sin  

 identitet, herunder om sit CPR-nummer eller CVR-nummer." § 14. - - - Stk. 2. Den, der, uden at forholdet omfattes af stk. 1,  

 forsætligt eller af grov uagtsomhed undlader rettidigt at opfylde en  

 pligt, der påhviler ham i medfør af § 3 A, stk. 1 og  

 3, § 6, stk. 1-3, § 6 A, § 6 B, § 7, § 7 A,  

 § 7 B, § 7 C, § 7 E, § 7 G, § 7 H, §§ 8 A-8 H,  

 stk. 1-4, § 8 J, stk. 3, § 8 L, § 8 P,  

 stk. 1-4, § 8 Q, stk. 1-3, § 8 R, stk. 3, § 8  

 S, § 8 T, stk. 1 og 3, § 8 U, stk. 1 og 3, § 9 A,  

 §§ 10, 10 A, stk. 1, og 10 B, stk. 1, 1.-3. pkt., eller  

 § 11 straffes med bøde.
 6. I § 14, stk. 2, indsættes efter  

 "§ 9 A,": "§ 9 B,".
