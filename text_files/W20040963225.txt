Landsskatteretskendelse vedr. momsfradrag ved erstatning for  

 opsigelse af lejemål Klagen skyldes, at regionen ikke har  

 godkendt fradrag for moms af erstatning for opsigelse af lejemål.
Landsskatterettens  

 afgørelse Landsskatteretten godkender fradraget.
Sagens  

 oplysninger Selskabet A blev momsregistreret den 1.  

 september 1993 med databehandling som aktivitet.
Selskabet lejede sig ved  

 kontrakt af 27. juni 1998 ind hos B A/S i X.
B A/S var frivillig  

 momsregistreret  

 for udlejning af den pågældende ejendom, og der blev derfor opkrævet moms af  

 lejen.
Lejekontrakten indeholdt en uopsigelighedsklausul på 12 år.
Med  

 virkning  

 fra den 31. december 2000 blev selskabet solgt til C, hvorefter den  

 erhvervsmæssige aktivitet ophørte.
Selskabet indgik den 8. marts 2002 en  

 opsigelsesaftale med B A/S, hvoraf følgende fremgik:
The parties entered into a sublease  

 contract on 27 June 1998. This contract is sublease contract with a duration  

 of  

 twelve years for the first floor in the building on the Y 6 - DK 1780  

 Copenhagen V.
This building is leased by B in total.
 The following facts are to be taken into  

 account:
 - That A has stopped all activities in  

 Denmark.
 - That therefore A would like to end the  

 sublease contract as soon as possible.
 -  

 That A and B together have found a new tenant for the first floor for  

 the coming years.
 - That the new tenant and B have signed  

 a new sublease contract for this first floor  

 already.
 - That there is difference in the real  

 costs connected to this sublease contract and the receivables of  

 this new sublease contract for Bin the  

 coming years due to lower lease prices agreed upon with the new tenant.
 - That the parties have agreed that some  

 compensation shall be paid for.
Agreement details B and A have agreed to the following:
- By signing this agreement B ends  

 immediately the sublease contract with A and releases A from all of its  

 obligations under this sublease contract.
As a result, B will reimburse  

 immediately the security deposit paid by A to B when entering into the  

 sublease  

 contract in 1999, for an amount of EUR 136,095.00 (euro) including VAT.
- In consideration of the earlier  

 termination of the sublease contract, A will pay to B EUR 731,966.25 (euro)  

 including VAT as a compensation for the ending of the lease contract between  

 B  

 and A.
A will pay to BEUR 439,897.50 (euro) including VAT as a compensation  

 for the difference in receivables.
 - As a result, B will issue an invoice  

 dated of today of a total amount of EUR 1,171,863.75 including VAT.
- No other amounts are due or owing the  

 other party other than what is stated herein. Erstatningsbeløbet blev opgjort på  

 grundlag af, at den nye lejer, som selskabet og udlejer i fællesskab havde  

 fundet, skulle betale mindre i husleje, samt et erstatningsbeløb for  

 udtrædelse  

 af lejekontrakten før dennes udløb.
Selskabet har ved angivelse af moms  

 foretaget fradrag for momsen af erstatningsbetalingen, hvilket beløb sig til  

 653.802 kr.
ToldSkats  

 afgørelse Regionen har ikke godkendt fradrag for  

 momsbeløbet på 653.802 kr., som selskabet betalte i forbindelse med opsigelse  

 af lejekontrakten.
Fradrag for udgiften i medfør af momslovens § 37, stk. 1,  

 forudsætter således, at de udgifter, som momsen vedrører, har tilknytning til  

 selvstændig økonomisk virksomhed efter momslovens § 3. Erstatningen  

 knytter  

 sig til en forpligtelse, der  

 ligger ud over det tidsrum, hvor selskabet drev sin momspligtige økonomiske  

 virksomhed, og vedrører således ikke selskabets afgiftspligtige leverancer.  

 Under hensyn til, at betalingen af erstatningen alene er baseret på en  

 uopsigelighedsbestemmelse i lejekontrakten, som ikke kan begrundes i en  

 sædvanlig afvikling af virksomheden, har betalingen herefter ikke tilknytning  

 til den økonomiske virksomhed.
Regionen har herved henvist til Vestre  

 Landsrets  

 dom offentliggjort i SKM 2001.543.
Klagerens  

 påstand og argumenter Selskabets repræsentant har fremsat  

 påstand om, at selskabet har fradragsret for momsen af erstatningen betalt i  

 forbindelse med opsigelse af lejekontrakten, jf. momslovens § 37, stk. 1.
Repræsentanten har bemærket, at  

 selskabet i forbindelse med udøvelse af sin momspligtige virksomhed havde  

 forpligtet sig til at modtage en bestemt leverance (lejemålet) hen over en  

 bestemt periode til en forud fastsat pris.
Da selskabet ikke over for  

 leverandøren  

 (udlejer) kunne leve op til sine forpligtelser (grundet afviklingen af  

 selskabets virksomhed), betalte man ved forlig en erstatning svarende til det  

 tab, som leverandøren realiserede ved at levere ydelsen til en ny lejer til  

 en  

 lavere pris.
Erstatningsbeløbet er derfor ubetinget  

 knyttet op på den økonomiske virksomhed, som selskabet havde i Danmark.  

 Udgiften må derfor i situationen anses for en helt sædvanlig  

 afviklingsomkostning  

 for selskabet.
Det faktum, at erstatningsbeløbet er baseret på en almindelig  

 uopsigelighedsbestemmelse, kan ikke bevirke, at erstatningsomkostningen  

 fratages karakteren af afviklingsomkostning.
Til forskel fra situationen i SKM  

 2001.543 har selskabet ikke modtaget en modydelse fra udlejer efter ophøret  

 af  

 den momspligtige virksomhed.
I den konkrete sag er der været tale om en  

 generalomkostning, der alene kan henføres til den tidligere momspligtige  

 virksomhed.
Det er under ingen omstændigheder været en virksomheden  

 uvedkommende omkostning.
Repræsentanten har herved henvist til EF-Domstolens  

 præmisser i sag C-408/98 D, hvori det fastslås, at sådanne udgifter udgør en  

 del af en virksomheds almindelige omkostninger og således er  

 omkostningselementer i en virksomheds produkter.
Selv i tilfælde af, at der  

 ikke længere gennemføres transaktioner efter anvendelsen af omkostninger,  

 skal  

 udgifterne hertil anses for dele af virksomhedens samlede økonomiske  

 situation.  

 En hvilken som helst anden fortolkning vil være i strid med  

 neutralitetsprincippet og vil pålægge virksomheden meromkostninger.
Afviklingsomkostninger påløber  

 sædvanligvis en vis tid, efter at selve driftsaktiviteterne er ophørt.
Visse  

 afviklingsomkostninger vil nødvendigvis skulle afholdes med en vis  

 forsinkelse  

 i forhold til driftsaktiviteternes ophør.
Omkostningerne er imidlertid  

 fortsat  

 generalomkostninger.
 Selskabet har derfor efter momslovens §  

 37, stk. 1, ret til at fradrage den fra udlejer tilfakturerede moms på  

 erstatningen ved lejemålets ophør.
Landsskatterettens  

 bemærkninger og begrundelse B A/S må anses at have leveret en  

 tjenesteydelse til A A/S ved at frigøre A A/S for dets forpligtelser iht.  

 lejekontrakten af 27. juni 1998. Da ydelsen er leveret mod vederlag, er den  

 momspligtig efter momslovens § 4.
I henhold til momslovens § 37, stk. 1,  

 kan registrerede virksomheder ved opgørelsen af afgiftstilsvaret som  

 indgående  

 afgift, jf. momslovens § 56, stk. 3, fradrage afgiften for virksomhedens  

 indkøb  

 m.v. af varer og ydelser, der udelukkende anvendes til brug for virksomhedens  

 leverancer.
Vestre Landsret har ved dom trykt i SKM 2001.543 konstateret, at  

 udgifter til husleje mv. i en sædvanlig etablerings- og afviklingsperiode må  

 anses for knyttet til virksomhedens drift, hvorved moms af sådanne udgifter  

 kan  

 fradrages efter momslovens § 37, stk. 1. Derimod kan huslejeudgifter afholdt  

 efter virksomhedens ophør, som ikke er begrundet i sædvanlig afvikling af  

 virksomheden, men alene beror på en uopsigelighedsbestemmelse, ikke anses for  

 driftsudgifter knyttet til en selvstændig virksomhed efter momslovens § 3.  

 Lejeforholdet er i nærværende tilfælde bragt til ophør ved betaling af den  

 omhandlede erstatning på et tidspunkt, der må antages at ligge inden for en  

 normal afviklingsperiode for en virksomhed af denne art.
Udgiften må derfor  

 anses for en sædvanlig afviklingsomkostning, der er afholdt i tilknytning til  

 selskabets økonomiske virksomhed, jf. momslovens § 3. Momsen af  

 erstatningsbeløbet er derfor fradragsberettiget, jf. momslovens § 37, stk. 1.
