Skriftlig fremsættelse (19. februar 2004) Ministeren for  

 fødevarer, landbrug og fiskeri  

  

 (Mariann Fischer Boel):
 Herved tillader jeg mig for Folketinget at fremsætte:
Forslag til lov om  

 dyrkning m.v. af genetisk modificerede afgrøder (Sameksistensloven) (Lovforslag nr.
L 169).
 Ved lovforslaget bemyndiges ministeren for fødevarer,  

 landbrug og fiskeri til at fastsætte betingelser for dyrkning, håndtering,  

 salg  

 og transport af genetisk modificerede afgrøder frem til første handelsled.
 Forslaget omfatter udelukkende erhvervsmæssig dyrkning af  

 afgrøder, som på forhånd er blevet godkendt til markedsføring i EU og  

 vurderet  

 til at være uden risiko for miljøet og for mennesker og dyrs sundhed.
Der vil med hjemmel i lovforslaget kunne fastsættes en række  

 virkemidler med henblik på at begrænse muligheden for, at genetisk  

 modificeret  

 pollen, frø eller vegetativt formeringsmateriale spredes til andre marker og  

 afgrøder herfra.
Der kan endvidere stilles krav om, at en dyrker skal  

 godkendes, før denne påbegynder dyrkning af genetisk modificerede afgrøder.
 Med forslaget skabes der endvidere hjemmel til, at  

 Fødevareministeriet kan udbetale kompensation i tilfælde, hvor forekomst af  

 genetisk modificeret materiale i en konventionel eller økologisk afgrøde  

 medfører et tab, uden at skadelidte selv skal anlægge en erstatningssag.  

 Kompensationsordningen vil blive finansieret dels via midler fra  

 promilleafgiftsfondene dels via midler indbetalt pr. ha dyrket med genetisk  

 modificerede afgrøder.
 Forslaget bygger på regeringens »Strategi for sameksistens   

 genetisk modificerede, konventionelle og økologiske afgrøder« offentliggjort  

 den 30. juni 2003 og tager udgangspunkt i anbefalinger fra den videnskabelige  

 udredningsgruppe vedrørende sameksistens mellem genetisk modificerede,  

 konventionelle og økologiske afgrøder, jf. rapport af 25. august 2003.
 Europa-Kommissionen har den 29. juli 2003 offentliggjort  

 »Kommissionens henstilling af 23. juli 2003 om retningslinjer for udvikling  

 af  

 nationale strategier og bedste praksis for sameksistens mellem genetisk  

 modificerede afgrøder og konventionelt og økologisk landbrug«.
 De i lovforslaget foreslåede landbrugsmæssige virkemidler om  

 dyrkningsafstande og dyrkningsintervaller m.v. og foranstaltningerne  

 vedrørende  

 uddannelse, informationspligt og kontrol m.v. svarer til de i henstillingen  

 anførte forslag til virkemidler, der kan indgå i de nationale strategier for  

 sameksistens.
 Henstillingen er ikke bindende for medlemsstaterne, men  

 EU-rettens principper og bestemmelser om det indre marked samt  

 proportionalitet  

 skal iagttages ved udformningen af national regulering for sameksistens.
 Med lovforslaget ophæves § 13, stk. 3, i lov om miljø og  

 genteknologi, jf. lovbekendtgørelse nr. 981 af 3. december 2002. Det fremgår  

 af  

 bestemmelsen, at fødevareministeren fastsætter regler, der inden for  

 EU-lovgivningens rammer stærkt begrænser spredningsrisikoen til andre marker,  

 herunder økologiske marker.
 Idet jeg i øvrigt henviser til lovforslaget med  

 bemærkninger, anbefales det til Folketingets velvillige behandling.
