Meddelelser fra Søfartsstyrelsen E.  

 Fiskeskibes bygning og udstyr m.v.
Kapitel E Bilag 2 Rådets direktiv  

 97/70/EF, 1. februar 1999 Bilag 2 RÅDETS DIREKTIV 97/70/EF af 11. december 1997om etablering af  

 harmoniserede sikkerhedsforskrifter for fiskeskibe med en længde  

 på 24 m og derover RÅDET FOR DEN EUROPÆISKE UNION  

 HAR - under henvisning til traktaten om oprettelse  

 af Det Europæiske Fællesskab, særlig artikel 84, stk.  

 2, under henvisning til forslag fra Kommissionen1)  , under henvisning til udtalelse fra Det Økonomiske  

 og Sociale Udvalg2) , i overensstemmelse med fremgangsmåden i traktatens  

 artikel 189 C3) , og ud fra følgende betragtninger:
(1)	Fællesskabets foranstaltninger inden for  

 søtransport bør tage sigte på forbedring af sikkerheden  

 til søs; (2)	den 2. april 1993 blev Torremolinos-protokollen til  

 den  internationale  Torremolinos-konvention  af 1997 om fiskeskibes  

 sikkerhed vedtaget, i det følgende benævnt  

 »Torremolinos-protokollen«; (3)	håndhævelse af denne protokol på  

 fællesskabsniveau for fiskeskibe, der fører en medlemsstats  

 flag, opererer i en medlemsstats indre fanvande eller søterritorium  

 eller lander deres fangst i en medlemsstats havn, vil forbedre disse skibes  

 sikkerhed, da forskellige nationale lovgivninger endnu ikke lever op til  

 sikkerhedsniveauet i protokollen; et sådant fælles  

 sikkerhedsniveau vil tilnærme de forskelligartede og afvigende  

 nationale sikkerhedskrav til hinanden og derved sikre, at der bliver lige  

 konkurrence for alle fiskeskibe, der opererer inden for samme område,  

 uden at der slækkes på sikkerheden; (4)	på baggrund navnlig af betydningen for det  

 indre marked er foranstaltninger på fællesskabsniveau den mest  

 effektive metode til at indføre et fælles sikkerhedsniveau for  

 fiskeskibe i hele Fællesskabet; (5)	et rådsdirektiv er det rette juridiske  

 instrument, da det skaber rammerne om en ensartet og bindende anvendelse af  

 sikkerhedsstandarderne i medlemsstaterne samtidig med, at den enkelte  

 medlemsstat kan bestemme den form og de midler for gennemførelsen, der  

 bedst passer i dens interne system; (6)	flere vigtige kapitler i Torremolinos-protokollen  

 gælder kun for fiskeskibe med en længde på 45 m og derover;  

 at begrænse protokollens anvendelse i Fællesskabet til  

 sådanne skibe vil skabe et sikkerhedsmæssigt tomrum mellem disse  

 skibe og skibe med en længde mellem 24 og 45 m og dermed forvride  

 konkurrencen; (7)	ifølge protokollens artikel 3, stk. 4,  

 bestemmer parterne, hvilke af dens regler med en længdegrænse  

 over 24 m der helt eller delvis skal anvendes på skibe, som  

 fører deres flag, og hvis længde er mindre end den foreskrevne  

 længde grænse, men over 24 m; ifølge protokollens artikel  

 3, stk. 5, søger parterne at indføre ensartede standarder for  

 disse fiskeskibe, som opererer i samme område; (8)	for at øge sikkerheden og undgå  

 konkurrenceforvridninger må det tilstræbes, at direktivets  

 sikkerhedsregler anvendes på alle fiskeskibe med en længde  

 på 24 m og derover, som opererer i Fællesskabets fiskerizoner,  

 uanset hvilke flag de fører; for fiskeskibe, der fører et  

 tredjelands flag, og som opererer i en medlemsstats indre farvande eller  

 søterritorium eller lander deres fangst i en medlemsstats havn, skal  

 dette opnås i overensstemmelse med folkerettens almindelige regler; (9)	de relevante bestemmelser i rådsdirektiver,  

 der er vedtaget i henhold til Fællesskabets socialpolitik, skal fortsat  

 finde anvendelse; (10)	af alle disse grunde bør medlemsstaterne  

 for nye, samt i visse tilfælde allerede eksisterende, fiskeskibe med en  

 længde på 45 m og derover anvende bestemmelserne i bilaget til  

 Torremolinos-protokollen af 1993, under hensyntagen til de relevante  

 bestemmelser i bilag I til nærværende direktiv; medlemsstaterne  

 bør ligeledes anvende bestemmelserne i kapitel IV, V, VII og IX i  

 bilaget til Torremolinos-protokollen som ændret ved bilag II til  

 nærværende direktiv for alle nye skibe med en længde  

 på 24 m og derover, men under 45 m, som fører deres flag; (11)	med begrundelse i specifikke regionale forhold som  

 f.eks. geografiske og klimatiske forhold kan særlige krav være  

 berettigede, jf. bilag III; der er udarbejdet sådanne forskrifter for  

 fart i henholdsvis nordlige og sydlige zoner; (12)	for yderligere at øge sikkerheden  

 bør skibe, der fører en medlemsstats flag, opfylde de  

 specifikke krav i bilag IV; (13)	fiskeskibe, der fører et tredjelands flag,  

 bør ikke få tilladelse til at operere i en medlemsstats indre  

 farvande eller søterritorium eller til at lande deres fangst i en  

 medlemsstats havn og derigennem konkurrere med skibe, der fører en  

 medlemsstats flag, medmindre deres flagstat har attesteret, at de opfylder de  

 tekniske forskrifter i dette direktiv; (14)	udstyr, som opfylder kravene i Rådets  

 direktiv 96/98/EF af 20. december 1996 om udstyr om bord på skibe4) , og som er installeret om bord på  

 fiskeskibe, bør uden videre anses for at opfylde de særlige  

 bestemmelser for sådant udstyr i nærværende direktiv, da  

 kravene i direktiv 96/98/EF mindst er ækvivalente med kravene i  

 Torremolinos-protokollen og i nærværende direktiv; (15)	der kan i medlemsstaterne foreligge lokale  

 omstændigheder, der berettiger til indførelse af specifikke  

 sikkerhedskrav for alle fiskeskibe, der opererer i bestemte områder;  

 medlemsstaterne kan også finde det hensigtsmæssigt at vedtage  

 undtagelser fra eller krav, der svarer til bestemmelserne i bilaget til  

 Torremolinos-protokollen; de bør have ret til at vedtage sådanne  

 foranstaltninger, forudsat at der føres kontrol hermed efter  

 udvalgsproceduren; (16)	på indeværende tidspunkt findes der  

 ingen ensartede internationale tekniske standarder for fiskeskibe med hensyn  

 til skrogets styrke, hoved- og hjælpemaskineri samt elektriske og  

 automatiske anlæg; sådanne standarder kan fastlægges  

 ifølge reglerne fra en anerkendt organisation eller den nationale  

 administration; (17)	for at kontrollere, at dette direktiv  

 gennemføres og håndhæves effektivt, bør  

 medlemsstaterne foretage syn og udstede overensstemmelsescertifikat for  

 fiskeskibe, når de opfylder direktivets specifikke krav; (18)	for at sikre fuld anvendelse af dette direktiv og  

 i overensstemmelse med proceduren i artikel 4 i Torremolinos-protokollen  

 bør fiskeskibe være underlagt havnestatskontrol; en medlemsstat  

 kan også foretage inspektion om bord på tredjelandes fiskeskibe,  

 som ikke opererer i en medlemsstats indre farvande eller søterritorium  

 eller lander deres fangst i en medlemsstats havne, hvis de befinder sig i en  

 af denne medlemsstats havne, for at kontrollere, om de opfylder kravene i  

 denne protokol, når protokollen er trådt i kraft; (19)	det er nødvendigt, at et udvalg  

 bestående af medlemsstaternes repræsentanter bistår  

 Kommissionen med den faktiske anvendelse af dette direktiv; det udvalg, der  

 er nedsat ved artikel 12 i Rådets direktiv 93/75/EF af 13. september  

 1993 om mindstekrav til skibe, som er på vej til eller fra  

 Fællesskabets søhavne  med  farligt eller forurenende gods5) , kan varetage denne funktion; (20)	for at sikre en ensartet gennemførelse af  

 dette direktiv kan visse bestemmelser tilpasses via dette udvalg for at tage  

 hensyn til relevante udviklinger på internationalt plan; (21)	Den Internationale Søfartsorganisation  

 (IMO) bør underrettes om dette direktiv i henhold til  

 Torremolinos-protokollen; (22)	for at sikre fuld anvendelse af dette direktiv  

 bør medlemsstaterne fastsætte sanktioner for overtrædelse  

 af de nationale bestemmelser, der vedtages i henhold hertil - UDSTEDT FØLGENDE DIREKTIV:
Artikel 1 Formål (1)	Formålet med dette direktiv er at  

 fastlægge sikkerhedskrav for søgående fiskeskibe med en  

 længde på 24 m og derover, såvel nye som eksisterende,  

 dersom sidstnævnte er omfattet af bilaget til Torremolinos-protokollen,  

 og som fører en medlemsstats flag og  

 er registreret i Fællesskabet, eller som opererer i en medlemsstats indre farvande eller  

 søterritorium, eller som lander deres fangst i en medlemsstats havn.
 Fritidsfartøjer, der driver  

 ikke-erhvervsmæssigt fiskeri, er udelukket fra dette direktivs  

 anvendelsesområde.
(2)	Direktivet berører ikke bestemmelserne i  

 Rådets direktiv 89/391/EØF af 12. juni 1989 om  

 iværksættelse af foranstaltninger til forbedring af  

 arbejdstagernes sikkerhed og sundhed under arbejdet 6)  og dertil hørende  

 særdirektiver, særlig Rådets direktiv 931103/EF af 23.  

 november 1993 om minimumsforskrifer for sikkerhed og sundhed under arbejdet  

 om bord på fiskerfartøjer (trettende særdirektiv i henhold  

 til artikel 16, stk. 1, i direktiv 89/391/EØF).7) Artikel 2 Definitioner I dette direktiv forstås ved:
1)	»fiskeskib« eller »skib« et skib, der er udstyret  

 til eller anvendes til erhvervsmæssig fangst af fisk eller andre  

 levende ressourcer fra havet 2)	»nyt fiskeskib« et fiskeskib, for hvilket:
a)	kontrakten om nybygning eller større  

 ombygning er indgået den 1. januar 1999 eller senere b)	kontrakten om nybygning eller større  

 ombygning er indgået før den 1. januar 1999, og som leveres tre  

 år eller mere efter denne dato, eller c)	hvis der ikke foreligger nogen byggekontrakt:
kølen er lagt, eller byggeri, der kan identificeres med et bestemt skib,  

 er påbegyndt, eller samling er påbegyndt omfattende mindst 50 tons  

 eller 1% af den anslåede samlede skrogvægt, hvis  

 sidstnævnte er mindre den 1. januar 1999 eller senere 3)	»eksisterende fiskeskib« et fiskeskib, som ikke er  

 et nyt fiskeskib 4)	»Torremolinos-protokollen« Torremolinos-protokollen  

 af 1993 til den internationale Torremolinos-konvention af 1977 om fiskeskibes  

 sikkerhed, med senere ændringer 5)	»certifikat« det overensstemmelsescertifikat, som er  

 omhandlet i artikel 6 6)	»længde«   medmindre andet er angivet  

 længden fra forstævnens forkant til rorstammens midte på en  

 vandlinje, som ligger ved 85 % af den mindste sidehøjde målt fra  

 kølens overkant, dog mindst 96% af den totale længde målt  

 på nævnte vandlinje.
I skibe konstrueret med styrlastighed skal  

 den vandlinje, på hvilken længden måles, være  

 parallel med konstruktionsvandlinjen 7)	»operere« at fange eller fange og forarbejde fisk  

 eller andre levende ressourcer fra havet, dog således at retten til  

 uskadelig passage i søterritoriet og retten til fri sejlads inden for  

 den eksklusive økonomiske zone på 200 sømil ikke  

 indskrænkes 8)	»anerkendt organisation« en organisation, der er  

 anerkendt i overensstemmelse med artikel 4 i Rådets direktiv 94/57/EF  

 af 22. november 1994 om fælles regler og standarder for organisationer,  

 der udfører inspektion og syn af skibe8) .
Artikel 3 Almindelige forskrifter 1	Medlemsstaterne sørger for, at forskrifterne i  

 bilaget til Torremolinos-protokollen anvendes på de berørte  

 fiskeskibe, der fører deres flag, medmindre andet er fastsat i bilag I  

 til dette direktiv.
 Medmindre andet er fastsat i dette direktiv, skal  

 eksisterende fiskeskibe opfylde de relevante krav i bilaget til  

 Torremolinos-protokollen senest den 1. juli 1999.
 2	Medlemsstaterne sørger for, at de krav i  

 kapitel IV, V, VII og IX i bilaget til Torremolinos-protokollen, som anvendes  

 på skibe med en længde på 45 m og derover, også  

 anvendes på nye fiskeskibe med en længde på 24 m og  

 derover, som fører deres flag, medmindre andet er fastsat i bilag II  

 til dette direktiv.
 3	Medlemsstaterne sørger for, at skibe, der  

 fører deres flag og opererer i bestemte områder, opfylder  

 forskrifterne for de pågældende områder, jf. bilag III.
 4	Medlemsstaterne sørger for, at skibe, der  

 fører deres flag, opfylder de specifikke sikkerhedskrav i bilag  

 IV.
 5	Medlemsstaterne forbyder fiskeskibe, der fører  

 et tredjelands flag, at operere i deres indre farvande eller  

 søterritorium, eller at lande fangsten i deres havne, medmindre deres  

 flagstats administration har attesteret, at de opfylder kravene i stk. 1, 2,  

 3 og 4 og i artikel 5.
 6	Udstyr, som er opregnet i bilag A.1 til direktiv  

 96/98/EF, som opfylder nævnte direktivs bestemmelser, og som er  

 installeret om bord på fiskeskibe med henblik på opfyldelse af  

 direktivets bestemmelser, anses for at være i overensstemmelse med  

 nævnte bestemmelser, uanset om bestemmelserne kræve: at udstyret  

 skal godkendes og prøves med tilfredsstillende resultat af flagstatens  

 administration.
Artikel 4 Særlige forskrifter, undtagelser og  

 ækvivalente bestemmelser 1	Hvis en medlemsstat eller en gruppe af medlemsstater  

 finder, at visse situationer, som skyldes lokale omstændigheder eller  

 skibets særlige karakteristika, berettiger til indførelse af  

 specifikke sikkerhedskrav for fiskeskibe, der opererer i et bestemt  

 område, og hvis det godtgøres, at der er behov for det, kan de  

 efter proceduren i stk. 4 vedtage sådanne specifikke sikkerhedskrav for  

 at tage hensyn til de lokale omstændigheder, f.eks. forholdene og de  

 klimatiske forhold i de farvande, de pågældende skibe opererer i,  

 togternes varighed eller skibets særlige karakteristika, f.eks.  

 konstruktionsmaterialerne.
 De vedtagne foranstaltninger indføjes i bilag  

 III.
 2	Medlemsstaterne anvender efter proceduren i stk. 4  

 bestemmelserne i kapitel I, regel 3, stk. 3, i bilaget til  

 Torremolinos-protokollen ved vedtagelse af undtagelsesbestemmelser.
 3	En medlemsstat kan efter proceduren i stk. 4 vedtage  

 bestemmelser om ækvivalens i henhold til kapitel I, regel 4, stk. 1, i  

 bilaget til Torremolinos-protokollen.
 4	En medlemsstat, der benytter sig af bestemmelserne i  

 stk. 1, 2 eller 3, skal anvende følgende procedure:
 a)	Medlemsstaten underretter Kommissionen om de  

 bestemmelser, den agter at vedtage, så detaljeret, at det  

 godtgøres, at sikkerhedsniveauet fortsat er forsvarligt.
 b)	Hvis det inden for en periode på seks  

 måneder efter underretningen efter proceduren i artikel 9 besluttes, at  

 de foreslåede foranstaltninger er ubegrundede, kan medlemsstaten  

 anmodes om at ændre eller undlade at vedtage de foreslåede  

 foranstaltninger.
 c)	De foranstaltninger, der vedtages, skal fremgå  

 af den pågældende nationale lovgivning og meddeles Kommissionen,  

 som underretter de øvrige medlemsstater om alle detaljer heri.
 d)	Alle sådanne foranstaltninger finder  

 anvendelse på alle fiskeskibe, når de opererer under de samme  

 nævnte forhold, uden forskelsbehandling på grund af flagstat  

 eller rederiets nationalitet.
 e)	De i stk. 2 omhandlede foranstaltninger må kun  

 anvendes, så længe fiskeskibet opererer under de beskrevne  

 forhold.
Artikel 5 Standarder for konstruktion, bygning og vedligehold For fiskeskibe gælder, at standarderne for  

 konstruktion, bygning og vedligehold af skrog, hoved- og  

 hjælpemaskineri samt elektriske og automatiske anlæg skal  

 være de regler, som gjaldt på tidspunktet for deres bygning, og  

 som er specificeret for klassifikation af en anerkendt organisation eller  

 anvendes af en administration.
 For nye skibe skal disse regler for så vidt  

 angår procedure og vilkår opfylde artikel 14, stk. 2, i direktiv  

 94/57/EF.
Artikel 6 Syn og certifikater 1	Medlemsstaterne udsteder for fiskeskibe, der sejler  

 under deres flag og opfylder kravene i artikel 3 og 5, et certifikat til  

 bekræftelse af, at de opfylder direktivets bestemmelser, suppleret med  

 en udstyrsfortegnelse og eventuelle undtagelsescertifikater.  

 Overensstemmelsescertifikat, udstyrsfortegnelse og undtagelsescertifikat  

 udformes som vist i bilag V.
Certifikaterne udstedes af flagstatens  

 administration eller af en anerkendt organisation, som handler på dens  

 vegne, efter at der af flagstatens administrations egen autoriserede  

 tilsynsførende eller af tilsynsførende fra en anerkendt  

 organisation eller af den medlemsstat, som flagstaten har bemyndiget til at  

 foretage syn, er foretaget et syn, før skibet sættes i fart, jf.  

 kapitel 1, regel 6, stk. 1, litra a), i bilaget til  

 Torremolinos-protokollen.
 2	Gyldighedsperioden for de i stk. 1 omhandlede  

 certifikater må ikke være længere end de i kapitel 1, regel  

 11, i bilaget til Torremolinosprotokollen anførte.  

 Overensstemmelsescertifikatet fornyes, efter at der er foretaget et periodisk  

 syn, jf. kapitel 1, regel 6, i bilaget til Torremolinosprotokollen.
Artikel 7 Bestemmelser om kontrol 1	Fiskeskibe, der opererer i en medlemsstats indre  

 farvande eller søterritorium eller lander deres fangst i dens havne,  

 og som ikke sejler under denne medlemsstats flag, er underlagt medlemsstatens  

 kontrol i overensstemmelse med artikel 4 i Torremolinos-protokollen og uden  

 forskelsbehandling på grundlag af flagstat eller rederiets  

 nationalitet, så den kan sikre sig, at de opfylder dette direktivs  

 krav.
 2	Fiskeskibe, der ikke opererer i en medlemsstats indre  

 farvande eller søterritorium eller lander deres fangst i en  

 medlemsstats havne, og som fører en anden medlemsstats flag, er  

 underlagt medlemsstatens kontrol i overensstemmelse med artikel 4 i  

 Torremolinos-protokollen og uden forskelsbehandling på grundlag af  

 flagstat eller rederiets nationalitet, når de befinder sig i  

 sidstnævnte medlemsstats havne, så denne kan sikre sig, at de  

 opfylder dette direktivs krav.
 3	Fiskeskibe, der fører et tredjelands flag, og  

 som ikke opererer i en medlemsstats indre farvande eller søterritorium  

 eller lander deres fangst i en medlemsstats havne, er underlagt  

 medlemsstatens kontrol i overensstemmelse med artikel 4 i  

 Torremolinos-protokollen, når de befinder sig i dennes havne, så  

 den kan sikre sig, at de opfylder kravene i Torremolinosprotokollen,  

 når den er trådt i kraft.
Artikel 8 Tilpasninger Efter proceduren i artikel 9:
a)	kan der vedtages og indarbejdes bestemmelser om harmoniseret fortolkning af de bestemmelser i bilaget  

 til Torremolinosprotokollen, som er overladt til de enkelte kontraherende  

 parters administrationers fortolkning, i det omfang, det er nødvendigt  

 for at sikre ensartet gennemførelse i Fællesskabet gennemførelsen af dette direktiv uden at  

 udvide dets anvendelsesområde.
 b)	kan direktivets artikel 2, 3, 4, 6 og 7  

 tilpasses og bilagene dertil ændres med henblik på  

 gennemførelse i direktivet af senere ændringer til  

 Torremolinos-protokollen, som træder i kraft efter direktivets  

 vedtagelse.
Artikel 9 Udvalg 1	Kommissionen bistås af det udvalg, der er  

 nedsat ved artikel 12, stk. 1, i direktiv 93/75/EØF.
 2	Når der henvises til denne artikel,  

 følges følgende procedure:
a)	Kommissionens repræsentant forelægger  

 udvalget et udkast til de foranstaltninger, der skal træffes.
Udvalget  

 afgiver udtalelse om dette udkast inden for en frist, som formanden kan  

 fastsætte under hensyn til, hvor meget det pågældende  

 spørgsmål haster.
Det udtaler sig med det flertal, der er  

 fastsat i traktatens artikel 148, stk. 2, for vedtagelse af de  

 afgørelser, som Rådet skal træffe på forslag af  

 Kommissionen.
Ved afstemninger i udvalget tillægges de stemmer, der  

 afgives af repræsentanterne for medlemsstaterne; den vægt, der er  

 fastlagt i nævnte artikel.
Formanden deltager ikke i afstemningen.
 b)	Kommissionen vedtager de påtænkte  

 foranstaltninger, når de er i overensstemmelse med udvalgets  

 udtalelse.
c)	Er de påtænkte foranstaltninger ikke i  

 overensstemmelse med udvalgets udtalelse, eller er der ikke afgivet nogen  

 udtalelse, forelægger Kommissionen straks Rådet et forslag til de  

 foranstaltninger, der skal træffes.
Rådet træffer  

 afgørelse med kvalificeret flertal.
 Har Rådet ikke truffet nogen afgørelse  

 inden otte uger regnet fra forslagets forelæggelse for det, vedtages de  

 foreslåede foranstaltninger af Kommissionen.
Artikel 10 Underretning af IMO Formanden for Rådet og Kommissionen underretter IMO  

 om vedtagelsen af dette direktiv, idet der henvises til artikel 3, stk. 5, i  

 Torremolinos-protokollen.
Artikel 11 Sanktioner Medlemsstaterne fastsætter selv sanktionerne for  

 overtrædelse af de nationale bestemmelser, der vedtages i henhold til  

 dette direktiv, og træffer de fornødne foranstaltninger til at  

 sikre, at sanktionerne gennemføres.
Sanktionerne skal være  

 effektive, forholdsmæssigt afpassede og have en afskrækkende  

 virkning.
Artikel 12 Gennemførelse 1	Medlemsstaterne sætter de nødvendige  

 love og administrative bestemmelser i kraft for at efterkomme dette direktiv  

 inden den 1. januar 1999. De underretter straks Kommissionen herom.
Disse love og administrative bestemmelser skal ved  

 vedtagelsen indeholde en henvisning til dette direktiv eller skal ved  

 offentliggørelsen ledsages af en sådan henvisning.
De  

 nærmere regler for henvisningen fastsættes af  

 medlemsstaterne.
2	Medlemsstaterne meddeler straks Kommissionen teksten  

 til alle de nationale retsforskrifter, som de udsteder på det  

 område, der er omfattet af dette direktiv.
Kommissionen underretter  de  

  øvrige medlemsstater herom.
Artikel 13 Ikrafttræden Dette direktiv træder i kraft på tyvendedagen  

 efter offentliggørelsen i De Europæiske Fællesskabers  

 Tidende.
Artikel 14 Adressater Dette direktiv er rettet til medlemsstaterne.
 Udfærdiget i Luxembourg, den 11. december 1997.
På Rådets vegne M.
DELVAUX-STEHRES Formand Direktivets BILAG I Tilpasning af forskrifterne i bilaget til  

 Torremolinos-protokollen med henblik på anvendelse af artikel 3, stk.  

 1, i Rådets direktiv 97/70/EF (Tilpasningen er gennemført i bilag 1 til teknisk  

 forskrift E ovenfor og gentages ikke her) Direktivets BILAG II Tilpasning af forskrifterne i kapitel IV, V,  

 VII og IX i bilaget til Torremolinosprotokollen, jf. artikel 3, stk. 4, i  

 protokollen, med henblik på anvendelse på nye fiskeskibe med en  

 længde på 24 m og derover (Tilpasningen er gennemført i bilag 1 til teknisk  

 forskrift E ovenfor og gentages ikke her) Direktivets BILAG III Regionale og lokale bestemmelser (artikel  

 3, stk. 3, og artikel 4, stk. 1) A.
Bestemmelser gældende for »nordlige«  

 regioner (bestemmelserne findes som kapitel XI i bilag  

 1 til teknisk forskrift E) Direktivets BILAG IV Specifikke sikkerhedskrav (artikel 3, stk.  

 4) (De specifikke sikkerhedskrav er indført i bilag 1  

 til teknisk forskrift E ovenfor og gentages ikke her) Direktivets BILAG V FORMULARER FOR  

 OVERENSSTEMMELSESCERTIFIKAT, UNDTAGELSES-CERTIFIKAT OG UDSTYRS  

 FORTEGNELSE (Certifikaterne og formularerne er optrykt  

 som tillæg til forskriftens bilag 1 ovenfor og gentages ikke her) Søfartsstyrelsen, den 15. december  

 1998 1)   EFT nr.
C 292 af 4.10.1996, s.29.
2)   EFT nr.
C 66 af 3.3.1997, s. 31 3)   Europa-Parlamentets udtalelse af 24.  

 april 1997 (EFT nr.
C 150 af 19.5.1997, s. 30), Rådets fælles  

 holdning af 30. juni 1997 (EFT C 246 af 12.8.1997, s 1) og  

 Europa-Parlamentets afgørelse af 6. november 1997 (EFT C 358 af  

 24.11.1997).
4)   EFT nr.
L 46 af 17.2.1997, s 25 5)   EFT nr.
L 247 af 5.10.1993, s. 19.  

 Direktivet er senest ændrer ved direktiv 96/39/EF (EFT nr.
L 196 af  

 7.8.1996, s.7).
6)  EFT nr.
L 183 af  

 29.6.1989, s. 1.
7) 8)   EFT nr.
L 319  

 af 12.12.1994, s. 20.
