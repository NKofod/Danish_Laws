Den 10. december 1965 er der i København indgået en vareudvekslingsaftale  

 mellem Danmark og Madagascar.
Teksten til aftalen og de dertil knyttede  

 varelister lyder i dansk oversættelse som følger:
 Vareudvekslingsaftale mellem Kongeriget Danmark og Republikken Madagascar.
Kongeriget Danmarks regering og Republikken Madagascars regering er,  

 besjælet af ønsket om at opmuntre og udvikle de handelsmæssige forbindelser  

 mellem de to lande, og idet man anser forøgelse af eksporten samt industrialisering for  

 vigtige faktorer i udviklingslandenes økonomiske vækst, blevet enige om følgende:
 Artikel 1.
 De kontraherende parter påtager sig at tage ethvert skridt, som er  

 foreneligt med de internationale aftaler og de love og bestemmelser, der er  

 gældende i hvert af de to lande, med henblik på at lette vareudvekslingen.
 Artikel 2.
 De kontraherende parter er enige om gensidigt at tilstå hinanden  

 mestbegunstigelsesbehandling i alt, hvad der vedrører toldafgifter og andre  

 afgifter af enhver art, der pålægges eller afkræves i forbindelse med  

 indførsel eller udførsel, og for så vidt angår fremgangsmåden ved  

 opkrævningen af sådanne afgifter og endvidere for så vidt angår reglerne og  

 formaliteterne i forbindelse med indførsel og udførsel samt med hensyn til de  

 love og forskrifter, som vedrører beskatning, salg, fordeling eller brug af  

 varer indført i de to lande.
 Denne bestemmelse finder ikke anvendelse på:
 Artikel 3.
De kompetente myndigheder i Kongeriget Danmark vil, for så vidt angår  

 størstedelen af de varer, der er opført på den til nærværende aftale knyttede  

 liste B, som har deres oprindelse i, og som stammer fra Madagascar, tillade  

 import uden begrænsning.
For så vidt angår de øvrige varer, som er undergivet  

 globalkontingentering, tilsikre Madagascar ikke-diskriminerende behandling.
 De kompetente myndigheder i Republikken Madagascar vil udstede licenser  

 til import af varer, som har deres oprindelse i, og som stammer fra Danmark,  

 og som er opført på den til nærværende aftale knyttede liste A.
 Ved anvendelsen af nærværende aftales bestemmelser vil en vares oprindelse  

 være at definere i overensstemmelse med de i importlandets lovgivning  

 indeholdte betingelser.
 Med henblik på at lette vareudvekslingen forpligter de kontraherende  

 parter sig til efter anmodning fra den anden part at meddele alle nødvendige  

 oplysninger vedrørende vareudvekslingen.
 Samhandelen mellem parterne er ikke begrænset til de varer, som er anført  

 på de to lister, og især forpligter Madagascars regering sig til at give  

 enhver anmodning, som måtte gå ud over de i liste A anførte kontingenter, en  

 velvillig behandling.
 Artikel 4.
 De kontraherende parter forpligter sig til i deres søfartspolitik at afstå  

 fra enhver form for diskriminerende forholdsregler, som kan skade den anden  

 parts skibsfart og det frie valg af tonnage, ligesom de vil tilstå  

 handelsskibe, der fører den anden parts flag, samme behandling, som tilstås  

 egne skibe, eller i det mindste mestbegunstigelsesbehandling i henseende til  

 toldformaliteter, gebyrer, adgang til havne og disses benyttelse, behandling  

 af skibsbesætninger, passagerer og gods, herunder især adgang til kajplads og  

 benyttelse af havneinstallationer.
 Nærværende bestemmelse finder ikke anvendelse på nogen form for kystfart,  

 idet denne vil blive reguleret i henhold til de love og forskrifter, som er  

 gældende i hvert af de to lande.
 Artikel 5.
 Betalingerne vedrørende den i nærværende aftale forudsete vareudveksling  

 skal afvikles i konvertibel valuta i overensstemmelse med de i de to lande  

 gældende bestemmelser.
 Artikel 6.
Investeringer såvel som ejendom, rettigheder og interesser tilhørende  

 statsborgere, fonds, sammenslutninger eller selskaber i det ene af de  

 kontraherende parters lande skal på den anden parts territorium nyde en  

 retfærdig og rimelig behandling, der i det mindste er lig den, som hver af de  

 to parter tilstår sine egne statsborgere, eller, hvis den er gunstigere, den  

 behandling, som tilstås den mestbegunstigede nations statsborgere, fonds,  

 sammenslutninger eller selskaber.
Hver af parterne garanterer den anden parts  

 statsborgere, fonds, sammenslutninger eller selskaber overførsel af  

 investeret kapital samt udbyttet af denne og, i tilfælde af likvidation,  

 udbyttet heraf.
Såfremt en af parterne måtte ekspropriere eller nationalisere ejendom,  

 rettigheder eller interesser tilhørende statsborgere, fonds, sammenslutninger  

 eller selskaber hjemmehørende i det andet land, eller på anden måde direkte  

 eller indirekte måtte tage skridt til beslaglæggelse af ejendom tilhørende  

 den anden parts statsborgere, fonds, sammenslutninger eller selskaber, må den  

 være rede til at betale en effektiv og adækvat erstatning i overensstemmelse  

 med folkeretten.
Erstatningsbeløbet, som skal fastsættes på tidspunktet for  

 ekspropriationen, nationaliseringen eller beslaglæggelsen, vil være at  

 erlægge i konvertibel valuta til fordringshaveren uden uretmæssig  

 forsinkelse, uanset dennes opholdssted.
Forholdsreglerne i forbindelse med  

 ekspropriation, nationalisering eller beslaglæggelse må hverken være  

 diskriminerende eller i modstrid med en speciel forpligtelse.
 Artikel 7.
Såfremt der parterne imellem måtte opstå uoverensstemmelser med hensyn til  

 fortolkningen eller gennemførelsen af de i ovenstående artikel 6 anførte  

 bestemmelser, og såfremt denne uoverensstemmelse ikke inden for et tidsrum af  

 seks måneder kan løses på tilfredsstillende måde ad diplomatisk vej, vil  

 sagen på begæring af den ene eller den anden af parterne være at indbringe  

 for en voldgiftsdomstol på tre medlemmer.
Hver af parterne udpeger en  

 voldgiftsmand.
De to voldgiftsmænd udpeger derefter en formand, som skal være  

 statsborger i tredjeland.
 Såfremt en af parterne ikke har udpeget en voldgiftsmand og ikke har fulgt  

 opfordringen fra den anden part til inden for et tidsrum af to måneder at  

 foretage den pågældende udpegning, vil voldgiftsmanden på sidstnævnte parts  

 begæring blive udnævnt af præsidenten for Den internationale Domstol.
 Såfremt de to voldgiftsmænd ikke senest to måneder efter deres udpegning  

 er nået til enighed om valget af formand, vil denne på den ene parts begæring  

 blive udnævnt af præsidenten for Den internationale Domstol.
 Såfremt præsidenten for Den internationale Domstol i de i nærværende  

 artikels afsnit 2 og 3 omhandlede tilfælde måtte være forhindret, eller hvis  

 han er statsborger i et af de kontraherende lande, vil udnævnelsen blive  

 foretaget af domstolens ældste medlem, som ikke er statsborger i noget af de  

 to kontraherende lande.
 Medmindre parterne ordner sig på anden måde, vil retten selv fastlægge sin  

 procedure.
 Rettens afgørelse er bindende for de kontraherende parter.
 Artikel 8.
En blandet kommission sammensat af repræsentanter for de to kontraherende  

 parter vil træde sammen på begæring af en af parterne.
Den vil overvåge  

 gennemførelsen af nærværende aftale og foreslå forholdsregler, som må anses  

 for nyttige med henblik på den hurtigst mulige udvikling og yderligere  

 udbygning af handelsforbindelserne mellem de to lande.
 Artikel 9.
 Bestemmelserne i nærværende aftale vil, også efter aftalens udløb, finde  

 anvendelse på alle kontrakter, som er indgået i gyldighedsperioden, men som  

 ikke i fuldt omfang er blevet opfyldt inden datoen for aftalens udløb.
 Artikel 10.
 Nærværende aftale vil fra undertegnelsesdatoen være midlertidigt gældende  

 og træder endeligt i kraft efter en noteveksling, som bekræfter, at de  

 forfatningsmæssige forskrifter i de to kontraherende lande er blevet  

 overholdt.
 Aftalen vil være gældende for en periode af et år og vil kunne fornyes  

 stiltiende for et år ad gangen, medmindre opsigelse finder sted tre måneder  

 inden gyldighedsperiodens udløb.
 I tilfælde af opsigelse vil bestemmelserne i ovenstående artikel 6 og 7  

 være gældende i endnu en periode på ti år for investeringer foretaget før  

 opsigelsen.
 Udfærdiget i København den 10. december 1965 i to originaleksemplarer på  

 fransk.
For Kongeriget Danmarks regering A.
Svart For Republikken Madagascars regering E.
Lechat LIste A.
 Eksport fra Danmark til Madagascar.
 10. Ris.
 11. Majs.
 12. Afskallede jordnødder til oliefabrikation.
 13. Foderkager.
 14. Ricinusfrø.
 15. Bomuldsfrø.
 16. Acajounødder.
 17. Bast.
 18. Tropiske træsorter.
 19. Javaolie (aleuritesolie).
 20. Bivoks.
 21. Fiske- og skaldyrkonserves.
 22. Kakao.
 23. Konserverede tropiske frugter.
 24. Tobak.
 25. Kvarts.
 26. Marieglas eller glimmer.
 27. Grafit.
 28. Æteriske olier.
 29. Rå og bearbejdede huder samt garvet skind.
 30. Sisal.
 31. Kunsthåndværk.
 32. Diverse.
Aftalen er i medfør af artikel 10 trådt endeligt i kraft den 26. juli 1967.
 Udenrigsministeriet, den 22. januar  

 1968.
H.
Tabor.
