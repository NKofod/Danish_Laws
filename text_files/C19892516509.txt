§ 1.  Ved enhver ansættelse i tjenestemandsstilling  

 eller i en af civilarbejderloven omfattet stilling har den ansættende myndighed pligt til at undersøge, om der er mulighed for i den ansattes pensionsalder at medregne eventuelle tidligere ansættelsesperioder efter det fyldte 25. år, jf. nedenfor under stk. 1 og stk. 2.
 Stk. 1.  Medregning i pensionsalderen af nedennævnte  

 ansættelsesperioder vil kunne ske uden særlig bemyndigelse (dokumentation  

 indhentes og opbevares af tjenestestedet):
a.
Perioder, hvor den pågældende har været ansat som tjenestemand, jf.  

 nærmere tjenestemandspensionslovens § 4, stk.1. Eventuelt tilbagebetalte  

 pensionsbidrag med renter må, tillige med eventuelt erlagt statsafgift samt  

 yderligere påløbne renter, på ny indbetales til statskassen, jf.  

 tjenestemandspensionslovens § 25, stk. 3.
b.
Perioder, hvor den pågældende har været ansat i en af  

 civilarbejderloven omfattet stilling, jf. tjenestemandspensionslovens § 4,  

 stk. 1, og civilarbejderlovens § 2, stk. 1 og 2.
c.
Perioder, hvor den pågældende som tjenestemand eller fra en stilling,  

 der er omfattet af civilarbejderloven, har haft tjenestefrihed uden løn til  

 varetagelse af organisationsarbejde, såfremt organisationen har indbetalt  

 refusionsbeløb til staten.
 Stk. 2.  Indstilling om medregning i pensionsalderen af  

 nedennævnte ansættelsesperioder forelægges for Forsvarsministeriet:
a.
Ansættelse på tjenestemandsvilkår i en stilling, hvortil er knyttet en  

 pensionsordning, der i det væsentlige giver samme rettighed som  

 tjenestemandspensionsloven og civilarbejderloven, jf.  

 tjenestemandspensionslovens § 4, stk. 2.
b.
Ansættelse som tjenestemand i Finland, Norge eller Sverige,  

 jf.tjenestemandspensionslovens § 4, stk. 3.
c.
Ansættelse som tjenestemand i EF, jf. tjenestemandspensionslovens § 4.  

 b.
d.
Ansættelse i stat, kommune, koncessioneret virksomhed m.v. på  

 overenskomstvilkår med tilknyttet medlemskab af en pensionskasse, hvortil der  

 er ydet bidrag af den pågældende selv og vedkommende institution, jf. nærmere  

 tjenestemandspensionslovens § 4. a.
 § 2.  Perioder efter det fyldte 25. år, hvor den  

 ansatte, bortset fra frihed til organisationsarbejde, jf.§ 1, stk. 1. c., har  

 haft tjenestefrihed uden løn, samt perioder, hvor den pågældende umiddelbart  

 forud er afgået fra sin stilling og umiddelbart efter er genansat, vil i  

ganske særlige tilfælde (f.eks. hvor den pågældende har været ansat i  

 FN eller NATO) efter indstilling til Forsvarsministeriet kunne medregnes i  

 pensionsalderen, jf. tjenestemandspensionslovens § 4, stk.5, og  

 civilarbejderlovens § 2, stk.3.
 § 3.  Perioder, hvor den pågældende har varetaget  

 borgerligt ombud eller hvervet som medlem af Folketinget, kan uden særlig  

 bemyndigelse medregnes.
 § 4.  Kundgørelse for Forsvaret B.2-1979 ophæves.
 P.M.V.
 E.B.
