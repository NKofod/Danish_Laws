Skriftlig fremsættelse (15. december  

 1999) Miljø- og energiministeren (Svend Auken):
 Jeg tillader mig herved for Folketinget at  

 fremsætte:
 Forslag til lov om ændring af lov om beskyttelse  

 af havmiljøet og lov om sikkerhed til søs (Administrative  

 bøder for ulovlig udtømning af olie, manglende eller mangelfuld  

 førelse af olie-, last- og affaldsjournal, administrativ  

 tilbageholdelse og skærpede bøder).
(Lovforslag nr.
L xx).
Den 26. juni 1998 afgav Folketingets Miljø- og  

 Planlægningsudvalg en beretning om olieforureninger i de danske  

 farvande.
Parallelt hermed nedsatte jeg en tværministeriel  

 arbejdsgruppe, hvori også politi og anklagemyndigheden har været  

 repræsenteret.
Arbejdsgruppen afsluttede sit arbejde med en rapport i  

 efteråret 1999. Lovforslaget er i overensstemmelse med arbejdsgruppens  

 indstillinger.
 Der foreslås indført en hjemmel til at  

 afslutte en sag med administrative bøder for ulovlig  

 udtømning af olie og for manglende eller mangelfuld førelse af  

 olie-, last- og affaldsjournaler.
Bestemmelsen om administrative bødeforelæg er  

 udformet svarende til de regler i retsplejeloven, som gælder for  

 politiets bødeforelæg.
Det er dermed en forudsætning for,  

 at sagen kan afsluttes med en administrativ bøde, at den  

 pågældende erkender sig skyldig i overtrædelsen og  

 erklærer sig indforstået med, at sagen afgøres  

 administrativt med betaling af en angivet bøde.
Er dette ikke  

 tilfældet, må sagen for domstolene.
 Der foreslås endvidere indført hjemmel til,  

 at der i havmiljøloven og i lov om sikkerhed til søs bliver  

 mulighed for at kunne tilbageholde et skib til sikring af  

 bødekrav og sagsomkostninger m.v. indtil sikkerhed er stillet.
 Der foreslås et vejledende bødeniveau  

 på baggrund af tilkendegivelserne i ovennævnte beretning fra  

 Folketingets Miljø- og Planlægningsudvalg om, at  

 bødestørrelsen bør hæves væsentligt.
 Der findes ingen domspraksis for overtrædelse af  

havmiljøloven, som hidtil har været afgjort ved politiets  

 bødeforelæg i henhold til retsplejelovens regler.  

 Bødeniveauet har i perioden 1992 - 1996 ligget på 3.000 - 5.000  

 kr. ( 3 sager ).
Der foreslås et vejledende bødeniveau  

 på minimum 15.000 kr. - bortset fra bagatelsager - og stigende til  

 100.000 kr. for ulovlig udtømning af 10.000 liter olie.
Bøden  

 kan justeres i op- og nedadgående retning, hvis der foreligger  

 skærpende eller formildende omstændigheder, alt afhængig af  

 graden af tilregnelse, den skete miljøskade, om der har været en  

 særlig stor økonomisk gevinst og eventuelle tidligere  

 lovovertrædelser af lignende karakter.
Der findes heller ingen domspraksis for overtrædelse  

 af  bestemmelserne om olie-, last- og affaldsjournaler i lov om sikkerhed  

 til søs.
Politiet har i ét tilfælde meddelt et  

 bødeforelæg på 3.000 kr. for mangelfuld førelse af  

 oliejournal.
 Der foreslås et vejledende bødeniveau  

 på 5.000 kr., hvor oliejournal ikke har været ført  

 i 1 måned, eller der ikke er redegjort for olieaffald i  

 størrelsesordenen 1 ton.
Såfremt forholdet har stået på gennem  

 længere tid, eller der er tale om meget betydelige mængder,  

 forudsættes der fastsat en skærpet bøde, der dog som  

 udgangspunkt ikke bør overstige 10.000 kr.
For lastjournalerne  

 peges på et niveau på mellem 1.500 og 4.000 kr.
For  

affaldsjournalerne peges der på et niveau svarende til niveauet  

 for oliejournalerne.
Ansvaret for ulovlig olieudledning og manglende eller  

 mangelfulde olie-, last- og affaldsjournaler påhviler først og  

 fremmest rederiet.
Dette udelukker dog ikke, at et bødekrav også  

 gøres gældende over for f.eks. en skibsfører, som har  

 indført bevidst urigtige mængder i sin journal.
 Idet der i øvrigt henvises til lovforslaget med  

 bemærkninger anbefaler jeg det til Folketingets velvillige  

 behandling.
