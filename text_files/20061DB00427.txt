Betænkning afgivet af Trafikudvalget den 10. maj 2007 Betænkning over Forslag til folketingsbeslutning om kommunal  

 adgang for Københavns og Århus Kommuner til at indføre  

 trafikbetalingssystemer [af  

 Poul Henrik Hedeboe (SF) m.fl.] 1. Udvalgsarbejdet Beslutningsforslaget blev fremsat den 10. oktober 2006 og var  

 til 1. behandling den 6. februar 2007. Beslutningsforslaget blev efter 1.  

 behandling henvist til behandling i Trafikudvalget.
Møder Udvalget har behandlet beslutningsforslaget i 3 møder.
2. Indstillinger og politiske bemærkninger Et  

  

 flertal  

  

 i  

 udvalget (V, S, DF og KF) indstiller beslutningsforslaget til  

  

 forkastelse.
Socialdemokratiets  

 medlemmer af udvalget har sympati for beslutningsforslaget.
Der skal gøres  

 noget ved trafikproblemerne i de danske storbyer.
 Det er en forudsætning for  

 at få løst trafikproblemerne i storbyerne, at den kollektive trafik udbygges,  

 sådan som det bl.a. sker med metroen og Metrocityringen.
Beslutningsforslaget  

 indebærer, at pengene, der kommer ind ved den foreslåede betalingsring, skal  

 tilfalde de pågældende to kommuner, Københavns Kommune og Århus Kommune.
Det  

 er  

 for snævert.
For det, der er brug for, er jo ikke, at pengene skal bruges i  

 disse kommuner.
Ideen skulle i givet fald være, at pengene skulle bruges til,  

 at borgere udefra, pendlerne, kunne transportere sig ind, og at pengene  

 derfor  

 skulle bruges til at udbygge den kollektive trafik over kommunegrænserne.
Det skal endvidere  

 bemærkes, at afstemningen om forsøget med en betalingsring i Stockholm viste,  

 at der i selve Stockholm kommune var et flertal på 52 pct. for og 46 pct.  

 imod.  

 Til gengæld var der i Stockholms Län kun 41 pct., der stemte for, og 59 pct.,  

 der stemte imod.
En betalingsring er derfor ikke et entydigt borgerønske.
Det Økonomiske Råds  

 formandskab opgør i sin redegørelse fra juni 2006 de annualiserede drifts- og  

 investeringsomkostninger for én betalingsring til 210 mio. kr. pr. år og for  

 roadpricing til 510 mio. kr. pr. år.
Derfor har SF selvfølgelig begrænset sig  

 til bare at se på to kommuner i sit forslag.
Men der er også problemer i  

 andre  

 kommuner, og hvis bare tre kommuner ønsker en betalingsring, vil den samlede  

 etableringsudgift være 630 mio. kr. eller mere end udgiften til roadpricing.
Socialdemokratiet mener,  

 at roadpricing er den rigtige løsning på de udfordringer og de problemer,  

 storbyerne står over for.
Her vil man kunne differentiere betalingen  

 afhængigt  

 af, hvilken vej der køres ind, så man kan få den optimale udnyttelse af  

 vejkapaciteten.
Man vil også kunne differentiere betalingen efter, hvilket  

 tidspunkt der køres ind på, så en del af trafikken kan blive fordelt til mere  

 trafiksvage tidspunkter.
På den måde vil roadpricing sikre en bedre  

 kapacitetsudnyttelse, jf. i øvrigt beslutningsforslag B 85 om indførelse af  

 vejbenyttelsesafgift (roadpricing) for lastbiler.
 Hertil kommer, at en  

 betalingsring vil være i strid med det socialdemokratiske skattestop.
 Socialdemokratiet kan  

 derfor ikke støtte beslutningsforslag B 6.
 Et  

  

 mindretal  

  

 i udvalget (RV, SF og EL) indstiller beslutningsforslaget til  

  

 vedtagelse uændret  

.
Enhedslistens medlem af  

 udvalget bemærker, at den nylig offentliggjorte opdaterede version af  

 Ørestadstrafikmodellen,  

 version OTM 5.0, viser, at der i 2015 vil ske en forøgelse af biltrafikken i  

 hovedstadsregionen med ca. 15 pct. i forhold til i dag.
Det fremgår også af  

 det  

 pågældende notat, at alle andre trafikformer vil gå tilsvarende tilbage; det  

 gælder også gang og cykling.
 Dette skyldes, at det i de  

 senere år er blevet markant lettere og billigere at være bilist, og at et  

 stigende  

 antal trafikanter satser på »først mig selv«-løsninger.
 Til trods for, at der i  

 disse år sker en voldsom udbygning af motorvejene i hovedstadsregionen, og at  

 der anlægges nye veje, står vi med en planlægning, der helt sikkert vil føre  

 hen mod det programmerede trafikale sammenbrud.
Enhedslisten hilser derfor  

 dette beslutningsforslag velkomment.
For man bliver nødt til at spørge sig  

 selv: Hvor mange biler er der plads til i København og i Århus? Hvor lange  

 køer  

 skal vi have i og uden for myldretiden? Hvor meget mere forurening skal vi  

 have  

 i de større byer, før flertallet i dette Folketing mener, at det vil være en  

 god idé at indføre et trafikbetalingssystem? Og hvor mange klimaskadelige  

 stoffer vil vi lukke ud i atmosfæren blot for at bevare illusionen om  

 mobilitetens  

 velsignelser? De trafikale trængsler i  

 de store byer skal stoppes, og som det er blevet fremhævet af  

 forslagsstillerne,  

 er de mange biler en alvorlig trussel mod miljøet og mod det almindelige  

 byliv,  

 der har stedse sværere ved at udfolde sig.
Den eksplosivt voksende bilisme  

 truer byens sociale liv og det i en sådan grad, at mange flygter ud til de  

 grønne forstæder, men efterlader jobbet inde i byen.
Og så er vi lige vidt,  

 for  

 hver morgen sætter bilistpendlerne sig atter ind i hver sin trekvarttomme bil  

 og triller ind for at forurene den by, de lige har forladt.
Det er dette  

 absurde pendlercirkus, forslaget søger at tage hånd om.
 Ganske vist er der nedsat  

 en Infrastrukturkommission, der har til opgave  

  

 »at analysere de fremtidige infrastrukturbehov på transportområdet og  

 komme med forslag og strategier til håndteringen af de langsigtede  

 udfordringer  

 for transportinfrastrukturen«.  

  

 Alene formuleringen tyder på, at det godt  

 kan vare længe, før vi ser noget fra kommissionens hånd, der kan bruges i  

 forbindelse med de trængselsproblemer, der er i de større bysamfund og på  

 mange  

 indfaldsveje.
Heller ikke den citymetro,  

 der nu skal anlægges, vil kunne hjælpe på det nuværende kaos.
Og kan vi vente  

 med at gøre noget ved den igangværende trafikophobning, til citymetroen står  

 færdig i 2015 eller senere? Rent bortset fra, at en citymetro ikke fjerner  

 ret  

 mange af de biler, der til den tid vil køre rundt i gaderne i København.
Tiden arbejder for  

 bompengene.
Befolkningen i København er positivt indstillet, som det fremgår  

 af  

 gallupundersøgelser, der fortæller, at to ud af tre københavnere ønsker  

 bompenge indført.
Forslagsstillerne har  

 flere referencer til de gode erfaringer, der er gjort med bompenge i London,  

 Oslo og Stockholm.
Enhedslisten kan supplere med Singapore, hvor  

 myldretidstrafikken faldt med ca. 75 pct., da man indførte bompenge.
Herhjemme anbefaler  

 regeringens vismænd, at der indføres bompenge, og de bakkes op af ledende  

 trafikforskere.
Det er positivt, at også vismændene har øje for, at  

 samfundets  

 dynamik vil blive kvalt, når trafikken sander til og folk hverken kan komme  

 frem eller tilbage, og det uanset om de sidder i en bil eller i en bus.
Trængselsproblemerne er så  

 alvorlige, at det ikke kun er København og Århus, der skal have hjemmel til  

 at  

 indføre betalingsordninger.
Enhedslisten mener, at denne mulighed skal gives  

 til alle landets kommuner, således at indførelse af bompenge fremover må bero  

 på et lokalt skøn.
 Med hensyn til  

 diskussionen om, hvad provenuet skal bruges til, mener EL, at det skal  

 øremærkes  

 til gavn for det trafikale miljø og trafiksikkerheden, til udbygning af den  

 kollektive trafik og til bedre forhold for gående og cyklister  tiltag,  

 der  

 vil gavne alle trafikanter, også bilisterne.
Det gælder om at komme i  

 gang, og her er bompenge det hurtige og nemme system, der ikke kræver de  

 store  

 investeringer og tekniske forberedelser.
Bompengene er kun første skridt.
Det  

 næste skridt består i at indføre det mere retfærdige roadpricing, hvor alle  

 betaler for den strækning de tilbagelægger, mens bompengene lader dem, der  

 bor  

 inden for bompengeringen, køre gratis.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende B 6 Bilagsnr.
