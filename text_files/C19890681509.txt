 Det meddeles herved, at Finansministeriet og HK/STAT den 8. november 1989  

 har indgået medfølgende tillægsaftale om ansættelsesforholdene for  

 klinikassistentelever, klinikassistenter og instruktionsklinikassistenter,  

 der ikke er tjenestemænd i staten.
 Tillægsaftalen har virkning fra 1. april 1989 og afløser tillægsaftalen af  

 27. maj 1987.
 For de af tillægsaftalen omfattede medarbejdere gælder som hidtil  

 ansættelsesvilkårene i kontorfunktionæroverenskomsten med HK/STAT af 4.  

 september 1989 og den mellem Finansministeriet og Statsansattes Kartel  

 indgåede hovedaftale.
 Idet der i øvrigt henvises til tillægsaftalens bestemmelser, bemærkes  

 følgende:
Opmærksomheden henledes på, at deltidsansattes arbejdstid med et varsel  

 svarende til et opsigelsesvarsel kan nedsættes forholdsmæssigt, hvis  

 nedsættelsen er sagligt begrundet (bevillingsmæssige,  

 arbejdstilrettelæggelsesmæssige eller andre forhold). Nedsættelsen kan  

 maksimalt ske til 15 timer pr. uge.
Det tilføjes, at eventuelle  

 tvivlsspørgsmål vedrørende tillægsaftalen forventes forelagt  

 Finansministeriet.
Finansministeriet, Administrations- og Personaledepartementet, Den 8. november 1989 P.M.V.
 E.B.
H.E.
Kristensen Til de på nedenstående fordelingsliste anførte adressater.
 Fordelingsliste.
Budgetdepartementet Folketingets Ombudsmand Forsvarsministeriet HK/STAT Handels- og Kontorfunktionær Foreningen i København Justitsministeriet Københavns Tandlægehøjskole Rigsrevisionen Socialministeriet Statens Regnskabsdirektorat Undervisningsministeriet Århus Tandlægehøjskole TILLÆGSAFTALE FOR KLINIKASSISTENTER M.FL.
 I STATENS TJENESTE.
Tillægsaftalens område § 1.  Klinikassistentelever, efg-elever og  

 klinikassistenter, der ansættes ved tandklinikker i staten samt  

 instruktionsklinikassistenter, der ansættes ved skolerne for  

 klinikassistenter og tandplejere i København og Århus, er omfattet af  

 kontorfunktionæroverenskomsten af 4. september 1989 med de afvigelser, der  

 følger af nærværende tillægsaftale.
Lønvilkår, månedslønnede § 2.  Klinikassistentelever, der antages til  

 uddannelse ifølge Undervisningsministeriets bekendtgørelse af 31. august 1972  

 med senere ændringer, aflønnes under praktikperioden med en løn, der svarer  

 til den for kontorlærlinge i §§ 3, 4 og 7 i kontorfunktionæroverenskomsten  

 fastsatte.
 Elever, hvis praktikperiode ligger forud for skoleuddannelsen, aflønnes  

 efter 2. løntrin, medens elever, hvis praktikperiode udstås efter  

 skoleuddannelsen, aflønnes efter 3. løntrin.
Stk. 2.  Klinikassistentelever, der antages til  

 uddannelse ifølge Undervisningsministeriets bekendtgørelse af 31. juli 1978  

 om de erhvervsfaglige grunduddannelser, aflønnes under praktikperioden med en  

 løn, der svarer til den for efg-elever i §§ 3, 4 og 7 i  

 kontorfunktionæroverenskomsten fastsatte.
Efg-elever aflønnes i det første år  

 efter 2. løntrin og i det andet år efter 3. løntrin.
 § 3.  Månedslønnede klinikassistenter, der ikke har  

 gennemgået den i § 2 godkendte uddannelse, aflønnes efter de for  

 kontorassistenter gældende regler, jf. §§ 3, 5 og 8 i  

 kontorfunktionæroverenskomsten.
Stk. 2.  Ved beregning af anciennitet medregnes  

 forudgående beskæftigelse som klinikassistent eller -elev afrundet opad til  

 et helt antal måneder, idet der fradrages 1 år.
Lønancienniteten kan dog  

 tidligst regnes fra det fyldte 19. år.
 Stk. 3.  Oprykning med aflønning svarende til assistent  

 kan finde sted, når klinikassistenten er fyldt 27 år og har en  

 klinikanciennitet på 7 år, heraf 1 år på ansættelsesstedet, såfremt de  

 tjenstlige forhold ikke taler derimod.
 § 4.  Månedslønnede klinikassistenter, der er fyldt 19  

 år og har gennemgået en uddannelse som klinikassistent i henhold til  

 Undervisningsministeriets bekendtgørelse af 31. august 1972 med senere  

 ændringer, og som derefter har haft yderligere 6 måneders beskæftigelse som  

 klinikassistent, indplaceres direkte i lønskalaen for assistenter.  

 Lønancienniteten kan tidligst regnes fra 6 måneder efter udgangen af den  

 måned, hvori uddannelsen er afsluttet.
Stk. 2.  Månedslønnede klinikassistenter, der er fyldt  

 19 år og har gennemgået en egentlig efg-uddannelse som klinikassistent,  

 indplaceres direkte i lønskalaen for assistenter.
Lønancienniteten kan  

 tidligst regnes fra udgangen af den måned, hvori uddannelsen er afsluttet.For  

 månedslønnede klinikassistenter, der ikke er fyldt 19 år, forholdes som i §  

 6, stk. 4 og 5, i kontorfunktionæroverenskomsten.
 § 5.  Instruktionsklinikassistenter aflønnes fra  

 ansættelsen med en løn svarende til den for overassistenter i  

 kontorfunktionæroverenskomsten fastsatte.
 Stk. 2.  Det forudsættes herved, at de pågældende enten  

 er eksamineret klinikassistent eller har gennemgået efg-uddannelsen som  

 klinikassistent og har yderligere henholdsvis 3 års eller 2 års beskæftigelse  

 som klinikassistent eller har 5 års forudgående beskæftigelse som  

 ikke-uddannet klinikassistent.
 Såfremt ingen af disse forudsætninger er opfyldt, aflønnes  

 instruktionsklinikassistenten i de første 2 år af ansættelsen, eller indtil  

 en af ovennævnte forudsætninger er opfyldt, som assistent på skalatrin 17  

 ifølge kontorfunktionæroverenskomsten.
 Stk. 3.  Den ugentlige undervisningstid er på 28 timer.
Arbejdstid § 6.  De foran under §§ 2 til 5 anførte årslønninger  

 er beregnet for en arbejdstid af 1976 timer (fra 1. september 1990: 1924  

 timer). Såfremt arbejdstiden nedsættes herunder, reduceres lønnen  

 tilsvarende.
Lønvilkår, timelønnede § 7.  Timelønnede klinikassistenter aflønnes efter de  

 for timelønnede kontorassistenter ifølge §§ 36 til 39 i  

 kontorfunktionæroverenskomsten gældende regler.
Beklædning § 8.  Der ydes det af denne tillægsaftale omfattede  

 personale passende arbejdsbeklædning, herunder fodtøj.
Varighed § 9.  Nærværende tillægsaftale har virkning fra den 1.  

 april 1989 og afløser tillægsaftale af 27. maj 1987.
 Aftalens varighed følger kontorfunktionæroverenskomstens bestemmelser  

 herom.
København, den 8. november 1989 HK/STAT Finansministeriet P.M.V.
Tom Petersen Niels Paludan Bilag 1.
PROTOKOLLAT Der er under forhandlingerne om tillægsaftale af 8. november 1989 mellem  

 Finansministeriet og HK/STAT vedrørende ansættelsesforholdene for  

 klinikassistentelever, efg-elever, klinikassistenter og  

 instruktionsklinikassistenter opnået enighed om følgende:
 1. For medarbejdere under nævnte tillægsaftale, der er  

 ansat ved Københavns og Århus Tandlægehøjskoler og de til disse knyttede  

 skoler for klinikassistenter og tandplejere, og hvis arbejde er knyttet til  

 de for nævnte institutioner gældende undervisningsperioder, reduceres de i  

 tillægsaftalen nævnte lønninger, der er baseret på en årlig arbejdstid af  

 1976 timer (fra 1. september 1990: 1924 timer), i forhold til den reducerede  

 arbejdstid ved hjælp af en særlig reduktionsbrøk, der fastsættes således:
 Tælleren fremkommer ved for hvert ferieår at opgøre antallet af  

 undervisningsdage (arbejdsdage) tillagt antallet af feriedage,  

 søgnehelligdage og kutymemæssige fridage, hvorefter det samlede antal dage  

 multipliceres med 7 timer og 36 minutter (fra 1. september 1990: 7 timer og  

 24 minutter). Det fremkomne tal sættes i forhold til det samlede antal årlige  

 arbejdstimer på 1976 (fra 1. september 1990: 1924), som udgør nævneren.
 2. Det forudsættes, at den konkrete reduktionsbrøk og  

 ændringer heraf, på det under punkt 1 anførte grundlag, aftales mellem  

 HK/STAT og institutionerne.
 3. Nærværende protokollat afløser protokollat af 27.  

 maj 1987.
København, den 8. november 1989 HK/STAT Finansministeriet P.M.V.
