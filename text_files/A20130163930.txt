Lov om ændring af lov om godskørsel og lov om buskørsel (Ændring af bødesatser) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om godskørsel, jf. lovbekendtgørelse nr. 1051 af 12. november 2012, foretages følgende ændringer:
1. I § 17, stk. 4, ændres »denne lov og for overtrædelse af EU-regler vedrørende forhold, der er omfattet af denne lov« til: »stk. 1, nr. 1-4«, og efter »pågældende overtrædelse« indsættes: », og karakteren af den begåede overtrædelse.« 2. I § 17 indsættes som stk. 5:
»Stk. 5. Der kan i regler fastsat i medfør af stk. 2 fastsættes, at der ved udmåling af straffen for overtrædelse af forskrifter udstedt i henhold til loven kan lægges vægt på, hvilke økonomiske gevinster der er opnået eller forsøgt opnået ved den pågældende overtrædelse, og karakteren af den begåede overtrædelse.« § 2 I lov om buskørsel, jf. lovbekendtgørelse nr. 1050 af 12. november 2012, foretages følgende ændringer:
 1. I § 2 a, stk. 2, ændres »nærmere vilkår for« til: »nærmere vilkår for tilladelser til udlejning m.v., der udstedes efter § 1 a, stk. 1, og«.
2. I § 22, stk. 4, ændres »denne lov og for overtrædelse af EU-regler vedrørende forhold, der er omfattet af denne lov« til: »stk. 1, nr. 1-4«, og efter »pågældende overtrædelse« indsættes: », og karakteren af den begåede overtrædelse.« 3. I § 22 indsættes som stk. 5:
»Stk. 5. Der kan i regler fastsat i medfør af stk. 2 fastsættes, at der ved udmåling af straffen for overtrædelse af forskrifter udstedt i henhold til loven kan lægges vægt på, hvilke økonomiske gevinster der er opnået eller forsøgt opnået ved den pågældende overtrædelse, og karakteren af den begåede overtrædelse.« § 3 Loven træder i kraft den 1. januar 2014.
Givet på Marselisborg Slot, den 26. december 2013 Under Vor Kongelige Hånd og Segl MARGRETHE R.
