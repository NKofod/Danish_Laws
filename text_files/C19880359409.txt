 Et AF-kontor, der har modtaget en uddannelsesaftale (offsettrykker)  

 indgået i henhold til lærlingelovens § 30, fik ved brev af 11. juli 1988 fra  

 Reprofagets faglige fællesudvalg meddelelse om, at personer med gennemført  

 basisuddannelse inden for det grafiske område alene kunne indgå  

 uddannelsesaftale efter efg-lovens § 10.
 AF-kontoret tilskrev herefter Direktoratet for Erhvervsuddannelserne ved  

 skrivelse af 15. september 1988, idet kontoret forespurgte, om der var  

 hjemmel til at fastsætte en sådan begrænsning i adgangen til at indgå  

 uddannelsesaftale efter lærlingeloven.
 Ved skrivelse af 28. september 1988 meddeler Direktoratet for  

 Erhvervsuddannelserne AF-kontoret, at der ikke efter lærlingeloven er hjemmel  

 til at fastsætte en sådan begrænsning.
Direktoratet finder yderligere, at den gennemgående basisuddannelse bør  

 kunne danne grundlag for afkortning af læretiden, således at den kommer til  

 at svare til den uddannelsestid, som gælder for offsettrykkeruddannelsen på  

 efg 2. del.
Det skal bemærkes, at i den omhandlede uddannelsesaftale var  

 læretiden fastsat til 4 år.
 Således foranlediget tilskrev Direktoratet for Erhvervsuddannelserne  

 tillige det faglige udvalg og anmodede udvalget om bl.a. at fastsætte en  

 læretid, jf. lærlingelovens § 3, stk. 2.
 P.D.V.
 E.B.
