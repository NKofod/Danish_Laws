En fabrikant, der solgte madrasser til plejehjem og sygehuse,  

 forespurgte, om han ville være berettiget til at kalde sit produkt  

 »hospitalsmadrasser«.
Forbrugerombudsmanden udtalte, at betegnelsen  

 kun kunne anvendes såfremt det skete på grundlag af en godkendelse fra et  

 hospital, et plejehjem eller anden sagkyndig myndighed.
6. Hospitalsmadrasser En fabrikant spurgte, om det var berettiget at anvende udtrykket  

 »hospitalsmadras« for en bestemt type madraser, som firmaet  

 fremstillide, og som igennem tre år udelukkende var blevet solgt til danske  

 sygehuse og plejehjem.
Madrassen var kendetegnet ved at være opbygget med en  

 fast kerne af polyurethanskum med meget høj bæreevne og betrukket med  

 sanforiseret bomuld i hospitalskvalitet.
Forbrugerombudsmanden udtalte, at efter hans opfattelse ville  

 varebetegnelsen »hospitalsmadras« for at være i overensstemmelse  

 med markedsføringslovens § 2, stk. 1, kun kunne anvendes, såfremt det skete  

 på grundlag af en godkendelse fra et hospital eller et plejehjem eller anden  

 sagkyndig instans.
Den omstændighed, at det drejede sig om et produkt af høj  

 kvalitet, der var velegnet til brug på hospitaler og plejehjem m.v. og i  

 betydelig udstrækning solgt til disse institutioner, fandtes således ikke at  

 give tilstrækkelig grundlag for benyttelse af et så eksklusivt udtryk som  

 »hospitalsmadras«.
 (* 1) Offentliggjort i Forbrugerombudsmandens Årsberetning 1977-1978, side  

 93, nr. 6.
