 Arbejdsmarkedsstyrelsen tilsidesatte en kasses nægtelse af at udbetale  

 uddannelsesydelse (UDY) til selvvalgt uddannelse (§ 30 - læreforhold) med  

 henvisning til, at der forelå en retsvildfarelse.
 Under uddannelsen skulle lærlingen i stedet for løn have udbetalt UDY  

 og supplerende hjælp efter bistandslovens § 42. For så vidt angik  

 spørgsmålet, om § 42-hjælpen var en arbejdsindtægt eller en arbejdsfri  

 indtægt hjemviste styrelsen dette spørgsmål til kassens afgørelse som 1.  

 instans.
 Ved skrivelse af 8. juni 1989 oversendte Direktoratet for  

 arbejdsløshedsforsikringen Deres klage af 7. marts 1989 til  

 Arbejdsmarkedsstyrelsen (tidligere Arbejdsdirektoratet). I skrivelsen klager  

 De på vegne af A.A. over, at hovedledelsen for C Arbejdsløshedskasse ved  

 skrivelse af 6. marts 1989 har fastholdt den af Arbejdsløshedskassens  

 afdeling Ringsted-Sorø trufne afgørelse om, at der ikke kan udbetales  

 uddannelsesydelse til A.A. til et uddannelsesforhold i henhold til § 30 i  

 lærlingeloven, da arbejdsgiveren ikke udbetaler løn, som denne er forpligtet  

 til efter lærlingelovens § 4.
 Til brug for sagens yderligere oplysninger har styrelsen indhentet et  

 fortolkningsbidrag vedrørende lærlingelovens § 30 hos  

 Undervisningsministeriets Erhvervsskoleafdeling (U.E.) (tidligere  

 Direktoratet for Erhvervsuddannelserne), hvor under administrationen af  

 lærlingeloven henhører.
 Af U.E.s svar fremgår det, at § 30 læreforhold ikke er omfattet af  

 lærlingelovens regler om lønfastsættelse, jf. § 4, stk. 1 og 4. Det vil sige,  

 at der er aftalefrihed for så vidt angår lønfastsættelse i et § 30  

 læreforhold, og aftalen kan gyldigt gå ud på, at lønnen skal være 0 kr.
 Aftalefriheden kan dog være begrænset af kollektiv overenskomst, forudsat  

 at læremester i uddannelsesforholdet er organiseret eller har tiltrådt en  

 tiltrædelsesoverenskomst, der dækker vedkommende fagområde.
Disse forbehold gør sig dog ikke gældende i den konkrete sag.
Det kan i  

 denne forbindelse oplyses, at Cs juridiske kontor telefonisk over for  

 styrelsen har oplyst, at lønnen for efg-elever og lærlinge er reguleret ved  

 overenskomst indtil deres fyldte 21. år.
For ældre elever og lærlinge aftales  

 lønnen individuelt.
 Under punkt 07 (særlige vilkår) i den mellem parterne indgåede  

 uddannelsesaftale er anført, at »lønne« sammensættes af  

 uddannelsesydelse og supplerende støtte efter bistandslovens § 42, således at  

 der sammenlagt udbetales et beløb, der svarer til den for faget gældende  

 mindsteløn.
 I den tidligere gældende bekendtgørelse nr. 356 af 23. juli 1985 om  

 uddannelsesydelse og iværksætterydelse til ledige over 25 år m.v., jr. § 16,  

 stk. 2, anføres bl.a., at hvis en modtager af uddannelsesydelse samtidig har  

 indtægt eller arbejde, skal uddannelsesydelsen nedsættes efter samme regler  

 om fradrag i § 58, § 59, stk. 1 og 3, og § 73, stk. 1, i  

 arbejdsløshedsforsikringsloven.
 Med henblik på afklaring af, om nævnte ydede supplerende støtte efter  

 bistandslovens § 42 var at betragte som en arbejdsindtægt eller en arbejdsfri  

 indtægt, forelagde styrelsen dette spørgsmål for Direktoratet for  

 Arbejdsløshedsforsikringen (D.f.A.).
Af D.f.A.s svar fremgår det bl.a., at direktoratet skal understrege, at  

 det er medlemmets arbejdsløshedskasse, der som 1. instans skal træffe  

 afgørelse om, hvorvidt der skal fradrages i den af Arbejdsformidlingen  

 bevilgede uddannelsesydelse.
Kassens afgørelse kan, hvis den går medlemmet  

 imod, indbringes for D.f.A. som ankeinstans.
Direktoratet kan derfor alene  

 udtale sig generelt og vejledende om fradrag af bistandsydelser i  

 uddannelsesydelsen.
 D.f.A. anfører herefter, at der i henhold til § 6 i Arbejdsdirektoratets  

 bekendtgørelse nr. 57 af 1. marts 1982 om arbejdes og indtægters betydning  

 til arbejdsløshedsdagpengenes størrelse ikke skal ske fradrag for arbejdsfri  

 indtægter.
 Der henvises videre til Socialministeriets daggældende vejledning 101 af  

 26. juni 1987 om hjælp efter bistandslovens § 42, af hvilken det fremgår at  

 en person, hvis arbejdsevne er nedsat af fysiske, psykiske eller sociale  

 årsager, kan støttes i at kunne opnå arbejde, som pågældende vil kunne passe  

 og derved få en acceptabel erhvervsmæssig tilværelse.
 Personer, der ønsker en uddannelse, omskoling eller lignende, skal som  

 udgangspunkt bruge de almindelige uddannelses- og arbejdsmarkedsordninger,  

 herunder de særlige beskæftigelsesfremmende foranstaltninger.
Det anføres videre, at det karakteristiske for de personer, der er  

 omfattet af bistandslovens § 42, er, at de andre støtteordninger enten ikke  

 kan anvendes eller ikke er tilstrækkelige til at bringe dem ind i en  

 acceptabel erhvervsmæssig situation.
I nogle tilfælde vil personer, der  

 modtager uddannelsesydelse, samtidig opfylde betingelserne for at få hjælp  

 efter § 42. I førnævnte vejledning anføres, at bistandsloven er subsidiær i  

 forhold til anden lovgivning, og at der i tilknytning til andre  

 foranstaltninger kan ydes støtte efter § 42. Uddannelsesydelse efter  

 Arbejdsministeriets regler vil således blive fratrukket ved udmålingen af  

 hjælp efter § 42.
 Det er på denne baggrund D.f.A.s generelle opfattelse, at der ikke skal  

 foretages fradrag for hjælp efter bistandslovens § 42 i uddannelsesydelse  

 efter Arbejdsministeriets regler.
 I denne anledning skal styrelsen bemærke, at Arbejdsløshedskassens  

 oprindelige indsigelse mod at udbetale uddannelsesydelse skete med henvisning  

 til daggældende bekendtgørelse nr. 356, jr. § 16, stk. 1, 3. punktum og  

 lærlingelovens § 4.
For så vidt angår denne afgørelse fra kassens side, skal styrelsen anføre,  

 at afgørelsen hviler på den fejlagtige opfattelse, at § 30 lærlinge er  

 omfattet af lærlingelovens § 4, hvilket de ikke er.
Endvidere har kassen ikke  

 været opmærksom på, at lønnen for kontorlærlinge, der er 22 år eller  

 derudover fastsættes individuelt, og for § 30 lærlinge kan indebære, at  

 lønnen fastsættes til 0 kr.
Der er således ikke hjemmel til at nægte  

 udbetaling af uddannelsesydelse for § 30 lærlinge efter bekendtgørelse nr.  

 356 (eller nugældende bekendtgørelse) i tilfælde, hvor parterne har aftalt en  

 løn på 0 kr.
Det er således styrelsens opfattelse, at kassens afgørelse af 6. marts  

 1989 i det hele hviler på et fejlagtigt grundlag.
Styrelsens afgørelse er  

 endelig og kan ikke indbringes for anden administrativ myndighed.
 Med hensyn til den udbetalte støtte efter bistandslovens § 42, så har  

 styrelsen indhentet en vejlendende udtalelse fra D.f.A., men det er kassen,  

 der som 1. instans skal træffe afgørelse vedrørende dette punkt.
 Styrelsen har derfor d.d. hjemvist den verserende sag til  

 Arbejdsløshedskassen med henblik på kassens stillingtagen til, om der skal  

 ske fradrag i uddannelsesydelsen under henvisning til den udbetalte § 42  

 støtte efter bistandsloven.
 Styrelsen skal beklage den lange ekspeditionstid, som dog i den konkrete  

 sag har været nødvendig, idet udtalelser fra forskellige myndigheder m.v.  

 skulle indhentes for at oplyse sagen fuldt ud.
 Ingen.
