Nr LSF 82 Forslag til Lov om ændring af lov om social bistand og lov om kommunal  

 udligning og generelle tilskud til kommuner og amtskommuner (Finansiering af  

 udgifter efter bistandsloven til flygtninge, tilskud til kommunerne  

 vedrørende sociale udgifter til flygtninge) Fremsat af socialministeren (Else Winther Andersen) den 30. oktober 1991 Vedtaget ved tredjebehandling den 28. april 1992 Lov nr. 348 af 14/05/1992 § 1 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 192 af 23. marts 1992, foretages følgende  

 ændringer:
 1. I § 10 indsættes som stk. 5 :
» Stk. 5 . Pligten til at yde integrationsbistand til en  

 udlænding, der er omfattet af § 134 a, stk. 1, varetages af staten i indtil  

 18 måneder.
Socialministeren fastsætter de nærmere regler og kan herved  

 bestemme, at bistanden ydes af en privat humanitær organisation.« 2. § 134, stk. 3 , ophæves.
 3. Efter § 134 indsættes:
»§ 134 a.
Staten afholder efter reglerne i stk. 2-8 udgifter  

 til en udlænding, der har fået opholdstilladelse efter 1) udlændingelovens §§ 7 og 8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter udlændingelovens § 9, stk. 2, nr. 2, 4) udlændingelovens § 9, stk. 1, nr. 2-4, som følge af tilknytning til en  

 i Danmark fastboende person, når denne person selv har fået opholdstilladelse  

 efter en af de bestemmelser, der er nævnt i nr. 1-3, eller når tilknytningen  

 kan føres tilbage til en sådan person, eller 5) udlændingelovens § 9, stk. 2, nr. 4, når tilladelsen er givet til  

 personer over 18 år, hvis fader eller moder har fået opholdstilladelse efter  

 en af de bestemmelser, der er nævnt i nr. 1, 6) udlændingelovens § 9, stk. 2, nr. 4, når tilladelsen er meddelt en  

 ægtefælle til eller et barn af en person med opholdstilladelse som nævnt i  

 nr. 2 og 3.
 7) udlændingelovens § 9, stk. 2, nr. 4, når tilladelsen er meddelt en  

 asylsøgende udlænding.
Stk. 2. Staten afholder udgifter til bistand efter afsnit III og  

 III A i de første 11/2 år efter datoen for opholdstilladelsen.
Herefter  

 afholder staten 75 pct. af kommunernes udgifter.
 Stk. 3. Staten afholder 75 pct. af en kommunes eller amtskommunes  

 udgifter efter afsnit IV-VII, dog med undtagelse af udgifter efter § 87.
Stk. 4. Uanset bestemmelserne i stk. 2 og stk. 3 afholder staten  

 en kommunes udgifter til 1) udlændinge, som inden 12 måneder efter datoen fra opholdstilladelsen på  

 grund af vidtgående fysiske eller psykiske handicap anbringes i døgnophold,  

 dog kun indtil pågældende i en sammenhængende periode på 2 år har klaret sig  

 selv, og 2) udlændinge, når tilladelsen er meddelt en mindreårig asylsøger, dog  

 længst indtil modtageren fylder 18 år eller barnets forældre får lovligt  

 ophold her i landet.
Stk. 5. Staten udbetaler til kommunerne et tilskud på 1.000 kr.  

 pr. måned for udlændinge, jf. stk. 1, der deltager i aktiviteter, hvortil der  

 kan ydes tilskud af puljen efter § 20 i lov om kommunal  

 beskæftigelsesindsats.
Aktiviteten skal have et omfang på mindst 20 timer pr.  

 uge.
Er betingelserne for at udbetale tilskud efter § 133, stk. 3, samtidig  

 opfyldt, ydes der til kommunen et yderligere tilskud på 1.020 kr. pr. måned.
Stk. 6. Adgangen til ydelser fra staten efter stk. 2-5 gælder i  

 61/2 år efter datoen for opholdstilladelsen.
Dog afholder staten efter dette  

 tidspunkt fortsat en kommunes udgifter efter stk. 4, nr. 1 og 2.
 Stk. 7. Staten yder kommunen et tilskud på 2.000 kr. for hver  

 måned, den overtager pligten til at yde en flygtning integrationsbistand  

 forud for det tidspunkt, da pligten ifølge § 10, stk. 5, påhviler kommunen.
Stk. 8. De beløb, der er nævnt i stk. 5 og stk. 7, reguleres en  

 gang årligt den 1. juli med satsreguleringsprocenten, jf. lov om en  

 satsreguleringsprocent.« § 2 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 545 af 20. juli 1990, som ændret ved  

 lov nr. 384 af 6. juni 1991 og lov nr. 183 af 23. marts 1992, foretages  

 følgende ændringer:
 1. § 21 affattes således:
 »§ 21. Indenrigsministeren yder årligt et tilskud til  

 kommunernes merudgiftsbehov vedrørende indvandrere og flygtninge.  

 Indenrigsministeren yder desuden årligt tilskud til kommunernes  

 merudgiftsbehov vedrørende sociale udgifter til de udlændinge, der er nævnt i  

 § 134 a, stk. 1, i lov om social bistand.
Stk. 2 . Merudgiftsbehovet efter stk. 1, 1. pkt., fastlægges i  

 gennemsnit til 2.600 kr. pr. indvandrer og flygtning og yderligere 12.100 kr.  

 pr. 6-16-årig.
Beløbene reguleres een gang årligt med  

 satsreguleringsprocenten, jf. lov om en satsreguleringsprocent.
En kommunes  

 tilskud korrigeres for regionale forskelle i lønniveauet.
Stk. 3 . Tilskud til kommunernes merudgiftsbehov efter stk. 1, 2.  

 pkt., ydes for flygtninge, der den 1. januar i tilskudsåret har haft  

 opholdstilladelse i Danmark i 18-126 måneder, og herudover pr. 1-5-årig  

 flygtning uanset opholdets varighed.
Tilskuddet pr. flygtning fastlægges til  

 henholdsvis 10.800 kr., 20.000 kr., 15.000 kr., 10.000 kr. og 5.000 kr. pr.  

 flygtning med opholdstilladelse i henholdsvis 17-78 måneder, 79-90 måneder,  

 91-102 måneder, 103-114 måneder og 115-126 måneder.
Tilskuddet pr. 1-5-årig  

 flygtning fastlægges til 13.750 kr.
Beløbene reguleres en gang årligt med  

 satsreguleringsprocenten, jf. lov om en satsreguleringsprocent.
En kommunes  

 tilskud korrigeres for regionale forskelle i lønniveauet.
Stk. 4 . For 1992 afsættes ekstraordinært 10 mio. kr. til tilskud  

 til kommuner, der i perioden 1. januar 1987 til 1. januar 1992 til enkelte  

 flygtninge har haft særlig store udgifter efter lov om social bistand.« 2. Efter § 29 a indsættes:
»§ 29 b.
Indenrigsministeren fastsætter regler om opgørelse  

 af antallet af de udlændinge i hver kommune, der er nævnt i § 134 a, stk. 1,  

 i lov om social bistand, og som indgår i beregningen af tilskud efter §  

 21.« § 3 Stk. 1. § 1 træder i kraft den 1. juli 1992, og § 2 har virkning  

 for tilskudsberegningen fra og med tilskudsåret 1992.
 Stk. 2. De tilskud på 10.800 kr., 20.000 kr., 15.000 kr., 10.000  

 kr. og 5.000 kr. pr. flygtning, der er nævnt i § 21, stk. 3, 2. pkt., i lov  

 om kommunal udligning og generelle tilskud til kommuner og amtskommuner som  

 affattet ved § 2, ydes for 1992 med 50 pct. af det årlige tilskud.
 Stk. 3. Det tilskud på 13.750 kr. pr. 1-5-årig flygtning, der er  

 nævnt i § 21, stk. 3, 3. pkt., i lov om kommunal udligning og generelle  

 tilskud til kommuner og amtskommuner som affattet ved § 2, ydes for 1992 med  

 50 pct. af det årlige tilskud.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990, foretages følgende ændringer:
 1. I § 10 indsættes som stk. 5 :
» Stk. 5 . Pligten til at yde integrationsbistand til en  

 udlænding, der er omfattet af § 134 a, stk. 1, varetages af staten i indtil  

 18 måneder.
Socialministeren fastsætter de nærmere regler og kan herved  

 bestemme, at bistanden ydes af en privat humanitær organisation.« 2. § 134, stk. 3 , ophæves.
 3. Efter § 134 indsættes:
»§ 134 a.
Staten afholder efter reglerne i stk. 2-8 udgifter  

 til en udlænding, der har fået opholdstilladelse efter 1) udlændingelovens §§ 7-8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter udlændingelovens § 9, stk. 2, nr. 2, 4) udlændingelovens § 9, stk. 1, nr. 2-4, som følge af tilknytning til en  

 i Danmark fastboende person, når denne person selv har fået opholdstilladelse  

 efter en af de bestemmelser, der er nævnt i nr. 1-3, eller når tilknytningen  

 kan føres tilbage til en sådan person, eller 5) udlændingelovens § 9, stk. 2, nr. 4, når tilladelsen er givet til  

 personer over 18 år, hvis fader eller moder har fået opholdstilladelse efter  

 en af de bestemmelser, der er nævnt i nr. 1, 6) udlændingelovens § 9, stk. 2, nr. 4, når tilladelsen er meddelt en  

 ægtefælle til eller et barn af en person med opholdstilladelse som nævnt i  

 nr. 2-3.
 7) udlændingelovens § 9, stk. 2, nr. 4, når tilladelsen er meddelt en  

 asylsøgende udlænding.
Stk. 2. Staten afholder udgifter til bistand efter afsnit III og  

 IIIA i de første 11/2 år efter datoen for opholdstilladelsen.
Herefter  

 afholder staten 75 pct. af kommunernes udgifter.
 Stk. 3. Staten afholder 75 pct. af en kommunes eller amtskommunes  

 udgifter efter afsnit IV-VII, dog med undtagelse af udgifter efter § 87.
Stk. 4. Uanset bestemmelserne i stk. 2 og stk. 3 afholder staten  

 en kommunes udgifter til 1) udlændinge, som inden 12 måneder efter datoen fra opholdstilladelsen på  

 grund af vidtgående fysiske eller psykiske handicap anbringes i døgnophold,  

 dog kun indtil pågældende i en sammenhængende periode på 2 år har klaret sig  

 selv, og 2) udlændinge, når tilladelsen er meddelt en mindreårig asylsøger, dog  

 længst indtil modtageren fylder 18 år, eller barnets forældre får lovligt  

 ophold her i landet.
Stk. 5. Staten udbetaler til kommunerne et tilskud på 1.000 kr.  

 pr. måned for udlændinge, jf. stk. 1, der deltager i aktiviteter, hvortil der  

 kan ydes tilskud af puljen efter § 20 i lov om kommunal  

 beskæftigelsesindsats.
Aktiviteten skal have et omfang på mindst 20 timer pr.  

 uge.
Er betingelserne for at udbetale tilskud efter § 133, stk. 3, samtidig  

 opfyldt, ydes der til kommunen et yderligere tilskud på 1.020 kr. pr. måned.
Stk. 6. Adgangen til ydelser fra staten efter stk. 2-5 gælder i  

 61/2 år efter datoen for opholdstilladelsen.
Dog afholder staten efter dette  

 tidspunkt fortsat en kommunes udgifter efter stk. 4, nr. 1 og 2.
 Stk. 7. Staten yder kommunen et tilskud på 2.000 kr. for hver  

 måned, den overtager pligten til at yde en flygtning integrationsbistand  

 forud for det tidspunkt, da pligten ifølge § 10, stk. 5, påhviler kommunen.
Stk. 8. De beløb, der er nævnt i stk. 5 og stk. 7, reguleres en  

 gang årligt den 1. juli med satsreguleringsprocenten, jf. lov om en  

 satsreguleringsprocent.« § 2 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 545 af 20. juli 1990, som ændret ved  

 lov nr. 384 af 6. juni 1991, foretages følgende ændringer:
 1. § 21 affattes således:
 »§ 21. Indenrigsministeren yder årligt et tilskud til  

 kommunernes merudgiftsbehov vedrørende indvandrere og flygtninge.  

 Indenrigsministeren yder desuden årligt tilskud til kommunernes  

 merudgiftsbehov vedrørende sociale udgifter til de udlændinge, der er nævnt i  

 § 134 a, stk. 1 i lov om social bistand.
Stk. 2 . Merudgiftsbehovet efter stk. 1, 1. punktum, fastlægges i  

 gennemsnit til 2.600 kr. pr. indvandrer og flygtning og yderligere 12.100 kr.  

 pr. 6-16 årig.
Beløbene reguleres een gang årligt med  

 satsreguleringsprocenten, jf. lov om en satsreguleringsprocent.
En kommunes  

 tilskud korrigeres for regionale forskelle i lønniveauet.
Stk. 3 . Tilskud til kommunernes merudgiftsbehov efter stk. 1, 2.  

 punktum, ydes for flygtninge, der den 1. januar i tilskudsåret har haft  

 opholdstilladelse i Danmark i 18-114 måneder, og her udover pr. 1-5 årig  

 flygtning uanset opholdets varighed.
Tilskuddet pr. flygtning fastlægges i  

 1992 til henholdsvis 10.800 kr., 15.000 kr., 10.000 kr. og 5.000 kr. pr.  

 flygtning med opholdstilladelse i henholdsvis 18-78 måneder, 79-90 måneder,  

 91-102 måneder og 103-114 måneder.
Tilskuddet pr. 1-5 årig flygtning  

 fastlægges i 1992 til 13.750 kr.
Beløbene reguleres en gang årligt med  

 satsreguleringsprocenten, jf. lov om en satsreguleringsprocent.
En kommunes  

 tilskud korrigeres for regionale forskelle i lønniveauet.
Stk. 4 . For 1992 afsættes ekstraordinært 10 mio. kr. til tilskud  

 til kommuner, der i perioden 1. januar 1987 til 1. januar 1992 til enkelte  

 flygtninge har haft særligt store udgifter efter lov om social bistand.« 2. Efter § 29 a indsættes:
»§ 29 b.
Indenrigsministeren fastsætter regler om opgørelse  

 af antallet af de udlændinge i hver kommune, der er nævnt i § 134 a, stk. 1,  

 i lov om social bistand, og som indgår i beregningen af tilskud efter §  

 21.« § 3 § 1 træder i kraft den 1. januar 1992, og § 2 har virkning for  

 tilskudsberegningen fra og med tilskudsåret 1992.
Bemærkninger til lovforslaget Med lovforslaget foreslås en række ændringer vedrørende kommunernes  

 sociale udgifter til flygtninge.
Forslagene udgør en helhed, og de omfatter  

 dels ændringer af reglerne i bistandsloven om statens finansiering af  

 udgifter efter loven, dels ændringer af lov om kommunal udligning og  

 generelle tilskud til kommuner og amtskommuner, således at der indføres  

 særlige tilskud til kommunernes sociale udgifter til flygtninge.
Det understreges, at begrebet flygtning i udlændingelovens forstand  

 alene omfatter personer med opholdstilladelse efter udlændingelovens §§ 7 og  

 8. Den særlige refusion af kommunernes udgifter til flygtninge, der hidtil er  

 ydet efter bistandslovens § 134, stk. 3, er i de senere år gradvist blevet  

 udvidet med persongrupper, der ikke er flygtninge i udlændingelovens  

 forstand, men hvor der foreligger en sådan tilknytning til  

 flygtningebegrebet, at det er fundet rimeligt at udvide den særlige  

 flygtningerefusion til også at omfatte disse grupper.
Det gælder således  

 personer, der opnår familiesammenføring med flygtninge, personer, der efter  

 at have fået afslag på en anmodning om asyl, har fået opholdstilladelse af  

 humanitære grunde, og uledsagde børn, der har fået opholdstilladelse,  

 ligeledes efter et afslag om asyl.
Dette lovforslag indeholder nogle yderligere udvidelser.
Overalt, hvor der  

 i det følgende anvendes begrebet flygtning, sigtes der på den  

 personkreds, der omfattes (eller foreslås omfattet) af den særlige  

 flygtningerefusion og af de særlige tilskudsordninger i loven om kommunal  

 udligning og generelle tilskud.
 Sammenfattende foreslås følgende ændringer:
 Lov om social bistand .
- gruppen af udlændinge, der omfattes af de særlige finansieringsregler,  

 udvides med nogle mindre persongrupper, der får opholdstilladelse efter  

 udlændingelovens § 9, stk. 2, nr. 4 - statens andel af kommuners og amtskommuners udgifter til institutions-  

 og serviceydelser nedsættes fra 100 til 75 pct.
 - staten dækker fortsat fuldt ud udgifter til overførselsindkomster i de  

 første 11/2 år, - herefter nedsættes statens andel til 75 pct.
- staten dækker fuldt ud kommunernes udgifter til uledsagede børn og  

 flygtninge med visse handicap, og det gælder også udover perioden på 61/2 år - der indføres et aktiveringstilskud på 1.000 kr. pr. måned for  

 flygtninge, der beskæftiges i de beskæftigelsesfremmende ordninger - Socialministeriets aktiveringstilskud på 2.040 kr. pr. måned, jf. § 133,  

 stk. 3, suppleres med et særligt tilskud på 1.020 kr. pr. måned for  

 flygtninge - det fastsættes, at kommunerne efter 18 måneder har ansvaret for  

 integrationen af flygtninge, og at - kommunen får et tilskud på 2.000 kr. for hver måned, den overtager  

 ansvaret tidligere end efter 18 måneder.
 Lov om kommunal udligning og generelle tilskud til kommuner og  

 amtskommuner :
- der ydes kommunerne et tilskud på basis af et beregnet merudgiftsbehov  

 på 20.000 kr. pr. flygtning pr. år med opholdstilladelse over 61/2 år.  

 Tilskuddet aftrappes over 3 år - der ydes kommunerne et tilskud på 13.750 kr. pr. år pr. 1-5 årig  

 flygtning - der ydes kommunerne et tilskud på 10.800 kr. pr. år pr. flygtning med  

 opholdstilladelse mellem 11/2 og 61/2 år.
Beløbet svarer til 900 kr.  

 månedligt - for 1992 afsættes ekstraordinært 10 mill. kr. til tilskud til kommuner,  

 der i perioden 1. januar 1987 til 1. januar 1992 til enkelte flygtninge har  

 haft særligt store udgifter efter bistandsloven.
 Til § 1.
 Der stilles forslag om, at reglerne om statens ydelser til kommunerne og  

 amtskommunerne for udgifter efter bistandsloven til flygtninge ændres med  

 henblik på at effektivisere arbejdet med integration af flygtninge.
I de første gennemsnitligt 18 måneder varetages opgaven med at integrere  

 flygtninge af Dansk Flygtningehjælp.
Udgifterne til flygtningenes forsørgelse  

 dækkes i denne periode af staten via Dansk Flygtningehjælp.
Derefter overgår  

 ansvaret for flygtningene til kommunerne og amtskommunerne, der yder  

 flygtningene hjælp efter bistandsloven, og udgifterne hertil dækkes af  

 staten.
Der er dog fastsat særlige regler om flygtningefamiliers overgang til  

 kommunen i tilfælde, hvor der opnås familiesammenføring; familien overgår  

 samlet til kommunen.
 Statens udbetalinger til kommuner og amtskommuner i henhold til § 134 a,  

 stk. 2-8, finder sted på en af finansministeren fastsat dato forud for den  

 måned, refusionen vedrører, jf. lov nr. 134 af 20. marts 1976.
Staten dækker således - bortset fra udgifter til administration og  

 rådgivning - udgifter efter bistandsloven til flygtninge i en periode på 61/2  

 år fra datoen for opholdstilladelsen.
Efter dette tidspunkt afholdes  

 udgifterne på samme måde som for andre, der modtager hjælp efter  

 bistandsloven.
 1. Baggrunden for lovforslaget.
a.
Statsrevisorernes beretning om dansk flygtningeadministration .
I statsrevisorernes beretning nr. 1/88 om dansk flygtningeadministration  

 behandlede statsrevisorerne den gældende regel i bistandslovens § 134, stk.  

 3, om at staten fuldt ud dækker kommuners og amtskommuners udgifter efter  

 bistandsloven i 61/2 fra datoen for opholdstilladelsen.
Statsrevisorerne  

 siger bl.a.: »Det er altid vanskeligt at gennemføre en økonomisk  

 forsvarlig administration, når een myndighed træffer beslutning om  

 udgifternes art, størrelse og det niveau, man skal opretholde, medens det er  

 overladt til en anden myndighed at skaffe dækning for disse udgifter.«.
 Om samarbejdet mellem Dansk Flygtningehjælp og kommunerne bemærker  

 statsrevisorerne, »at det forekommer statsrevisorerne indlysende, at der  

 - så snart permanent bolig er anvist, og man kender den fremtidige  

 opholdskommune - burde være et langt mere udvidet samarbejde mellem  

 flygtningehjælpen og kommunerne, end hvad ordningen i øjeblikket tager højde  

 for.«.
Statsrevisorerne nævner endvidere: »Et sådant udbygget samarbejde  

 mellem Dansk Flygtningehjælp og kommunerne på et tidligt tidspunkt ville  

 formentlig virke fordyrende rent umiddelbart.
På den anden side ville man  

 antagelig opnå, at det nuværende skarpe skel, hvor den enkelte flygtning  

 efter atten måneder, hvor Dansk Flygtningehjælp har ansvaret, overtages af  

 kommunerne, ville blive slettet med positive virkninger for  

 integrationsforløbet.
Merudgifterne ved en sådan nyordning, hvor staten ville  

 komme til i en periode at udbetale større midler til integrationsarbejdet,  

 ville formentlig kunne kompenseres ved en gennemsnitlig kortere  

 integrationsfase.
Det ville være muligt at forkorte den periode, hvor staten  

 skal yde 100 pct. refusion til kommunale flygtningeudgifter,  

 væsentligt.« b.
Udvalget om refusion på flygtningeområdet .
På baggrund af statsrevisorernes beretning nedsatte Socialministeriet en  

 arbejdsgruppe om flygtningerefusion.
I gruppens rapport af april 1991 siges  

 det bl.a., at » Statsrevisorernes beretning er udarbejdet på grundlag af  

 en besigtigelse af Dansk Flygtningeadministration, som statsrevisorerne  

 foretog i 1988. Samarbejdsrelationerne mellem Dansk Flygtningehjælp og  

 kommunerne er meget varierende og omskiftelige, og der var tidligere særlige  

 problemer som følge af, at integrationsopgaven var ny for mange kommuner og  

 som følge af den ekstraordinære store tilgang af flygtninge i 1986-88. Der er  

 siden sket en udbygning af samarbejdet mellem Dansk Flygtningehjælp og  

 kommunerne.
Der er mange steder i landet tale om et meget tidligt samarbejde.  

 Man kan således ikke længere tale om et skarpt skel.
De samarbejdsproblemer,  

 som statsrevisorerne påpeger, er derfor ikke af samme omfang i dag, omend der  

 fortsat er et væsentligt behov for at forbedre samarbejdet.« Arbejdsgruppen stiller på denne baggrund en række konkrete forslag til  

 ændringer af refusionsreglerne, og disse forslag er grundlaget for de  

 foreslåede ændringer.
c.
Aftalen med Kommunernes Landsforening.
I den økonomiske aftale for 1992-1994 mellem regeringen og Kommunernes  

 Landsforening indgår følgende: »Parterne er enige om, at der med  

 virkning fra 1992 søges gennemført en ændret finansiering af kommunernes  

 udgifter i forbindelse med flygtninge, således at kommunerne får bedre  

 økonomiske muligheder for integration af flygtninge, og således at den  

 økonomiske belastning ved udløbet af 61/2 års perioden udjævnes mellem  

 kommunerne.« 2. Formålet med ændringerne.
Formålet er, at kommunerne mere effektivt og på et tidligere tidspunkt  

 deltager i arbejdet med at integrere flygtninge, og at det skal være lettere  

 for kommunerne at aktivere flygtninge.
Aktive tilbud til flygtninge skal  

 opprioriteres til fordel for passiv forsørgelse.
For visse flygtningegrupper  

 kan de gældende regler give enkelte kommuner betydelige udgifter til  

 enkeltpersoner.
Derfor foreslås, at staten overtager et videregående ansvar  

 for visse handicappede flygtninge og for uledsagede flygtningebørn.
Derudover  

 medfører forslagene, at kommunerne og amtskommunerne får medansvar for, at  

 deres institutioner for flygtninge drives økonomisk forsvarligt.
Samlet set vil ændringerne bevirke, at det offentliges ressourcer til  

 flygtninge anvendes bedre og mere målrettet til gavn for flygtningene.
På  

 lidt længere sigt antages det, at en mere effektiv integration af flygtninge  

 medfører besparelser for det offentlige, jf. herved statsrevisorernes  

 bemærkninger.
 3. Forslagets enkelte elementer.
 Forslagene vedrørende bistandsloven kan gengives således:
- gruppen af udlændinge, hvortil der kan ydes statsrefusion, udvides - statens ydelser til kommuner og amtskommuner for udgifter til  

 institutions- og serviceydelser nedsættes fra 100 til 75 pct.
- statens dækning af udgifter til forsørgelse m.v. af flygtninge nedsættes  

 efter 11/2 år - staten dækker kommunernes udgifter for visse flygtninge med vidtgående  

 fysiske eller psykiske handicap og for uledsagede flygtningebørn.
Dette  

 gælder, selv om 61/2 års perioden er udløbet - nye tilskud til kommunerne, når de giver flygtninge tilbud om  

 beskæftigelse i beskæftigelsesfremmende ordninger - kommunerne overtager ansvaret for integrationen af flygtninge efter 18  

 måneder, og kommunerne får tilskud, når de fra Dansk Flygtningehjælp  

 overtager ansvaret for flygtninge før udløbet af de 18 måneder.
 3.1. Gruppen af udlændinge, hvortil der kan ydes statsrefusion,  

 udvides med nogle persongrupper, der får opholdstilladelse efter  

 udlændingelovens § 9, stk. 2, nr. 4.
 a) Familiesammenførte børn over 18 år .
 Kun for børn under 18 år er der retskrav på familiesammenføring.  

 Opholdstilladelse til børn over 18 år gives kun, når der foreligger særlige  

 tungtvejende grunde: Fx hvor et barn ellers ville blive ladt alene tilbage,  

 og hvis barnet samtidig har særlige vanskeligheder (handicap, eller iøvrigt  

 har svært ved at klare sig alene).
Det skønnes at dreje sig om ganske få personer årligt.
I enkelte tilfælde  

 kan det dreje sig om handicappede, og der kan i disse tilfælde blive tale om  

 betydelige udgifter for kommunen.
 b) Familiesammenføringer til »humanitære« flygtninge  

 (dvs. med opholdstilladelse efter udlændingelovens § 9, stk. 2, nr. 2).
Udlændinge med humanitær opholdstilladelse har ikke krav på  

 familiesammenføring i den første fase, hvor de i princippet ikke betragtes  

 som fastboende.
Deres opholdstilladelse er midlertidig, men sædvanligvis  

 gøres den varig efter 2 år ved en ny opholdstilladelse efter § 9, stk. 2, nr.  

 4, hvorefter de almindelige familiesammenføringsregler finder anvendelse.
Det sker i en række tilfælde, at der gives opholdstilladelse til  

 familiemedlemmer, selv om den herboende endnu ikke har opnået  

 opholdstilladelse med henblik på varigt ophold.
Tilladelsen gives efter § 9,  

 stk. 2, nr. 4. Men hverken disse eller de familiesammenføringer, der  

 gennemføres derefter, er i dag omfattet af flygtningerefusionen.
Der  

 foreligger ikke statistisk materiale til belysning af antallet, men det må -  

 omend med betydelig usikkerhed - skønnes at dreje sig om under 100 personer  

 årligt.
 c) Asylsøgende udlændinge med opholdstilladelse efter udlændingelovens  

 § 9, stk. 2, nr. 4.
 Ved lov nr. 835 af 21. december 1988 om ændring af lov om social bistand  

 blev persongruppen, for hvilken der ydes den særlige flygtningerefusion,  

 bl.a. udvidet til også at omfatte mindreårige asylsøgende udlændinge  

 (uledsagede flygtningebørn), som fik opholdstilladelse efter udlændingelovens  

 § 9, stk. 2, nr. 4.
Det sker nu i en række tilfælde, at også andre asylsøgere får  

 opholdstilladelse efter denne bestemmelse, fordi der foreligger sådanne  

 særlige omstændigheder - f.eks. et pleje- eller behandlingsbehov - at det  

 ikke skønnes rimeligt at sende dem tilbage, uanset udfaldet af en asylsag.  

 Antallet skønnes af Direktoratet for Udlændinge at være meget beskedent.
Da  

 de enkelte tilfælde kan være forholdsmæssigt dyre for kommunen, skønnes det  

 rimeligt, at de pågældende bliver omfattet af den særlige flygtningerefusion.
 Der sigtes alene på udlændinge, for hvilke en asylansøgning var eneste  

 opholdsgrundlag forud for meddelelsen af opholdstilladelse efter  

 udlændingelovens § 9, stk. 2, nr. 4.
 Ad a-c.
Hensigten med forslaget er, at den enkelte kommune skal kunne få  

 sædvanlig flygtningerefusion også for disse persongrupper, samt at der åbnes  

 mulighed for, at de kan inddrages under Flygtningehjælpens  

 integrationsprogram.
Således kan det sikres, at også familierne nævnt under  

 punkt b) kan holdes samlet, enten under Flygtningehjælpen eller under  

 kommunen, på samme måde som det siden 1. januar 1990 er gennemført for de  

 »rigtige« flygtninge.
 3.2. Statens ydelser til kommuner og amtskommuner for udgifter til  

 institutions- og serviceydelser nedsættes fra 100 til 75 pct.
 Med dette forslag imødekommes en bemærkning i statsrevisorernes beretning  

 om, at forvaltningen af en regel om 100 pct. refusion »forudsætter en  

 endog helt usædvanlig ansvarsbevidsthed hos de kommunale myndigheder«.  

 Forslaget medfører, at kommuner og amtskommuner får et finansielt medansvar  

 for følgende områder: Hjælp til praktisk bistand i hjemmet, hjælp i  

 forbindelse med pasning af døende i hjemmet, hjælpemidler m.v., dagpleje,  

 døgnpleje, institutioner under kommunerne og amtskommunerne, dvs. bl.a.  

 daginstitutioner, revalideringsinstitutioner m.v.
 Hovedparten af udgifterne til flygtninge på disse områder vedrører pasning  

 af børn.
Statens mindreudgifter ved nedsættelse af refusionsprocenten til 75  

 modsvares af, at der samtidig foreslås indført et tilskud til kommuner med  

 børn af flygtninge på 1-5 år, jf. herved forslagets § 2 om ændring af lov om  

 kommunal udligning og generelle tilskud til kommuner og amtskommuner.
På  

 denne måde er det tilstræbt at kompensere de kommuner, som har udgifter til  

 flygtningebørn.
 3.3. Statens dækning af udgifter til forsørgelse m.v. af flygtninge  

 nedsættes efter 11/2 år.
Forslaget indebærer, at staten fortsat fuldt ud dækker udgifter til  

 kontanthjælp og revalidering m.v. i de første 11/2 år af  

 integrationsperioden.
Staten skal således uændret dække Dansk  

 Flygtningehjælps udgifter til disse formål i de 18 måneder, hvor  

 Flygtningehjælpen har ansvaret for integrationsprocessen.
 Derefter nedsættes statens dækning til 75 pct. af udgifterne, og  

 kommunerne skal herefter i de følgende 5 år selv bære 25 pct. af udgifterne  

 til forsørgelse m.v.
Statens mindreudgifter ved nedsættelsen af refusionsprocenten til 75  

 modsvares af, at der indføres et tilskud til kommunerne pr. flygtning, jf.  

 herved forslagets § 2 om ændring af lov om kommunal udligning og generelle  

 tilskud til kommuner og amtskommuner.
Tilskuddet ydes uanset om flygtningene  

 modtager kontanthjælp.
De gældende regler om fuld dækning i 61/2 år bevirker bl.a., at når en  

 kommune som følge af en effektiv indsats hjælper en flygtning til at kunne  

 klare sig selv, er det kun staten - og ikke kommunen - der får glæde af en  

 reduktion af udgifterne til forsørgelse efter bistandsloven.
Det er  

 ønskeligt, at kommunerne får en direkte økonomisk interesse i en tidlig og  

 effektiv indsats, og derfor bør de have et økonomisk medansvar, når der ydes  

 hjælp til forsørgelsen.
Kommunerne bør fortsat have gode betingelser for en  

 tidlig indsats.
Derfor foreslås indført tilskud til kommunerne, når  

 kommunerne anvender de almindelige beskæftigelsesfremmende tilbud til  

 flygtningene, jf. herved 3.5.
 3.4. Staten dækker kommunernes udgifter for visse flygtninge med  

 vidtgående fysiske eller psykiske handicap og for uledsagede flygtningebørn.  

 Dette gælder, selv om 61/2 års perioden er udløbet.
 Forslaget omfatter for det første uledsagede flygtningebørn, for hvem man,  

 navnlig når barnet ikke er ret gammelt ved ankomsten, kan forudse, at det  

 ikke efter udløbet af de 61/2 år vil være i stand til at klare sig selv.
 For det andet drejer det sig om nogle få flygtninge, som ved ankomsten til  

 landet eller kort tid herefter på grund af vidtgående fysiske eller psykiske  

 handicap må anbringes i institution eller lignende.
 Med de foreslåede ændringer om statens dækning af udgifter til henholdsvis  

 institutions- og serviceydelser og til kontanthjælp m.v. vil det ikke være  

 rimeligt, at kommunerne inden for 61/2 års perioden også overtager et  

 økonomisk medansvar for disse to mindre grupper af flygtninge, for hvilke man  

 typisk ikke kan forvente, at de inden for denne periode bliver selvhjulpne.
 Det skønnes heller ikke rimeligt, at kommunerne efter udløbet af perioden  

 på 61/2 år skal afholde udgifterne efter samme regler, som gælder for andre.  

 Det er nemlig således, at hvis der ikke indføres særlige regler, vil de  

 almindelige regler om opholdskommuner i lovens § 10 medføre, at det er  

 flygtningens opholdskommune, der skal bære den kommunale del af udgifterne  

 efter udløbet af 61/2 års perioden.
Det er imidlertid ikke sikkert, at det er den aktuelle opholdskommune, der  

 skal bære den kommunale udgift.
I visse tilfælde kan en opholdskommune kræve  

 sine udgifter refunderet af en tidligere opholdskommune.
Regler om dette er  

 fastsat i bistandslovens § 11. Efter denne bestemmelse kan en opholdskommune  

 kræve sin del af udgifterne til bistand refunderet af en tidligere  

 opholdskommune, 1) når pågældende ved medvirken fra en anden kommune eller offentlig  

 myndighed er anbragt i institution eller pleje i kommunen, 2) når pågældendes ophold i kommunen skyldes indkaldelse til aftjening af  

 værnepligt eller indlæggelse i sygehus og lignende behandlingsinstitution.
 Hvis et institutionsophold afsluttes med, at en person ved medvirken fra  

 institutionen får ophold i egen bolig, er det den kommune, der hæftede for  

 opholdet under institutionsopholdet, der fortsat hæfter for bistanden, indtil  

 vedkommende bliver i stand til at klare sig selv.
Det normale for en flygtning er, at denne efter et ophold i en midlertidig  

 bolig hjælpes til egen varig bolig.
Opholdet i et asylcenter eller i et af  

 Dansk Flygtningehjælps midlertidige indkvarteringssteder er efter  

 Socialministeriets opfattelse en midlertidig bolig.
Selv om Dansk  

 Flygtningehjælp er en flygtning behjælpelig med at finde en varig bolig i en  

 anden kommune, kan refusionsbestemmelsen i § 11 normalt ikke anvendes af en  

 senere opholdskommune over for den kommune, hvor den første midlertidige  

 bolig er beliggende, idet flygtningen ikke har været anbragt i institution  

 eller pleje m.v.
 Det betyder, at selv om en flygtnings aktuelle kommune kan  

 »påvise«, at pågældende ved hjælp af en anden myndighed er flyttet  

 til kommunen, kan den ikke i almindelighed efter § 11 kræve refusion fra den  

 tidligere opholdskommune, som f.eks. kan være den kommune, hvor asylcenteret  

 er beliggende.
Det er imidlertid noget andet, når en flygtning anbringes i døgnophold i  

 institution, bofællesskab eller familiepleje på grund af et vidtgående fysisk  

 eller psykisk handicap, eller hvis der er tale om anbringelse i pleje af et  

 uledsaget flygtningebarn.
I disse tilfælde er de grundlæggende betingelser  

 for at anvende § 11 opfyldt.
Det betyder, at ved udløbet af 61/2 års perioden  

 kan institutionskommunen eller »plejekommunen« kræve sine udgifter  

 refunderet af en tidligere opholdskommune.
 Uden ændringer ville den kommune, hvor disse flygtninge første gang fik  

 ophold, derfor kunne komme til at afholde de ofte betydelige udgifter til  

 bistand til henholdsvis uledsagede flygtningebørn og til visse flygtninge med  

 vidtgående fysisk eller psykisk handicap.
 Problemerne med uændrede regler vil derfor vise sig for kommuner med  

 større opholdscentre for de asylsøgere, der kommer her til landet uden  

 opholdstilladelse, og som typisk bliver indkvarteret på et asylcenter, mens  

 der tages stilling til, om de kan få opholdstilladelse.
 Problemerne vedrører desuden de kommuner, hvor flygtninge, der har  

 opholdstilladelse ved ankomsten til landet, af Dansk Flygtningehjælp typisk  

 bliver midlertidig boligplaceret i en af Dansk Flygtningehjælps  

 indkvarteringsejendomme m.v., indtil placering i varig bolig kan finde sted.  

 Det drejer sig især om flygtninge, der modtages efter aftale med FN's  

 flygtningehøjkommissær (kvoteflygtninge - herunder handicappede, som modtages  

 efter programmet »twenty or more«).
For at hjælpe disse kommuner foreslås det derfor, at staten påtager sig et  

 videregående økonomisk ansvar for udgifter efter bistandsloven - til flygtninge med vidtgående fysiske eller psykiske handicap, som på  

 grund af handicappet anbringes i døgnophold i institution, bofællesskab eller  

 familiepleje, - til uledsagede flygtningebørn, indtil de fylder 18 år.
 Dette sker ved, at staten for disse typer af flygtninge dækker kommunernes  

 udgifter således:
 For uledsagede flygtningebørn dækkes udgifterne, indtil de fylder 18 år,  

 og det gælder i givet fald også udover 61/2 års perioden.
Videre dækkes udgifterne, når flygtninge med vidtgående fysiske eller  

 psykiske handicap inden 12 måneder efter opholdstilladelsen anbringes i  

 institution eller familiepleje.
Udgifterne til disse personer dækkes, indtil  

 de i en periode på 2 sammenhængende år har klaret sig selv, og det gælder  

 også, hvis hjælpen ydes udover 61/2 års perioden.
 Hvis et uledsaget flygtningebarn eller en handicappet flygtning opnår  

 dansk statsborgskab, ophører pågældende med at være flygtning, og pågældende  

 er derfor ikke længere omfattet af reglerne om flygtningerefusion.
 Der henvises i øvrigt til bemærkningerne nedenfor ad § 134 a, stk. 4 og  

 stk. 6.
For 1992 afsættes ekstraordinært 10 mill. kr. til tilskud til kommuner,  

 der i perioden 1. januar 1987 til 1. januar 1992 til enkelte flygtninge har  

 haft særligt store udgifter efter bistandsloven.
Der henvises til  

 bemærkningerne til § 2.
Det skal præciseres, at reglerne for disse grupper af flygtninge alene  

 gælder for primærkommunerne.
For den enkelte amtskommune udgør udgifterne - i  

 kraft af amtskommunernes størrelse - en forholdsvis mindre belastning, og der  

 er relativt mindre udsving i fordelingen af flygtninge.
Der er derfor ikke  

 samme behov for at ændre reglerne i forhold til amtskommunerne.
Deres  

 udgifter til disse typer af flygtninge følger således de almindelige regler,  

 hvilket bl.a. betyder, at efter udløbet af de 61/2 år afholder amtskommunen  

 endeligt sin del af udgifterne.
 3.5. Nye tilskud til kommunerne, når de giver flygtninge tilbud om  

 beskæftigelse i beskæftigelsesfremmende ordninger.
 Det er vigtigt, at kommunerne i deres bestræbelser på at integrere  

 flygtninge også er opmærksomme på og anvender de foranstaltninger, som indgår  

 i den generelle indsats for bekæmpelse af ledighed.
 Fra 1. januar 1991 finansieres kommunernes indsats på  

 beskæftigelsesområdet af en pulje hjemlet efter lov om kommunal  

 beskæftigelsesindsats - den såkaldte § 20-pulje - hvorfra kommunerne kan få  

 tilskud, når de aktiverer ledige.
Dernæst er der fra 1. januar 1991 i bistandsloven indført et »2.000  

 kroners tilskud« (bistandslovens § 133, stk. 3). Tilskuddet udbetales,  

 når en kontanthjælpsmodtager aktiveres i en foranstaltning, der berettiger  

 til tilskud fra § 20-puljen, forudsat at der ikke samtidig udbetales  

 kontanthjælp.
Tilskuddet svarer til statens gennemsnitlige andel (50 pct.) af  

 den sparede kontanthjælp (aktuelt niveau: 2.040 kr.).
Staten afholder imidlertid for flygtninge en større del af kontanthjælpen  

 - 75 pct., efter at ansvaret for integrationen er overgået til kommunerne,  

 jf. forslaget - og det betyder, at kommunen ikke fuldt ud får del i den  

 kontanthjælp, staten sparer, når en kommune tilbyder en flygtning arbejde i  

 et beskæftigelsesprojekt eller i løntilskudsordningen.
Med henblik på at  

 forbedre mulighederne for at anvende disse beskæftigelsesmuligheder som led i  

 integrationen af flygtninge, foreslås det derfor, at staten til kommunerne  

 udbetaler et tilskud på 1.020 kr., når betingelserne for at udbetale tilskud  

 på 2.040 kr. efter § 133, stk. 3, er opfyldt.
Tilskuddets svarer til statens  

 merbesparelse til ydelse af kontanthjælp, som følge af at refusionen  

 vedrørende flygtninge er 25 pct. højere, nemlig i alt 75 pct. af udgiften.
Foruden aktivitet i beskæftigelsesprojekter og i løntilskudsordningen kan  

 kommunerne få tilskud fra § 20-puljen til en lang række andre  

 beskæftigelsesfremmende aktiviteter, f.eks. ophold i produktionsskole,  

 særlige undervisningsforløb m.v.
I disse situationer udbetales der ikke løn,  

 og der spares derfor ikke kontanthjælp.
Til disse aktiviteter kan der derfor  

 ikke ydes tilskud på 2.000 kr. efter bistandslovens § 133, stk. 3.
Med henblik på i almindelighed at forbedre kommunernes muligheder for at  

 anvende hele beskæftigelsesområdet som led i integrationen af flygtninge  

 foreslås indført et yderligere tilskud, der udbetales, når kommunerne  

 aktiverer flygtninge i foranstaltninger, der berettiger til tilskud fra §  

 20-puljen.
Det er en betingelse, at aktiviteten har et omfang af mindst 20  

 timer pr. uge.
Det er op til kommunerne i det enkelte tilfælde at afgøre,  

 hvilke tilbud den enkelte flygtning som led i integrationsprocessen kan have  

 nytte af.
 Sammenfattende foreslås således indført to former for tilskud til  

 kommuner, der beskæftiger flygtninge inden for ordningerne til  

 beskæftigelsesfremme:
a) et tilskud på 1.000 kr. pr. måned, som udbetales, når en flygtning  

 beskæftiges i en af de aktiviteter, der berettiger til tilskud efter §  

 20-puljen, og b) et yderligere tilskud på 1.020 kr. pr. måned, som udbetales, når  

 betingelserne for at yde tilskud efter § 133, stk. 3, er opfyldt.
 3.6. Kommunerne overtager ansvaret for integrationen af flygtninge  

 efter 18 måneder, og kommunerne får tilskud, når de fra Dansk Flygtningehjælp  

 overtager ansvaret for flygtninge.
Staten yder gennem Dansk Flygtningehjælp flygtninge integrationsbistand i  

 den første periode.
Statens forpligtelse til at dække Dansk Flygtningehjælps  

 udgifter til dette er fastlagt i de årlige finanslove.
Af bemærkningerne til  

 finansloven fremgår, at det forudsættes, at integrationsbistanden  

 gennemsnitligt varer i 18 måneder, for familiesammenførte ægtefæller og børn  

 dog kun den tid, der resterer af hovedpersonens 18 måneder.
Det er således  

 ikke i bistandsloven fastsat, at staten i en periode har ansvaret for  

 integrationsbistanden, som ville være et kommunalt ansvar, hvis ikke staten  

 via finansloven havde påtaget sig dette.
 Statsrevisorerne har som nævnt påpeget, at der, så snart en mere permanent  

 bolig er anvist, og man derfor kender flygtningens fremtidige opholdskommune,  

 burde være et langt mere udvidet samarbejde mellem Flygtningehjælpen og  

 kommunerne, end hvad ordningen i øjeblikket tager højde for.
Gennemsnitligt får flygtninge permanent bolig efter 6 til 7 måneder.
Der  

 er dog store variationer, og enkelte når ikke at blive placeret inden for de  

 første 18 måneder.
Disse få flygtninge vil have bolig i en af  

 Flygtningehjælpens midlertidige boliger, og deres opholdskommune vil derfor  

 være den kommune, hvor den midlertidige bolig er beliggende.
Det foreslås, at det fastsættes i bistandsloven, at staten i indtil 18  

 måneder varetager integrationsbistanden til flygtninge.
Der fastsættes  

 nærmere regler, således at staten varetager bistanden i de første 18 måneder,  

 for familiesammenførte ægtefæller og børn dog længst indtil udløbet af  

 hovedpersonens integrationsperiode på 18 måneder.
Dette svarer til de  

 gældende regler, som også indebærer, at Dansk Flygtningehjælp ikke yder  

 integrationsbistand til familiesammenførte forældre over 60 år.
Ved at  

 fastsætte et bestemt tidspunkt, hvor kommunerne skal overtage ansvaret,  

 præciseres hvilken instans der på et givet tidspunkt har pligt til at yde  

 bistand.
Det er fortsat hensigten, at integrationsbistanden i den indledende fase  

 skal varetages af Dansk Flygtningehjælp.
Det bestemmes derfor, at  

 socialministeren kan overlade ansvaret til en privat humanitær organisation.
Dansk Flygtningehjælp skal endvidere på en kommunes vegne kunne fortsætte  

 integrationsbistanden efter de 18 måneder.
Det forudsætter, at Dansk  

 Flygtningehjælp og vedkommende kommune træffer aftale om dette, herunder om,  

 at kommunen betaler Dansk Flygtningehjælp for ydelsen.
Rammerne for  

 Flygtningehjælpens muligheder for at drive indtægtsdækket virksomhed vil  

 blive tilrettelagt således, at dette kan lade sig gøre.
Aktiviteterne  

 undtages fra reglerne om ikke-disponibel andel af omsætningen.
For at gøre overgangen mellem Dansk Flygtningehjælp og kommunerne mere  

 fleksibel, foreslås det, at kommuner får udbetalt et tilskud på 2.000 kr. pr.  

 måned, når de efter aftale med Dansk Flygtningehjælp modtager en flygtning på  

 et tidligere tidspunkt end efter 18 måneder - eller inden udløbet af  

 restperioden for familiesammenførte ægtefæller og børn.
I forbindelse hermed  

 forudsættes Flygtningehjælpens bevillinger reduceret tilsvarende.
 Tilskuddet på 2.000 kr. pr. måned ydes for tiden indtil kommunen er  

 forpligtet til at varetage integrationsbistanden.
Ved indgåelse af en sådan aftale bør der tages hensyn til den mest  

 hensigtsmæssige integration af de enkelte flygtninge og til  

 Flygtningehjælpens mulighed for at kunne fungere rationelt i de enkelte  

 lokale områder.
Sådanne aftaler om fremrykket overgang for en flygtning  

 forudsætter, at flygtningen har fået egen bolig og vil antageligt som regel  

 tidligst kunne indgås omkring eet år efter påbegyndelsen af  

 integrationsprogrammet.
 Oversigt over de særlige finansieringsregler vedrørende flygtninge.
 Staten refunderer efter den gældende særlige ordning om  

 flygtningerefusion kommuners og amtskommuners udgifter efter bistandslovens  

 afsnit III-VII med 100 pct. i 61/2 år efter datoen for opholdstilladelsen.  

 Undtaget er § 87, rådgivningscentre for børn og unge, der finansieres fuldt  

 ud af amtskommunerne.
 Efter de almindelige finansieringsregler - som også gælder for flygtninge  

 med mere end 61/2 års opholdstid - er der 50 pct. statsrefusion af  

 kommunernes udgifter til kontantydelser (afsnit III-IIIA) og 75 pct. refusion  

 af amtskommunernes udgifter til forsorgshjem (§ 105-111 i afsnit VII).
 Øvrige udgifter, herunder også udgifter til rådgivning og vejledning,  

 afholdes fuldt ud af kommuner og amtskommuner.
 Kommunerne afholder fuldt ud udgifterne til de kommunale daginstitutioner  

 og dagplejen, og til serviceydelser og institutionsophold for personer over  

 67 år.
 Udgifterne til de amtskommunale særlige daginstitutioner deles mellem  

 kommuner og amtskommuner, og det samme gælder andre serviceydelser og  

 institutionsophold for personer under 67 år.
 Dog refunderer staten 75 pct. af udgifterne til de amtskommunale  

 forsorgshjem, uanset klienternes alder.
 Den særlige flygtningerefusion i 61/2 år og den efterfølgende almindelige  

 finansiering efter de gældende regler kan skematisk fremstilles således:
 Refusionen vedrørende service og institutioner (afsnit IV-VII) udgør 75  

 pct. i alle 61/2 år (bortset fra § 87-centrene, der fortsat i alle tilfælde  

 finansieres af amtskommunerne):
- flygtninge med vidtgående handicap, der indenfor det første år anbringes  

 i døgnophold i institution, bofællesskab eller familiepleje; det gælder  

 sålænge flygtningen ikke har klaret sig selv i en sammenhængende periode på  

 to år, - uledsagede flygtningebørn under 18 år.
 Hertil kommer aktivitetstilskud (stk. 5).
Økonomiske og administrative konsekvenser De økonomiske og administrative konsekvenser for hele forslaget beskrives  

 samlet til sidst i bemærkningerne.
Bemærkninger til de enkelte bestemmelser Til nr. 1.
Med den foreslåede bestemmelse fastsættes det, at staten varetager den  

 integrationsmæssige bistand til flygtninge i de første 18 måneder.
Det er  

 fortsat hensigten, at integrationsbistanden i den indledende fase skal  

 varetages af Dansk Flygtningehjælp.
Det bestemmes derfor, at socialministeren  

 kan overlade ansvaret til en privat humanitær organisation.
Svarende til  

 praksis i dag vil det blive bestemt, at hvis en flygtning modtages af  

 Flygtningehjælpen i den første halvdel af en måned, regnes 18 måneders  

 perioden fra den første i måneden.
Modtages flygtningen i sidste halvdel af  

 måneden, regnes perioden fra den første i den følgende måned.
 Herved er samtidigt fastsat det tidspunkt, hvor kommunerne skal overtage  

 ansvaret.
Flygtningehjælpens integrationsbistand tilbydes de samme persongrupper,  

 som er omfattet af den særlige flygtningerefusion. Ægtefæller og børn, der  

 familiesammenføres med en herboende flygtning, følger dog denne, hvad enten  

 han endnu er under Flygtningehjælpens integrationsprogram eller er overgået  

 til kommunen; dette gælder uanset om den familiesammenførte selv søger og  

 opnår flygtningestatus.
Forældre over 60 år er ikke omfattet af  

 Flygtningehjælpens integrationsprogram, med mindre de opnår flygtningestatus.
 Det forudsættes, at de nye persongrupper - jf. afsnit 3.1. - fremover  

 inddrages under Flygtningehjælpens integrationsprogram, således som det  

 allerede er sket for de mindreårige asylsøgende (uledsagede flygtningebørn).  

 Udgiften hertil vil blive optaget på forslag til finanslov for 1992.
Dansk Flygtningehjælp skal på en kommunes vegne kunne videreføre  

 integrationsbistanden efter de 18 måneder.
Det forudsætter, at Dansk  

 Flygtningehjælp og kommunen træffer aftale om dette, herunder at kommunen  

 betaler Dansk Flygtningehjælp for ydelsen.
Rammerne for Flygtningehjælpens  

 muligheder for at drive indtægtsdækket virksomhed vil blive tilrettelagt  

 således, at dette kan lade sig gøre.
Aktiviteten undtages for reglerne om  

 ikke-disponibel andel af omsætningen.
 Til nr 2.
 Ændringen er redaktionel og følger af, at reglerne om refusion for  

 flygtninge foreslås samlet i en ny § 134 a.
Til nr. 3 Til stk. 1.
 Bestemmelsen svarer, for så vidt angår persongrupperne, til den gældende  

 § 134, stk. 3. Der er foretaget en redaktionel ændring i nr. 4. Ad nr. 5-7  

 henvises til afsnit 3.1. ovenfor.
 Til stk. 2.
Efter gældende regler refunderes en kommunes udgifter efter lovens  

 kapitler III og III a fuldt ud i 61/2 år fra datoen for opholdstilladelsen.  

 Med henblik på at øge kommunernes incitament til en tidlig og mere effektiv  

 indsats for integration af flygtninge foreslås, at refusionen for disse  

 udgifter efter 11/2 år nedsættes til 75 pct.
Forslaget skal ses i sammenhæng  

 med, at kommunerne får tilskud, når de aktiverer flygtninge, jf. stk. 5, og  

 at kommunerne får udbetalt et tilskud i 5 år, jf. forslagets § 2 (§ 21, stk.  

 3, 2. punktum).
 Til stk. 3.
Det foreslås, at kommunernes og amtskommunernes refusion for udgifter  

 efter afsnit IV-VII (med undtagelse af § 87) nedsættes fra 100 pct. til 75  

 pct.
Det område, der berøres af ændringen, er udgifter efter bistandsloven  

 til institutions- og serviceydelser.
 Med ændringen imødekommes statsrevisorernes kritik om det betænkelige i  

 refusionsprocenter på 100.
Statens mindreudgifter ved ændringen modsvares af, at der ydes et nyt  

 generelt tilskud på 13.750 kr. til kommuner med flygtningebørn i alderen 1-5  

 år.
Der henvises til forslagets § 2 om ændring af lov om kommunal udligning  

 og generelle tilskud til kommuner og amtskommuner.
 Til stk. 4.
 Med forslaget overtager staten det økonomiske ansvar for to  

 flygtningegrupper, som typisk kræver en betydelig omsorgsindsats, og hvor  

 udgifter til en enkelt flygtning kan være betydelige.
 I nr. 1 foreslås, at staten dækker kommunernes udgifter til flygtninge,  

 som inden 12 måneder efter datoen for opholdstilladelsen på grund af  

 vidtgående fysiske eller psykiske handicap anbringes i døgnophold, dvs.  

 f.eks. ophold efter §§ 66, 68, 96 og 112. Er disse betingelser opfyldt,  

 dækker staten kommunernes udgifter efter bistandsloven, indtil pågældende i  

 en sammenhængende periode på to år har klaret sig selv.
Det er ikke ethvert handicap hos en flygtning, som medfører, at kommunerne  

 kan få refusion fra staten - det gælder kun, når vedkommende får ophold på  

 institution, i bofællesskab eller familiepleje.
Udenfor falder tilfælde, hvor  

 den pågældende midlertidigt visiteres til institution eller familiepleje af  

 kortere varighed, som f.eks. aflastningsophold,  

 botræningskurser/bovurderingskurser, behandling m.v.
Det er en betingelse, at behovet for anbringelse skal være tilstede ved  

 ankomsten til landet, eller at det viser sig kort tid herefter.
Det er nemlig  

 ikke hensigten, at staten generelt skal overtage risikoen for, at en  

 flygtning får behov for omfattende hjælp på grund af handicap.
Derfor  

 bestemmes det, at anbringelsen skal ske senest 12 måneder efter datoen for  

 opholdstilladelsen.
Hvis en flygtning efter dette tidspunkt, f.eks. på grund  

 af en ulykke, må anbringes i en institution, gælder de almindelige regler om  

 refusion af udgifterne hertil.
Staten overtager ansvaret udover 61/2 års perioden, men adgangen til  

 refusion efter denne særregel ophører, hvis flygtningen i en sammenhængende  

 periode på to år har klaret sig selv.
Tidsfristen svarer til den, der indtil  

 1. januar 1987 generelt var gældende med hensyn til kommunernes adgang til at  

 modtage refusion for udgifter til flygtninge.
Med udtrykket »klaret sig  

 selv« sigtes til, at pågældende er i stand til at forsørge sig selv uden  

 at modtage hjælp til udgifter, der står i direkte forbindelse med det  

 pågældende handicap.
Det betyder f.eks. at hvis den pågældende får egen bolig  

 uden for institutionen, og der vedvarende er behov for hjælpeforanstaltninger  

 af hensyn til afhjælpning af handicappet, kan kommunen fortsat få refusion  

 efter denne regel.
Hjælp til et enkelt formål eller en ganske kortvarig hjælp  

 anses ikke for at afbryde to-års fristen.
Modtagelse af dagpenge fra en  

 arbejdsløshedskasse eller dagpenge efter dagpengeloven betragtes ikke som  

 hjælp fra det offentlige.
 Når statens pligt til at dække kommunernes udgifter ophører, bliver  

 flygtningen omfattet af de almindelige bestemmelser, dvs. at kommunen inden  

 for 61/2 års perioden kan få hel eller delvis dækning fra staten for udgifter  

 efter bistandsloven, jf. stk. 2 og 3.
Reglen gælder alene for primærkommunerne.
Amtskommunernes udgifter til  

 disse typer af flygtninge følger således de almindelige regler, hvilket  

 betyder, at amtskommunen i de første 61/2 år får 75 pct. refusion, mens der  

 ikke er adgang til refusion efter udløbet af denne periode.
 I nr. 2 fastsættes, at staten dækker kommunernes udgifter til uledsagede  

 flygtningebørn.
Der er i de senere år kommet et antal uledsagede flygtningebørn til  

 landet.
Det foreslås, at staten fuldt ud dækker kommunernes udgifter til  

 disse børn, og at dette gælder indtil barnet fylder 18 år.
 Særreglen for disse børn betyder for det første, at de almindelige regler  

 om refusion af kommunernes udgifter, jf. stk. 2 og stk. 3, ikke gælder.
For det andet dækker staten kommunernes udgifter, indtil barnet fylder 18  

 år, uanset 61/2 års reglen i stk. 6. Det betyder f.eks., at en kommune kan få  

 refusion i 10 år for et barn, der netop er fyldt 8 år, når det får  

 opholdstilladelse.
Hvis barnet på dette tidspunkt derimod er 161/2 år, kan  

 kommunen opnå refusion efter særreglen for uledsagede flygtningebørn, indtil  

 barnet er fyldt 18 år.
Herefter og indtil pågældende fylder 23 år, hvor 61/2  

 års perioden udløber, kan kommunen få ydelser fra staten efter de almindelige  

 regler for flygtningerefusion.
Hvis barnets forældre får lovligt ophold her i landet, er barnet ikke  

 længere uledsaget, og herefter gælder særreglen ikke.
Bestemmelsen omfatter  

 ikke amtskommunernes udgifter, der dækkes af staten efter de almindelige  

 regler.
 Til stk. 5.
Indførelsen af de nye tilskud skal gøre det lettere for kommunerne at  

 aktivere flygtninge.
Der henvises til de indledende bemærkninger til  

 forslaget.
 Til stk. 6.
Staten yder fortsat særlig refusion af udgifter efter bistandsloven til  

 flygtninge i 61/2 år efter datoen for opholdstilladelsen.
Begrænsningen til  

 61/2 år gælder dog ikke for uledsagede flygtningebørn og visse flygtninge med  

 vidtgående fysiske eller psykiske handicap.
Der henvises til bemærkningerne  

 til stk. 4.
 Til stk. 7.
 Der henvises til de indledende bemærkninger til forslaget, afsnit 3.6.
Til § 2 1. Hovedindhold.
 Denne bestemmelse går ud på at indføre en særlig tilskudsordning  

 for kommunernes sociale merudgifter til flygtninge, at kompensere for  

 nedsættelsen af refusionsprocenten fra 100 pct. til 75 pct. for institutions-  

 og serviceydelser efter bistandsloven, og at yde et tilskud som  

 kompensation for nedsættelsen af refusionsprocenten fra 100 til 75 pct. på  

 forsørgelse m.v. af flygtninge. (Ordningerne fremgår af stk. 1, 2. punktum,  

 og stk. 3 i den foreslåede affattelse af § 21 i lov om kommunal udligning og  

 generelle tilskud til kommuner og amtskommuner). Desuden afsættes for 1992  

 ekstraordinært 10 mio.kr. til tilskud til kommuner, der i perioden 1. januar  

 1987 til 1. januar 1992 til enkelte flygtninge har haft særligt store  

 udgifter efter bistandsloven.
 Den eksisterende generelle tilskudsordning for kommunernes merudgiftsbehov  

 vedrørende indvandrere og flygtninge fortsætter uændret. (Stk. 1, 1. punktum,  

 og stk. 2 i den foreslåede affattelse af § 21 i lov om kommunal udligning og  

 generelle tilskud til kommuner og amtskommuner).
 Det skal bemærkes, at det særlige indvandrertilskud i henhold til § 21,  

 stk. 1, 1. punktum og stk. 2, ikke tager højde for sociale udgifter til  

 flygtninge.
Det er regeringens opfattelse, at særtilskud og særlige  

 udligningsordninger bør begrænses mest muligt, da de gør det samlede  

 tilskuds- og udligningssystem mere uoverskueligt.
Det må dog erkendes, at de  

 sociale udgifter til flygtninge i fremtiden vil være ulige fordelt mellem  

 kommunerne.
2. Tilskud pr. flygtning 2.1 Baggrunden for et tilskud pr. flygtning med ophold mellem 11/2 og 61/2  

 år.
Forslaget om at yde kommunerne et tilskud for flygtninge der har opholdt  

 sig i landet mellem 11/2 og 61/2 år, skal ses i sammenhæng med forslaget om  

 at nedsætte statens refusion af kommunernes udgifter til forsørgelse m.v. fra  

 100 til 75 pct.
På denne måde tilstræbes det at kompensere for  

 refusionsnedsættelsen.
Da det samtidig må anses for ønskeligt, at kommunerne  

 får en direkte økonomisk interesse i en tidlig og effektiv indsats, der  

 hjælper flygtningene til at kunne klare sig selv, forudsættes tilskuddet ydet  

 pr. flygtning, uanset om de modtager kontanthjælp.
 2.2. Baggrund og formål for en særlig tilskudsordning for kommunernes  

 sociale merudgifter til flygtninge efter 61/2 års perioden.
 Kommunerne modtager efter gældende regler 100 pct. statsrefusion til  

 udgifter efter bistandsloven og til boligstøtte til flygtninge i 61/2 år  

 efter datoen for opholdstilladelsen.
 Efter 61/2 år gælder de almindelige finansieringsregler.
I de kommende år vil et stigende antal flygtninge passere 61/2 års  

 grænsen.
Da flygtninge er ujævnt fordelt mellem kommunerne, vil et begrænset  

 antal kommuner få forholdsvis store merudgifter herved.
Dette gælder også med  

 de foreslåede ændringer i bistandsloven, jf. forslagets § 1, hvori 61/2 års  

 perioden opretholdes.
En del kommuner har rettet henvendelse til regeringen  

 herom, ligesom Kommunernes Landsforening har anmodet om, at der foretages en  

 nøjere vurdering af refusionsperiodens længde samt af behovet for ændret  

 udligningsordning kommunerne imellem, der kan sikre, at enkelte kommuner ikke  

 belastes urimeligt af udgifter til flygtninge.
På den baggrund har regeringen fundet det rimeligt, at der ydes et særligt  

 tilskud til kommunerne beregnet efter antal flygtninge med opholdstilladelse  

 over 61/2 år.
Da tilskuddet skal finansieres af det kommunale bloktilskud,  

 fordeles de særlige udgifter til flygtninge herved mere ligeligt mellem  

 kommunerne.
I den forbindelse bør det noteres, at bloktilskuddet for 1992  

 generelt er blevet forøget med en kompensation for kommunernes forventede  

 merudgifter til flygtninge efter 61/2 års perioden.
Dette er sket via den  

 såkaldte budgetgaranti, jf.
L 384/91. Med forslaget sigtes derfor mod at  

 omfordele en del af denne kompensation, således at den i højere grad gives  

 til de kommuner, der rent faktisk får udgiften.
Da der endvidere er tale om  

 et generelt tilskud til den enkelte kommune, bevares kommunens tilskyndelse  

 til at sikre, at de sociale udgifter bliver så lave som muligt.
 2.3 Baggrunden for et tilskud pr. 1-5 årig flygtning.
Forslaget om at yde kommunerne et tilskud på 13.750 kr. pr. 1-5 årig  

 flygtning skal ses i sammenhæng med forslaget om at nedsætte statens refusion  

 af kommunernes udgifter til institutions- og serviceydelser fra 100 pct. til  

 75 pct.
Da hovedparten af udgifterne på området vedrører  

 daginstitutionsområdet, foreslås det at yde kommunerne et tilskud pr. 1-5  

 årig flygtning.
På denne måde tilstræbes det at kompensere for  

 refusionsnedsættelsen.
2.4. Opgørelse af antal flygtninge Tilskudsordningens indhold.
Der findes ikke nogen opgørelse over antallet af flygtninge i hver  

 kommune.
Kommunerne har alene nøjagtigt kendskab til det antal flygtninge,  

 der modtager bistandslovsydelser og/eller boligydelse.
I lovforslaget gives  

 der indenrigsministeren bemyndigelse til at fastlægge, hvordan antallet af  

 flygtninge i hver kommune skal fastsættes.
Den manglende opgørelse af  

 flygtninge medfører, at tilskudsordningen til dels vil blive baseret på  

 statsborgerskab i CPR-registret.
Som mål for antallet af flygtninge med  

 opholdstilladelse udvælges 10 flygtningenationaliteter: Chile, Vietnam,  

 Polen, Iran, Irak, Sri Lanka, Libanon, Etiopien, Afghanistan samt statsløse  

 (hovedsageligt palæstinensere). Mere end 90 pct. af den samlede  

 flygtningetilgang er i de senere år kommet fra disse 10 lande.  

 Socialministeriet skønner, at omkring 90 pct. af udlændingene fra disse lande  

 er kommet hertil som flygtninge eller har opnået opholdstilladelse på grund  

 af familiesammenføring med en flygtning eller af andre humanitære grunde.
For  

 så vidt angår Polen skønnes andelen dog at være lidt lavere.
For flygtninge,  

 der har fået opholdstilladelse i 1985 eller senere, vil Danmarks Statistik  

 dog eventuelt kunne opgøre antallet af flygtninge i hver kommune direkte, og  

 i givet fald vil denne opgørelse blive benyttet.
Indenrigsministeriet vil i  

 øvrigt følge flygtningetilgangen med henblik på eventuelt at justere gruppen  

 af lande, der skal medtages.
2.5. Fastsættelse af tilskuddenes størrelse Tilskuddet pr. flygtning med opholdstid mellem 11/2 og 61/2 år er  

 beregnet dels på grundlag af den statslige refusionsbesparelse, dels med  

 henblik på at udjævne de byrdefordelingsmæssige virkninger af ændringerne.
For flygtninge med opholdstid mere end 61/2 år er tilskuddet beregnet på  

 basis af en opgørelse over kommunernes merudgiftsbehov.
På grundlag af  

 regnskabstal for 1989 anslås merudgiftsbehovet til udgifter efter  

 bistandsloven og lov om boligydelse i 1992 til et afrundet beløb på 20.000  

 kr. pr. flygtning.
Som grundlag for beregningen af merudgiftsbehovet pr.  

 flygtning er forudsat at 60 pct. af de flygtninge, der passerer 61/2 års  

 perioden, modtager kontanthjælp efter bistandsloven.
Lovforslaget bygger endvidere på den antagelse, at flygtninge, der har  

 været i landet i længere tid end 61/2 år, i stigende grad sidestilles med  

 andre borgere.
Derfor fastsættes tilskuddet til 75 pct. af 20.000 kr. det  

 første år, og derefter aftrappes tilskuddet, således at der ydes 50 pct. af  

 20.000 kr. det andet år og 25 pct. det tredje år.
Efter 91/2 år forudsættes flygtningene integreret på arbejdsmarkedet m.v.  

 på linie med danske statsborgere.
Da der er tale om et generelt tilskud til  

 kommunerne, har kommunerne fuldt incitament til at fremme flygtningenes  

 erhvervsmæssige integration.
2.6 Beregning af tilskuddene afhængig af opholdstid For så vidt angår fastsættelsen af tilskuddene, jf. den foreslåede  

 affattelse af § 21, stk. 3, i lov om kommunal udligning og generelle tilskud  

 til kommuner og amtskommuner, foreslås det, at indenrigsministeren fastsætter  

 regler om opgørelse af antallet af flygtninge i hver kommune ved beregning af  

 tilskud efter § 21, jf. den foreslåede § 29 b.
 I henhold til denne bestemmelse agter indenrigsministeren at anvende  

 følgende opgørelse.
 Tilskuddene for 1992 forudsættes fastsat af Indenrigsministeriet efter  

 Socialministeriets 10-lande metode (de 10 flygtningenationaliteter, hvor mere  

 end 90 pct. af den samlede flygtningetilgang kommer fra, som nærmere  

 beskrevet foran). Det beregnede tilskud for 1992 til flygtninge med ophold  

 mellem 11/2-61/2 år opgøres på grundlag af antallet af flygtninge, der pr. 1.  

 januar 1991 har opholdt sig i landet mellem 1/2-51/2 år, men som i  

 tilskudsåret har opholdt sig i landet mellem 11/2-61/2 år.
 Det beregnede tilskud til 1-5 årige flygtninge opgøres på grundlag af  

 antallet af 0-4 årige flygtninge pr. 1. januar 1991, men som i tilskudsåret  

 vil være mellem 1-5 år.
 De beregnede tilskud pr. flygtning med ophold mellem 61/2-71/2 år,  

 71/2-81/2 år og 81/2-91/2 år fordeles pr. 1. januar 1992 på grundlag af de  

 flygtninge, der pr. 1. januar 1991 har opholdt sig i landet mellem 51/2-61/2  

 år, 61/2-71/2 år og 71/2-81/2 år.
 Tilskud for 1992 vil blive beregnet ved den ordinære beregning af tilskud  

 og udligning pr. 1. juli 1992 og afregnet sammen med midtvejsreguleringen i  

 efteråret 1992.
 3. Baggrunden for ekstraordinært at afsætte 10 mio.kr. til kommuner.
Forslaget søger at tage hensyn til, at enkelte kommuner blev påført  

 særlig store udgifter, da der pr. 1. januar 1987 indførtes en fast periode på  

 61/2 år for refusion af kommunernes udgifter efter bistandsloven til  

 flygtninge.
Der tænkes navnligt på tilfælde, hvor en kommune er første  

 opholdskommune for en flygtning med vidtgående handicap, der som følge heraf  

 er blevet anbragt i institution eller pleje.
 Det foreslås derfor, at der ekstraordinært afsættes 10 mio. kr. for 1992  

 til tilskud til kommuner, der i perioden 1. januar 1987 til 1. januar 1992  

 har haft særligt store udgifter til enkelte flygtninge efter bistandsloven.  

 Der henvises i øvrigt til bemærkningerne til § 1, afsnit 3.4.
 Tilskuddet finansieres af de kommunale bloktilskud og eventuelle  

 uforbrugte midler tilbageføres til bloktilskuddet.
 Økonomiske og administrative konsekvenser.
 1. Gruppen af udlændinge, der omfattes af de særlige regler for  

 finansiering, udvides.
 a) Familiesammenførte børn over 18 år.
 Der forudsættes en samlet bestand på 50 i 1992, hvoraf de ti forudsættes  

 at være handicappede, der bor hos familien.
De forudsættes alle at være på kontanthjælp, hvor den gennemsnitlige  

 ydelse er på 62.000 kr. pr. person i 1992, mens ydelsen til de handicappede  

 forudsættes at være 100.000 kr. pr. person i 1992. Den statslige merudgift  

 for disse personer beregnes under disse forudsætninger til 1.075.000 kr.
Den  

 modsvares fuldt ud af tilsvarende kommunale mindreudgifter.
b) Familiesammenføringer til »humanitære« flygtninge Der er ikke oplysninger om antallet af personer i denne gruppe.
Der er  

 forudsat en bestand på 400 i 1992. Alle forudsættes at være på kontanthjælp  

 til en udgift på 62.000 kr. pr. flygtning.
Der er på det grundlag beregnet en  

 statslig udgift på i alt 20.150.000 kr.
Der er i forhold til statens udgifter  

 til samme gruppe i dag en merudgift på 7.750.000 kr.
Udgiften modsvares fuldt  

 ud af kommunale mindreudgifter.
 c) Asylsøgende udlændinge med opholdstilladelse efter udlændingelovens  

 § 9, stk. 2, nr. 4.
Forslaget vedrørende denne gruppe skønnes med betydelig usikkerhed at  

 medføre merudgifter for staten på 3,5 millioner kr.
Statens merudgifter  

 modsvares af tilsvarende mindreudgifter hos amterne og kommunerne.
Det  

 offentlige påføres under eet ikke højere udgifter.
2. Statens ydelser til kommuner og amtskommuner for udgifter til  

 institutions- og serviceydelser sættes ned fra 100 procent til 75 procent, og  

 der indføres et tilskud til kommunerne.
Tilskuddet ydes på grundlag af  

 antallet af 1-5 årige flygtninge.
Forslaget om at sætte refusionen af udgifterne til institutions- og  

 serviceområdet ned til 75 procent medfører ikke merudgifter for det  

 offentlige under et.
Staten besparelse skønnes til 61 millioner kr. i 1992.
Besparelsen, der via Det Udvidede Totalbelanceprincip kompenseres  

 kommunerne, anvendes til af bloktilskudspuljen at finansiere et tilskud til  

 kommunerne, jf. forslaget § 2 ad § 21, stk. 3, 3. pkt.
Tilskuddet gives til  

 kommunerne på grundlag af antallet af 1-5 årige flygtninge i kommunen.  

 Tilskuddet er fastsat til 13.750 kr. pr. år pr. flygtning, hvilket skønnes at  

 svare til 61 millioner kr.
Når hele statens mindreudgift ved nedsættelse af refusionsprocenten på  

 institutions- og serviceområdet anvendes til et kommunalt tilskud på 13.750  

 kroner pr. 1-5 årig flygtning, får amterne en merudgift i forhold til i dag.  

 Amternes merudgift skønnes til 11 millioner kr.
Kommunerne får tilsvarende en  

 mindreudgift på 11 millioner kroner.
 3. Statens dækning af udgifter til forsørgelse m.v. af flygtninge  

 efter 1 1/2 år nedsættes fra 100 procent til 75 procent, og der ydes et  

 særligt tilskud pr. flygtning, der opholder sig i kommunen.
 Det skønnes - igen med betydelig usikkerhed - at mindreudgiften for  

 staten vil blive 285 millioner kr. i 1992 PL-niveau.
Skønnet over udgifterne er foretaget under den forudsætning, at 87 procent  

 af flygtningefamilierne fortsat modtager kontanthjælp i fem års perioden,  

 nedsættelsen af refusionen vedrører.
Udgiften i gennemsnit pr.  

 flygtningefamilie (til forbigående hjælp, revalidering og øvrige  

 kontanthjælpsudgifter) er i 1989 beregnet til 74.900 kroner pr. familie om  

 året.
Beregningen af gennemsnitsudgiften for 1992 er væsentlig større som følge  

 af, at der er indført en revalideringsydelse.
Dertil kommer PL-regulering.
I  

 alt giver det en gennemsnitsudgift pr. familie i 1992 på 92.237 kr.
På den baggrund skønnes kommunernes udgifter i 1992 til kontanthjælp i den  

 fem års periode, nedsættelsen af refusionen vedrører - med fradrag af  

 udgiften til uledsagede børn, som dækkes fuldt ud af staten - at udgøre 1.139  

 millioner kr.
Det betyder, at nedsættelsen af refusionen fra 100 procent til  

 75 procent medfører merudgifter for kommunerne på 285 millioner kr.
 4. Der ydes et særligt tilskud på 10.800 kr. pr. flygtning med  

 opholdstid 11/2-61/2 år.
Tilskuddet, der forventes at svare til i alt 308 mill. kr., finansieres  

 af bloktilskudspuljen, som imidlertid i medfør af Det Udvidede  

 Totalbalanceprincip samtidig tilføres et kompensationsbeløb i form af den  

 statslige refusionsbesparelse.
Den statslige besparelse, som er resultatet af  

 nedsættelsen af refusionen for udgifter til forsørgelse af flygtninge, udgør  

 285 mill. kr.
Fra det beløb trækkes 28 millioner kroner, som skal finansiere  

 et tilskud på 1.000 kr., jf. § 134 a, stk. 5, 1. punktum.
 5. Staten dækker kommunernes udgifter for visse flygtninge med  

 vidtgående fysiske eller psykiske handicap og for uledsagede flygtningebørn.
Forslagene om udvidet refusion af kommunernes udgifter til flygtninge med  

 vidtgående fysiske eller psykiske handicap og til uledsagede flygtningebørn  

 medfører ikke merudgifter for det offentlige under et.
Statens merudgifter,  

 der skønnes til 5 millioner kroner, modsvares af mindreudgifter for  

 kommunerne.
 6. Nye tilskud til kommunerne, når de giver flygtninge tilbud om  

 beskæftigelse i ordninger til fremme af beskæftigelsen.
Der er to tilskud (§ 134 a, stk. 5). Det første er et tilskud, som  

 udbetales, når en flygtning beskæftiges i en af de aktiviteter, der  

 berettiger til tilskud efter § 20-puljen i lov om kommunal  

 beskæftigelsesindsats.
Det forudsættes således, at forslaget ikke giver  

 anledning til en udvidelse af kommunernes samlede aktiveringskapacitet.
 Det skønnes med betydelig usikkerhed, at statens udgift til tilskuddet på  

 de 1.000 kroner bliver 28 millioner kroner på årsbasis.
Det andet er et tilskud på 1.020 kroner pr. måned pr. person.
Det  

 udbetales til kommunerne, når betingelserne for at udbetale et tilskud på  

 2.040 kroner efter § 133, stk. 3, er opfyldt.
Forslaget skønnes at være  

 udgiftsneutralt for det offentlige under et.
Statens merudgift til tilskuddet  

 til aktivering modsvares af mindreudgifter til kontanthjælp.
 7. Der ydes et tilskud til kommunerne, hvis de overtager flygtninge  

 tidligere end efter 18 måneder.
Der ydes et tilskud pr. måned på grundlag af et skøn over, hvilken  

 reduktion den tidligere udslusning vil betyde for Dansk Flygtningehjælps  

 omkostninger til administration.
Tilskuddet er på 2.000 kroner pr.  

 forsorgsmåned.
 Økonomien vedrørende det samlede lovforslag.
 I nedenstående tabel er de økonomiske konsekvenser af lovforslaget, som  

 ændrer på betalingen mellem den statslige, den amtskommunale og den  

 primærkommunale sektor, beskrevet som følger (positivt tal betyder  

 merudgifter, negativt tal betyder mindreudgifter):
 Amternes nettotab ifølge tabellen på knap 11 millioner kroner og  

 kommunernes nettogevinst på knap 79 millioner kroner modregnes i  

 bloktilskuddene.
Hertil kommer, at staten vil få merudgifter som følge af forslaget om  

 udvidelse af personkredsen, forslaget vedrørende visse flygtninge med  

 handicap og forslaget vedrørende uledsagede børn.
På disse områder modsvares  

 statens merudgifter af mindreudgifter for kommunerne.
Bloktilskuddet  

 nedsættes som følge af kommunernes mindreudgifter.
Statens merudgifter på  

 skønsmæssigt 8 millioner kroner til tilskud til kommunerne, der modtager  

 flygtninge før udløbet af 18 måneders perioden, modsvares af en reduktion i  

 den statslige bevilling til Dansk Flygtningehjælp.
Der ydes endvidere kommunerne et tilskud på basis af beregnede merudgifter  

 på 20.000 kr. pr. flytning med opholdstilladelse over 6 1/2 år.
Tilskuddet  

 aftrappes over tre år.
Tilskuddet finansieres over det kommunale bloktilskud.
For 1992 afsættes endeligt ekstraordinært 10 millioner kroner til tilskud  

 til kommuner, der i perioden 1. januar 1987 til 1. januar 1992 til enkelte  

 flygtninge har haft særligt store udgifter efter bistandsloven.
Også det  

 tilskud finansieres over det kommunale bloktilskud.
 For det offentlige under et skønnes lovforslaget et at være  

 udgiftsneutralt.
 Forslaget skønnes ikke at medføre administrative merudgifter.
 Lovforslagets økonomiske og administrative konsekvenser er under  

 forhandling med de kommunale parter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 817 af 6. december  

 1990, foretages følgende ændringer:
 1. I § 10 indsættes som stk. 5 :
» Stk. 5 . Pligten til at yde integrationsbistand til en  

 udlænding, der er omfattet af § 134 a, stk. 1, varetages af staten i indtil  

 18 måneder.
Socialministeren fastsætter de nærmere regler og kan herved  

 bestemme, at bistanden ydes af en privat humanitær organisation.« § 10. Pligten til at yde bistand påhviler kommunalbestyrelsen i  

 opholdskommunen.
 Stk. 2. Ægtefæller anses for at have opholdskommune, hvor den  

 fælles bopæl er, så længe samlivet består.
Stk. 3. Et barn, der lever sammen med begge forældre, anses at  

 have opholdskommune, hvor forældrene bor.
Lever barnet kun sammen med den ene  

 af forældrene, har det opholdskommune, hvor denne bor.
Lever forældre, der  

 har fælles forældremyndighed, ikke sammen, og opholder barnet sig lige meget  

 hos begge forældre, har barnet dog med hensyn til foranstaltninger efter §§  

 48, stk. 1 og 2, nr. 1 og 2, 58, 64, 69, 91 og 95 a opholdskommune, hvor det  

 er tilmeldt folkeregisteret.
Et barn, der ikke lever sammen med nogen af  

 forældrene, har selvstændig opholdskommune.
 Stk. 4. Øjeblikkelig bistand til en person, der befinder sig uden  

 for opholdskommunen efter stk. 2 eller stk. 3, ydes af den stedlige  

 kommunalbestyrelse.
 2. § 134, stk. 3 , ophæves.
 § 134. Staten afholder udgifterne vedrørende de institutioner  

 m.v., der forbliver under staten efter lov om udlægning af åndssvageforsorgen  

 og den øvrige særforsorg m.v.
 Stk. 2. Staten afholder udgifterne efter § 5 til forsørgelse i  

 udlandet.
Stk. 3. Staten afholder udgifter efter afsnit III-VII, med  

 undtagelse af § 87, til en udlænding, der har fået opholdstilladelse efter 1) udlændingelovens §§ 7-8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar fortsættelse af en  

 opholdstilladelse efter udlændingelovens § 9, stk. 2, nr. 2, 4) udlændingelovens § 9, stk. 1, nr. 2-4, som følge af tilknytning til en  

 i Danmark fastboende person, når denne person selv er kommet til landet efter  

 de bestemmelser, der er nævnt i nr. 1-3, eller når tilknytningen kan føres  

 tilbage til en sådan person, eller 5) udlændingelovens § 9, stk. 2, nr. 4, når tilladelsen er meddelt til en  

 mindreårig asylsøgende udlænding.
 Dette gælder i 61/2 år efter datoen for opholdstilladelsen.
 3. Efter § 134 indsættes:
» § 134 a.
Staten afholder efter reglerne i stk. 2-8 udgifter  

 til en udlænding, der har fået opholdstilladelse efter 1) udlændingelovens §§ 7-8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter udlændingelovens § 9, stk. 2, nr. 2, 4) udlændingelovens § 9, stk. 1, nr. 2-4, som følge af tilknytning til en  

 i Danmark fastboende person, når denne person selv har fået opholdstilladelse  

 efter en af de bestemmelser, der er nævnt i nr. 1-3, eller når tilknytningen  

 kan føres tilbage til en sådan person, eller 5) udlændingelovens § 9, stk. 2, nr. 4, når tilladelsen er givet til  

 personer over 18 år, hvis fader eller moder har fået opholdstilladelse efter  

 en af de bestemmelser, der er nævnt i nr. 1, 6) udlændingelovens § 9, stk. 2, nr. 4, når tilladelsen er meddelt en  

 ægtefælle til eller et barn af en person med opholdstilladelse som nævnt i  

 nr. 2-3.
 7) udlændingelovens § 9, stk. 2, nr. 4, når tilladelsen er meddelt en  

 asylsøgende udlænding.
Stk. 2. Staten afholder udgifter til bistand efter afsnit III og  

 IIIA i de første 11/2 år efter datoen for opholdstilladelsen.
Herefter  

 afholder staten 75 pct. af kommunernes udgifter.
 Stk. 3. Staten afholder 75 pct. af en kommunes eller amtskommunes  

 udgifter efter afsnit IV-VII, dog med undtagelse af udgifter efter § 87.
Stk. 4. Uanset bestemmelserne i stk. 2 og stk. 3 afholder staten  

 en kommunes udgifter til 1) udlændinge, som inden 12 måneder efter datoen fra opholdstilladelsen på  

 grund af vidtgående fysiske eller psykiske handicap anbringes i døgnophold,  

 dog kun indtil pågældende i en sammenhængende periode på 2 år har klaret sig  

 selv, og 2) udlændinge, når tilladelsen er meddelt en mindreårig asylsøger, dog  

 længst indtil modtageren fylder 18 år, eller barnets forældre får lovligt  

 ophold her i landet.
Stk. 5. Staten udbetaler til kommunerne et tilskud på 1.000 kr.  

 pr. måned for udlændinge, jf. stk. 1, der deltager i aktiviteter, hvortil der  

 kan ydes tilskud af puljen efter § 20 i lov om kommunal  

 beskæftigelsesindsats.
Aktiviteten skal have et omfang på mindst 20 timer pr.  

 uge.
Er betingelserne for at udbetale tilskud efter § 133, stk. 3, samtidig  

 opfyldt, ydes der til kommunen et yderligere tilskud på 1.020 kr. pr. måned.
Stk. 6. Adgangen til ydelser fra staten efter stk. 2-5 gælder i  

 61/2 år efter datoen for opholdstilladelsen.
Dog afholder staten efter dette  

 tidspunkt fortsat en kommunes udgifter efter stk. 4, nr. 1 og 2.
 Stk. 7. Staten yder kommunen et tilskud på 2.000 kr. for hver  

 måned, den overtager pligten til at yde en flygtning integrationsbistand  

 forud for det tidspunkt, da pligten ifølge § 10, stk. 5, påhviler kommunen.
Stk. 8. De beløb, der er nævnt i stk. 5 og stk. 7, reguleres en  

 gang årligt den 1. juli med satsreguleringsprocenten, jf. lov om en  

 satsreguleringsprocent.« § 2 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 545 af 20. juli 1990, som ændret ved  

 lov nr. 384 af 6. juni 1991, foretages følgende ændringer:
 1. § 21 affattes således:
 »§ 21. Indenrigsministeren yder årligt et tilskud til  

 kommunernes merudgiftsbehov vedrørende indvandrere og flygtninge.  

 Indenrigsministeren yder desuden årligt tilskud til kommunernes  

 merudgiftsbehov vedrørende sociale udgifter til de udlændinge, der er nævnt i  

 § 134 a, stk. 1 i lov om social bistand.
Stk. 2 . Merudgiftsbehovet efter stk. 1, 1. punktum, fastlægges i  

 gennemsnit til 2.600 kr. pr. indvandrer og flygtning og yderligere 12.100 kr.  

 pr. 6-16 årig.
Beløbene reguleres een gang årligt med  

 satsreguleringsprocenten, jf. lov om en satsreguleringsprocent.
En kommunes  

 tilskud korrigeres for regionale forskelle i lønniveauet.
Stk. 3 . Tilskud til kommunernes merudgiftsbehov efter stk. 1, 2.  

 punktum, ydes for flygtninge, der den 1. januar i tilskudsåret har haft  

 opholdstilladelse i Danmark i 18-114 måneder, og her udover pr. 1-5 årig  

 flygtning uanset opholdets varighed.
Tilskuddet pr. flygtning fastlægges i  

 1992 til henholdsvis 10.800 kr., 15.000 kr., 10.000 kr. og 5.000 kr. pr.  

 flygtning med opholdstilladelse i henholdsvis 18-78 måneder, 79-90 måneder,  

 91-102 måneder og 103-114 måneder.
Tilskuddet pr. 1-5 årig flygtning  

 fastlægges i 1992 til 13.750 kr.
Beløbene reguleres en gang årligt med  

 satsreguleringsprocenten, jf. lov om en satsreguleringsprocent.
En kommunes  

 tilskud korrigeres for regionale forskelle i lønniveauet.
Stk. 4 . For 1992 afsættes ekstraordinært 10 mio. kr. til tilskud  

 til kommuner, der i perioden 1. januar 1987 til 1. januar 1992 til enkelte  

 flygtninge har haft særligt store udgifter efter lov om social bistand.« § 21. Indenrigsministeren yder årligt et tilskud til kommunernes  

 merudgiftsbehov vedrørende indvandrere og flygtninge.
Stk. 2. Merudgiftsbehovet efter stk. 1 fastlægges i gennemsnit til  

 2.600 kr. pr. indvandrer og flygtning i alt og 12.100 kr. pr. 6-16 årig.  

 Beløbene reguleres een gang årligt med sats:reguleringsprocenten, jf. lov om  

 en satsreguleringsprocent.
En kommunes tilskud korrigeres for regionale  

 forskelle i lønniveauet.
 2. Efter § 29 a indsættes:
»§ 29 b.
Indenrigsministeren fastsætter regler om opgørelse  

 af antallet af de udlændinge i hver kommune, der er nævnt i § 134 a, stk. 1,  

 i lov om social bistand, og som indgår i beregningen af tilskud efter §  

 21.« Efter 2. behandling den 24. april 1992 § 1 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 192 af 23. marts 1992, foretages følgende  

 ændringer:
 1. I § 10 indsættes som stk. 5 :
» Stk. 5 . Pligten til at yde integrationsbistand til en  

 udlænding, der er omfattet af § 134 a, stk. 1, varetages af staten i indtil  

 18 måneder.
Socialministeren fastsætter de nærmere regler og kan herved  

 bestemme, at bistanden ydes af en privat humanitær organisation.« 2. § 134, stk. 3 , ophæves.
 3. Efter § 134 indsættes:
»§ 134 a.
Staten afholder efter reglerne i stk. 2-8 udgifter  

 til en udlænding, der har fået opholdstilladelse efter 1) udlændingelovens §§ 7 og 8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter udlændingelovens § 9, stk. 2, nr. 2, 4) udlændingelovens § 9, stk. 1, nr. 2-4, som følge af tilknytning til en  

 i Danmark fastboende person, når denne person selv har fået opholdstilladelse  

 efter en af de bestemmelser, der er nævnt i nr. 1-3, eller når tilknytningen  

 kan føres tilbage til en sådan person, eller 5) udlændingelovens § 9, stk. 2, nr. 4, når tilladelsen er givet til  

 personer over 18 år, hvis fader eller moder har fået opholdstilladelse efter  

 en af de bestemmelser, der er nævnt i nr. 1, 6) udlændingelovens § 9, stk. 2, nr. 4, når tilladelsen er meddelt en  

 ægtefælle til eller et barn af en person med opholdstilladelse som nævnt i  

 nr. 2 og 3.
 7) udlændingelovens § 9, stk. 2, nr. 4, når tilladelsen er meddelt en  

 asylsøgende udlænding.
Stk. 2. Staten afholder udgifter til bistand efter afsnit III og  

 III A i de første 11/2 år efter datoen for opholdstilladelsen.
Herefter  

 afholder staten 75 pct. af kommunernes udgifter.
 Stk. 3. Staten afholder 75 pct. af en kommunes eller amtskommunes  

 udgifter efter afsnit IV-VII, dog med undtagelse af udgifter efter § 87.
Stk. 4. Uanset bestemmelserne i stk. 2 og stk. 3 afholder staten  

 en kommunes udgifter til 1) udlændinge, som inden 12 måneder efter datoen fra opholdstilladelsen på  

 grund af vidtgående fysiske eller psykiske handicap anbringes i døgnophold,  

 dog kun indtil pågældende i en sammenhængende periode på 2 år har klaret sig  

 selv, og 2) udlændinge, når tilladelsen er meddelt en mindreårig asylsøger, dog  

 længst indtil modtageren fylder 18 år eller barnets forældre får lovligt  

 ophold her i landet.
Stk. 5. Staten udbetaler til kommunerne et tilskud på 1.000 kr.  

 pr. måned for udlændinge, jf. stk. 1, der deltager i aktiviteter, hvortil der  

 kan ydes tilskud af puljen efter § 20 i lov om kommunal  

 beskæftigelsesindsats.
Aktiviteten skal have et omfang på mindst 20 timer pr.  

 uge.
Er betingelserne for at udbetale tilskud efter § 133, stk. 3, samtidig  

 opfyldt, ydes der til kommunen et yderligere tilskud på 1.020 kr. pr. måned.
Stk. 6. Adgangen til ydelser fra staten efter stk. 2-5 gælder i  

 61/2 år efter datoen for opholdstilladelsen.
Dog afholder staten efter dette  

 tidspunkt fortsat en kommunes udgifter efter stk. 4, nr. 1 og 2.
 Stk. 7. Staten yder kommunen et tilskud på 2.000 kr. for hver  

 måned, den overtager pligten til at yde en flygtning integrationsbistand  

 forud for det tidspunkt, da pligten ifølge § 10, stk. 5, påhviler kommunen.
Stk. 8. De beløb, der er nævnt i stk. 5 og stk. 7, reguleres en  

 gang årligt den 1. juli med satsreguleringsprocenten, jf. lov om en  

 satsreguleringsprocent.« § 2 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 545 af 20. juli 1990, som ændret ved  

 lov nr. 384 af 6. juni 1991 og lov nr. 183 af 23. marts 1992, foretages  

 følgende ændringer:
 1. § 21 affattes således:
 »§ 21. Indenrigsministeren yder årligt et tilskud til  

 kommunernes merudgiftsbehov vedrørende indvandrere og flygtninge.  

 Indenrigsministeren yder desuden årligt tilskud til kommunernes  

 merudgiftsbehov vedrørende sociale udgifter til de udlændinge, der er nævnt i  

 § 134 a, stk. 1, i lov om social bistand.
Stk. 2 . Merudgiftsbehovet efter stk. 1, 1. pkt., fastlægges i  

 gennemsnit til 2.600 kr. pr. indvandrer og flygtning og yderligere 12.100 kr.  

 pr. 6-16-årig.
Beløbene reguleres een gang årligt med  

 satsreguleringsprocenten, jf. lov om en satsreguleringsprocent.
En kommunes  

 tilskud korrigeres for regionale forskelle i lønniveauet.
Stk. 3 . Tilskud til kommunernes merudgiftsbehov efter stk. 1, 2.  

 pkt., ydes for flygtninge, der den 1. januar i tilskudsåret har haft  

 opholdstilladelse i Danmark i 18-126 måneder, og herudover pr. 1-5-årig  

 flygtning uanset opholdets varighed.
Tilskuddet pr. flygtning fastlægges til  

 henholdsvis 10.800 kr., 20.000 kr., 15.000 kr., 10.000 kr. og 5.000 kr. pr.  

 flygtning med opholdstilladelse i henholdsvis 17-78 måneder, 79-90 måneder,  

 91-102 måneder, 103-114 måneder og 115-126 måneder.
Tilskuddet pr. 1-5-årig  

 flygtning fastlægges til 13.750 kr.
Beløbene reguleres en gang årligt med  

 satsreguleringsprocenten, jf. lov om en satsreguleringsprocent.
En kommunes  

 tilskud korrigeres for regionale forskelle i lønniveauet.
Stk. 4 . For 1992 afsættes ekstraordinært 10 mio. kr. til tilskud  

 til kommuner, der i perioden 1. januar 1987 til 1. januar 1992 til enkelte  

 flygtninge har haft særlig store udgifter efter lov om social bistand.« 2. Efter § 29 a indsættes:
»§ 29 b.
Indenrigsministeren fastsætter regler om opgørelse  

 af antallet af de udlændinge i hver kommune, der er nævnt i § 134 a, stk. 1,  

 i lov om social bistand, og som indgår i beregningen af tilskud efter §  

 21.« § 3 Stk. 1. § 1 træder i kraft den 1. juli 1992, og § 2 har virkning  

 for tilskudsberegningen fra og med tilskudsåret 1992.
 Stk. 2. De tilskud på 10.800 kr., 20.000 kr., 15.000 kr., 10.000  

 kr. og 5.000 kr. pr. flygtning, der er nævnt i § 21, stk. 3, 2. pkt., i lov  

 om kommunal udligning og generelle tilskud til kommuner og amtskommuner som  

 affattet ved § 2, ydes for 1992 med 50 pct. af det årlige tilskud.
 Stk. 3. Det tilskud på 13.750 kr. pr. 1-5-årig flygtning, der er  

 nævnt i § 21, stk. 3, 3. pkt., i lov om kommunal udligning og generelle  

 tilskud til kommuner og amtskommuner som affattet ved § 2, ydes for 1992 med  

 50 pct. af det årlige tilskud.
