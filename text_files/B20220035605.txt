Bekendtgørelse om ændring af teknisk forskrift om lastning og losning af bulkskibe § 1 I teknisk forskrift nr. 9639 af 9. oktober 2002 om lastning og losning af bulkskibe foretages følgende ændringer:
 1. Som fodnote til den tekniske forskrifts titel indsættes:
»1) Den tekniske forskrift gennemfører Europa-Parlamentets og Rådets direktiv 2001/96/EF af 4. december 2001 om harmoniserede krav til og procedurer for sikker lastning og losning af bulkskibe, EF-Tidende 2002, nr.
L 013, side 9, som ændret ved Europa-Parlamentets og Rådets direktiv 2002/84/EF, EF-Tidende 2002, nr.
L 324, side 53, og Europa-Parlamentets og Rådets forordning (EF) nr. 1137/2008, EU-Tidende 2008, nr.
L 311, side 1.« 2. § 2 affattes således:
»§ 2. Europa-Parlamentets og Rådets direktiv 2001/96/EF af 4. december 2001 om harmoniserede krav til og procedurer for sikker lastning og losning af bulkskibe som ændret ved Europa-Parlamentets og Rådets direktiv 2002/84/EF og Europa-Parlamentets og Rådets forordning (EF) nr. 1137/2008, der er optrykt som bilag til denne forskrift, finder anvendelse ved lastning og losning af bulkskibe i danske havne.« 3. Bilagets artikel 3, nr. 3, affattes således:
»3) Ved "BLU-kode" forstås praksiskodeks for sikker lastning og losning af bulkskibe, jf. bilaget til IMO-resolution A. 862(20) af 27. november 1997, i dens gældende affattelse.« 4. Bilagets artikel 14 og 15 affattes således:
»Artikel 14 Udvalgsprocedure Kommissionen bistås af Udvalget for Sikkerhed til Søs og Forebyggelse af Forurening fra Skibe (USS), der er nedsat ved artikel 3 i forordning (EF) nr. 2099/2002.
 Når der henvises til dette stykke, anvendes artikel 5a, stk. 1-4, og artikel 7 i afgørelse 1999/468/EF, jf. dennes artikel 8.
Artikel 15 Ændringsprocedure 1. Definitionerne i artikel 3, nr. 1-6, og nr. 15-18, henvisninger til internationale konventioner og koder, henvisninger til IMO-resolutioner og -cirkulæreskrivelser, henvisninger til ISO-standarder og henvisninger til fællesskabsretsakter samt bilagene kan ændres i det omfang, det er nødvendigt for at bringe dem i overensstemmelse med internationale regler og fællesskabsregler, der vedtages, ændres eller træder i kraft efter vedtagelse af dette direktiv, forudsat at direktivets anvendelsesområde ikke udvides.
Disse foranstaltninger, der har til formål at ændre ikke-væsentlige bestemmelser i dette direktiv, vedtages efter forskriftsproceduren med kontrol i artikel 14, stk. 2.
2. Kommissionen kan ændre artikel 8 og bilagene med henblik på gennemførelse af procedurerne i dette direktiv og ændre eller ophæve rapporteringsforpligtelserne i artikel 11, stk. 2, og artikel 12, forudsat at disse ændringer ikke udvider direktivets anvendelsesområde.
Disse foranstaltninger, der har til formål at ændre ikke-væsentlige bestemmelser i dette direktiv, vedtages efter forskriftsproceduren med kontrol i artikel 14, stk. 2.
3. Ændringer af de internationale instrumenter, der er nævnt i artikel 3, kan udelukkes fra dette direktivs anvendelsesområde, jf. artikel 5 i forordning (EF) nr. 2099/2002.« § 2 Bekendtgørelsen træder i kraft den 1. april 2022.
