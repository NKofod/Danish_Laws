Kapitel 1   Indledning og definitioner Kapitel 2   Almindelige bestemmelser om krydsoverensstemmelse Kapitel 3   Kontrol Kapitel 4   Kvalitetssikring Kapitel 5   Klage Kapitel 6   Ikrafttrædelse og ophør Bilag 1 Bilag 2 Bilag 3 Bilag 4 Bilag 5 Bekendtgørelse om krydsoverensstemmelse 1) I medfør af § 1, stk. 1, § 4, stk. 1, § 22, stk. 2, og § 22 a i lov om administration af Det Europæiske Fællesskabs forordninger om markedsordninger for landbrugsvarer m.v. (Bemyndigelsesloven), jf. lovbekendtgørelse nr. 297 af 28. april 2004, § 3, nr. 2 og 3, jf. § 2, nr. 4, litra a-d, § 11, stk. 4, § 12 og § 13, stk. 1, i lov nr. 316 af 31. marts 2007 om udvikling af landdistrikterne (Landdistriktsloven), og § 29, stk. 2, og § 59, nr. 1 og 2, i lov om skove, jf. lovbekendtgørelse nr. 793 af 21. juni 2007 om skove, fastsættes efter bemyndigelse:
Kapitel 1 Indledning og definitioner § 1. Bekendtgørelsen fastlægger de krav, der er omfattet af reglerne om krydsoverensstemmelse i forbindelse med støtteordninger til landbrugere, samt kontrol heraf.
 Stk. 2. De krav, der indgår i krydsoverensstemmelse, fremgår af bilag 1 til denne bekendtgørelse.
 Stk. 3. Hvor der i det følgende henvises til manglende overholdelse, forstås manglende overholdelse af krydsoverensstemmelseskravene i bilag 1 til denne bekendtgørelse.
 Stk. 4. Hvor der i det følgende henvises til støtte, forstås støtte til landbrugere efter enkeltbetalingsordningen og andre direkte betalinger, jf. bilag I til Rådets forordning (EF) nr. 1782/2003 af 29. september 2003 og støtte til landbrugere vedrørende foranstaltninger for bæredygtig anvendelse af landbrugsarealer og skovbrugsarealer, jf. artikel 36, litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 21. september 2005.
 Stk. 5. Hvor der i det følgende henvises til støtteordning, forstås de støtteordninger, der er nævnt i bilag I til Rådets forordning (EF) nr. 1782/2003 af 29. september 2003 samt de støtteordninger, der er nævnt i artikel 51, stk. 1 i Rådets forordning (EF) nr. 1698/2005 af 21. september 2005.
 Stk. 6. Hvor der i det følgende henvises til ansøgning om støtte, forstås de ansøgninger, der indgives med henblik på udbetaling af støtte efter enkeltbetalingsordningen og andre direkte betalinger, jf. bilag I til Rådets forordning (EF) nr. 1782/2003 af 29. september 2003 samt de betalingsanmodninger, der indsendes for at få udbetalt støtte i henhold til artikel 36 litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 21. september 2005.
 Stk. 7. Hvor der i det følgende henvises til lovgivningsbestemte forvaltningskrav, forstås de lovgivningsbestemte forvaltningskrav, der er nævnt i bilag III til Rådets forordning (EF) nr. 1782/2003 af 29. september 2003.
 Stk. 8. Hvor der i det følgende henvises til normer, forstås de normer, der er nævnt i artikel 5 og bilag IV til Rådets forordning (EF) nr. 1782/2003 af 29. september 2003.
 Stk. 9. Hvor der i det følgende henvises til en mindre manglende overholdelse, forstås en manglende overholdelse af et krydsoverensstemmelseskrav, der på grund af dens alvor, omfang og varighed kan betragtes som mindre, og som bedømmes med en samlet karakter på højest 5, jf. § 9, stk. 3.
Kapitel 2 Almindelige bestemmelser om krydsoverensstemmelse § 2. Landbrugere, der ansøger om støtte, skal overholde kravene i bilag 1 på bedriften i hele kalenderåret, og er i hele perioden ansvarlig for handlinger eller undladelser, der direkte kan tilskrives denne.
 Stk. 2. For landbrugsarealer gælder tillige, at landbrugere, der ansøger om støtte efter enkeltbetalingsordningen eller andre direkte betalinger, er ansvarlig for manglende overholdelse, der direkte kan tilskrives den person, som støtteansøger i kalenderåret har erhvervet arealet af, eller den person, som støtteansøger har overdraget arealet til.
 Stk. 3. For de støtteordninger, der er nævnt i artikel 51, stk. 1 i Rådets forordning (EF) nr. 1698/2005 af 20. september 2005, overtager en erhverver, der sammen med overtagelse af et areal, overtager et tilskud omfattet af nævnte bestemmelse, ansvaret for overdragers manglende overholdelse af krydsoverensstemmelseskrav, når den manglende overholdelse er konstateret inden overdragelsestidspunktet.
 Stk. 4. Ved anvendelse af stk. 2 i 2008 svarer kalenderåret til perioden 1. april  31. december 2008.
Stk. 5. Ved erhvervelse efter stk. 2 og 3 forstås køb, forpagtning, leje eller lignende.
Ved overdragelse efter stk. 2 og 3 forstås salg, forpagtning, leje eller lignende.
 Stk. 6. Kontrollen med overholdelse af kravene i bilag 1 foretages af de kontrolmyndigheder, der efter gældende regler er udpeget hertil, jf. bilag 2.
 Stk. 7. Ressortmyndigheden for de love og bekendtgørelser, der danner hjemmel for krydsoverensstemmelseskravene, fremgår af bilag 2.
 Stk. 8. Kontrolmyndigheden kan foretage kontrol på bedrifter, uanset om hele eller dele af bedriften er overdraget efter indsendelse af støtteansøgning.
§ 3. De i § 2, stk. 6 nævnte kontrolmyndigheder indberetter manglende overholdelse af kravene i bilag 1 til Direktoratet for FødevareErhverv.
For støtte efter enkeltbetalingsordningen og andre direkte betalinger, jf. bilag I til Rådets forordning (EF) nr. 1782/2003 af 29. september 2003, gælder, at den manglende overholdelse skal vedrøre en landbrugsaktivitet eller være foregået på et landbrugsareal.
For støtte efter artikel 36, litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 21. september 2005, omfatter krydsoverensstemmelseskravene hele bedriften.
Stk. 2. Manglende overholdelse af kravene i bilag 1 kan føre til en procentvis nedsættelse af støtten i det kalenderår, hvor støtteansøgningen eller betalingsanmodningen modtages og i hvilket, den manglende overholdelse konstateres.
Direktoratet træffer i overensstemmelse med fællesskabets bestemmelser herom afgørelse om størrelsen af nedsættelsen.
Stk. 3. Hvis den manglende overholdelse er forsætlig, kan direktoratet træffe afgørelse om bortfald af støtten i det kalenderår, hvor støtteansøgningen eller betalingsanmodningen modtages og i hvilket, den manglende overholdelse konstateres.
Vedrører den forsætlige manglende overholdelse en bestemt støtteordning, kan direktoratet træffe afgørelse om at udelukke landbrugeren fra denne støtteordning i det pågældende kalenderår.
I tilfælde af meget alvorlig, omfattende, varig eller hyppig, forsætlig manglende overholdelse, kan direktoratet desuden træffe afgørelse om at udelukke landbrugeren fra støtteordningen i det efterfølgende år.
Stk. 4. Flere manglende overholdelser af samme krav inden for 3 år betragtes som gentagelse ved direktoratets afgørelse om nedsættelse af støtten.
Ved fastlæggelsen af hvorvidt der foreligger gentagen manglende overholdelse af reglerne, medregnes kun manglende overholdelse, der har ført til en sanktion.
 Stk. 5. I tilfælde af gentagelse beregnes nedsættelsesprocenten første gang som nedsættelsesprocenten for den foreliggende manglende overholdelse ganget med 3. Ved efterfølgende gentagelse beregnes nedsættelsesprocenten som den foregående nedsættelsesprocent ganget med 3.
 Stk. 6. Det påhviler landbrugeren at yde den nødvendige bistand ved kontrolbesøg, så kontrollen kan gennemføres i overensstemmelse med denne bekendtgørelse.
 § 4. Kontrollen gennemføres i perioden fra den 1. januar til den 31. december.
Kapitel 3 Kontrol Kontroludtagning § 5. Kontrolmyndigheden udtager årligt på baggrund af en risikoanalyse, jf. bilag 3 til denne bekendtgørelse, minimum én pct. af de bedrifter, for hvilke der er indgivet ansøgning om støtte, og som befinder sig inden for kontrolmyndighedens geografiske område til krydsoverensstemmelseskontrol.
Udtagningen sker på basis af de bedrifter, for hvilke der indgives ansøgning om støtte, og som Direktoratet for FødevareErhverv stiller oplysninger til rådighed om fra 1. januar.
 Stk. 2. Bortset fra kommunerne, kan en kontrolmyndighed i stedet årligt på baggrund af en risikoanalyse, jf. bilag 3, vælge at udtage det antal bedrifter til kontrol, der svarer til minimum én pct. af de bedrifter, for hvilke der er indgivet ansøgning om støtte, og som er omfattet af de kontrolordninger, der hører under den pågældende myndigheds kompetence.
 Stk. 3. Kontrolfrekvensen efter stk. 1 og 2 anvendes ikke, hvor en anden minimumskontrolprocent fremgår af eksisterende lovgivning i øvrigt.
Stk. 4. Minimumskontrolprocenten, jf. stk. 1 og 2, kan dog også udregnes på kontrolmyndighedsniveau eller på niveau for hvert lovgivningsbestemt forvaltningskrav eller norm eller grupper af sådanne.
Såfremt kontrolmyndigheden udregner minimumskontrolprocenten for hvert lovgivningsbestemt forvaltningskrav eller norm eller grupper af sådanne, skal Direktoratet for FødevareErhverv i hvert enkelte tilfælde forinden godkende dette.
 Stk. 5. Minimumskontrolprocenten, jf. stk. 1 og 2, kan endvidere udregnes på udbetalingsorganniveau af Direktoratet for FødevareErhverv.
 Stk. 6. De bedrifter, for hvilke der er indgivet ansøgning om støtte, og som direktoratet stiller oplysninger til rådighed om efter stk. 1, fastlægges endeligt efter udløbet af fristen for indgivelse af ansøgninger om støtte, jf. § 1, stk. 6. Kontrolmyndigheden kan ved udtagning til kontrol efter stk. 1 og stk. 2 på baggrund af en risikoanalyse foretage udskiftninger i de bedrifter, der er udtaget til kontrol mod behørig begrundelse og dokumentation.
 Stk. 7. Bedrifter, for hvilke der er indgivet ansøgning om støtte, og som omfatter produktionsenheder beliggende inden for mere end én kommunes geografiske område, indgår i beregningen af kontrolomfanget efter stk. 1 hos den kommune, der har udtaget bedriften til kontrol.
 Stk. 8. Kontrolmyndigheden skal hvert år senest den 15. maj meddele direktoratet, hvilke bedrifter kontrolmyndigheden foreløbigt har udtaget til kontrol.
 Stk. 9. Direktoratet for FødevareErhverv meddeler kontrolmyndigheden minimumskontrolprocenten.
 Stk. 10. Opfølgende kontrol i forbindelse med en mindre manglende overholdelse, jf. § 9, stk. 4, medregnes ikke ved opfyldelsen af minimumskontrolprocenten.
Gennemførelse af kontrollen § 6. Kontrolmyndigheden kan udføre kontrollen på stedet ved at anvende en objektiv indikatorkontrol.
Indikatorkontrollen skal være lige så effektiv som kontrol uden brug af indikatorer.
Ved brug af indikatorkontrol skal indikatoren have direkte forbindelse til de krav, som den kontrollerer, samt dække alle elementer, der skal kontrolleres.
 Stk. 2. Direktoratet for FødevareErhverv skal i hvert enkelt tilfælde forinden anvendelse af indikatorkontrol godkende kontrolmyndighedens forslag til indikatorkontrol.
§ 7. For bedrifter, der er udtaget til kontrol efter § 5, skal kontrolmyndigheden gennemføre kontrol af samtlige krav, der indgår i krydsoverensstemmelse, som kontrolmyndigheden er udpeget til at kontrollere, og som kan kontrolleres på den udtagne bedrift.
Kontrol efter denne bekendtgørelse og anden lovgivning i henhold til andre EF-bestemmelser foretages samtidigt, hvor dette er hensigtsmæssigt.
Stk. 2. Kommuner, der som kontrolmyndighed udtager en bedrift til kontrol, og som bliver opmærksom på, at bedriften omfatter produktionsenheder beliggende uden for kommunens geografiske område, orienterer Direktoratet for FødevareErhverv herom.
Direktoratet pålægger herefter den eller de andre kommuner, hvor produktionsenhederne er beliggende, at gennemføre kontrol i forhold til disse produktionsenheder.
 Stk. 3. Ved valg af kontroltidspunkt skal der tages hensyn til, at der er mulighed for at kontrollere flest mulige af de krav, der var grundlag for udvælgelsen.
Stk. 4. Kontrolbesøg kan varsles, såfremt formålet med kontrollen ikke bringes i fare.
Et sådant varsel skal begrænses til det absolutte minimum og må ikke overstige 14 dage.
Stk. 5. Ved kontrolbesøg skal hele bedriftens areal kontrolleres for krydsoverensstemmelse.
Den fysiske kontrol i marken kan dog begrænses til en stikprøve på mindst halvdelen af landbrugsparcellerne på bedriften, hvis stikprøven sikrer en pålidelig og repræsentativ kontrol af kravene eller normerne.
Stk. 6. Kontrollen med overholdelsen af krav kan begrænses til en repræsentativ stikprøve af de sager, der skal kontrolleres, hvis det er tilladt ifølge den eksisterende lovgivning i øvrigt.
Endvidere kan kontrol på bedriftsniveau erstattes med administrativ kontrol eller kontrol på virksomheder, som anført i bilag 3, såfremt det kan garanteres, at kontrollen er mindst lige så effektiv som ved et kontrolbesøg.
 Stk. 7. Ved anvendelse af fremgangsmåderne i stk. 5, 2. pkt. og stk. 6, skal kontrollen godkendes af Direktoratet for FødevareErhverv, forinden kontrollen gennemføres.
 § 8. Direktoratet for FødevareErhverv udarbejder i samarbejde med kontrolmyndighederne, samt i fornødent omfang ressortmyndighederne, en vejledning til landbrugerne, der beskriver de krav, der er omfattet af krydsoverensstemmelse.
Bedømmelse af kontrolresultater § 9. For at sikre en ensartet kontrol af krydsoverensstemmelseskravene og en ensartet vurdering af eventuel manglende overholdelse heraf udarbejder Direktoratet for FødevareErhverv i samarbejde med kontrolmyndighederne, samt i fornødent omfang ressortmyndighederne, en vejledning til kontrolmyndighederne om bedømmelse af kontrolresultater, herunder vurdering af manglende overholdelse, med udgangspunkt i kravene.
Stk. 2. Kontrolmyndigheden anvender for hvert af de tre kriterier alvor, omfang og varighed karaktererne efter stk. 3 ved bedømmelse af de konstaterede forhold.
Ved bedømmelsen af kontrolresultaterne anvender kontrolmyndigheden den i stk. 1 nævnte vejledning om kontrol med krydsoverensstemmelse.
 Stk. 3. De tre kriterier bliver bedømt af kontrolmyndigheden efter følgende 4 trins skala:
 1) Karakteren 1: Anvendes, hvor det vurderes, at den manglende overholdelse af et krav kun har meget lille betydning i forhold til formålet med det pågældende krav.
 2) Karakteren 2: Anvendes, hvor det vurderes, at den manglende overholdelse af et krav kun har mindre betydning i forhold til formålet med det pågældende krav.
 3) Karakteren 3: Anvendes, hvor det vurderes, at den manglende overholdelse af et krav har væsentlig betydning i forhold til formålet med det pågældende krav.
 4) Karakteren 4: Anvendes, hvor det vurderes, at den manglende overholdelse af et krav har meget stor betydning i forhold til formålet med det pågældende krav.
Stk. 4. Når en manglende overholdelse på grund af dens alvor, omfang og varighed kan betragtes som mindre, kan landbrugeren under kontrolbesøget træffe afhjælpende foranstaltninger, der bringer den konstaterede manglende overholdelse til umiddelbar ophør.
Bringes den mindre manglende overholdelse ikke til ophør under kontrolbesøget, skal kontrolmyndigheden inden 3 måneder fra kontroltidspunktet meddele landbrugeren, at denne skal afhjælpe den konstaterede mindre manglende overholdelse senest 6 måneder efter kontroltidspunktet.
Stk. 5. Såfremt landbrugeren umiddelbart under kontrolbesøget afhjælper den mindre manglende overholdelse, jf. stk. 4, er der ikke tale om en manglende overholdelse af krydsoverensstemmelseskravene.
Såfremt landbrugeren afhjælper den mindre manglende overholdelse inden 6 måneders fristen udløb betragtes forholdet som en mindre manglende overholdelse af krydsoverensstemmelseskravene, der ikke medfører en sanktion.
Hvis landbrugeren ikke har afhjulpet den mindre manglende overholdelse inden 6 måneders fristens udløb, skal den manglende overholdelse ikke længere betragtes som en mindre manglende overholdelse, og en nedsættelse på mindst 1 % finder anvendelse.
Kontrolmyndigheden skal efter 6 måneders fristens udløb følge op på, hvorvidt der er rettet op på den mindre manglende overholdelse.
 Stk. 6. Stk. 4 og 5 finder ikke anvendelse for de støtteordninger, der er nævnt i artikel 51, stk. 1 i Rådets forordning (EF) nr. 1698/2005 af 20. september 2005.
§ 10. Forud for indberetningen foretager kontrolmyndigheden høring af landbrugeren om resultaterne af kontrollen, herunder bedømmelsen i henhold til § 9. Kontrolmyndigheden oplyser i den forbindelse ansøgeren om, at alle oplysninger fremkommet i forbindelse med kontrollen, herunder ansøgerens eventuelle høringssvar, vil blive indberettet til Direktoratet for FødevareErhverv og indgå ved direktoratets beregning af støtten.
Før kontrolresultatet indberettes til direktoratet, korrigerer kontrolmyndigheden, under hensynstagen til høringssvaret, i relevant omfang kontrolresultatet.
Stk. 2. Kontrolresultatet skal fremgå af en kontrolrapport vedlagt relevant dokumentation.
Kontrolrapporten skal indeholde de oplysninger, der fremgår af bilag 4 til denne bekendtgørelse.
Stk. 3. Direktoratet for FødevareErhverv udarbejder en standardkontrolrapport.
Kommunalbestyrelsen anvender denne standardkontrolrapport ved udførelsen af kontrollen.
 Stk. 4. Landbrugeren skal underrettes om kontrollens resultat inden 3 måneder efter kontrollens afslutning.
Indberetning af kontrolresultater § 11. Kontrolmyndigheden indberetter kontrolresultater for alle krydsoverensstemmelseskrav, den er kontrolmyndighed for, til Direktoratet for FødevareErhverv.
 Stk. 2. Hvor bedriften på forhånd er udtaget til kontrol efter § 5, indberetter kontrolmyndigheden alle resultater af kontrollen til direktoratet, også i de tilfælde hvor kravene er overholdt.
 Stk. 3. Hvor kontrolmyndigheden i forbindelse med anden kontrol end kontrol udtaget efter § 5 bliver bekendt med manglende overholdelse af krav, der indgår i krydsoverensstemmelse, indberetter kontrolmyndigheden alene den manglende overholdelse til direktoratet.
Stk. 4. Kontrolresultater indberettes på web-adressen www.dffe.dk.
Indberetningen af kontrolresultater skal ske senest 2 måneder efter afslutningen af kontrollen.
Når der på en kontrol er konstateret en mindre manglende overholdelse, der ikke bringes til ophør under kontrolbesøget, skal denne indberettes efter samme frist.
Denne frist gælder tillige for indberetningen af resultatet af opfølgningen på sådanne mindre manglende overholdelser.
Høringssvar fra ansøgeren, jf. § 10, stk. 1, skal indsendes til direktoratet.
 Stk. 5. Kontrolmyndigheden skal indsende kontrolrapporten til Direktoratet for FødevareErhverv i de tilfælde, hvor et eller flere krav ikke er overholdt.
 Stk. 6. Hvis kontrolmyndigheden er blevet nægtet adgang til kontrol vedrørende krydsoverensstemmelse, indberetter kontrolmyndigheden umiddelbart dette til direktoratet.
Kapitel 4 Kvalitetssikring § 12. Kontrolmyndigheden skal have et kvalitetssikringssystem for kontrollen med krydsoverensstemmelse.
Kvalitetssikringssystemet skal opfylde kravene, der fremgår af bilag 5 til denne bekendtgørelse.
 Stk. 2. Dokumentation for kontrolmyndighedens kvalitetssikringssystem skal forelægges Direktoratet for FødevareErhverv, såfremt direktoratet anmoder herom.
Kapitel 5 Klage § 13. Afgørelser, truffet af Direktoratet for FødevareErhverv i medfør af denne bekendtgørelse, jf. § 3, stk. 2 og stk. 3, kan påklages til ministeren for fødevarer, landbrug og fiskeri.
Klagen skal indgives gennem Direktoratet for FødevareErhverv.
Klagen skal være direktoratet i hænde senest 4 uger efter modtagelsen af den afgørelse, klagen vedrører.
 Stk. 2. Direktoratet kan genoptage en sag, efter der er indgivet klage.
 Stk. 3. Fødevareministeriet hører, i forbindelse med klager over afgørelser om reduktion af støtten som følge af manglende overholdelse, de myndigheder, der er ansvarlige for kontrollen eller implementeringen af bestemmelserne nævnt i bilag III og IV til Rådets forordning (EF) nr. 1782/2003 af 29. september 2003 og artikel 51, stk. 1, i Rådets forordning (EF) nr. 1698/2005 af 21. september 2005.
Kapitel 6 Ikrafttrædelse og ophør § 14. Bekendtgørelsen træder i kraft den 15. maj 2008. Bestemmelserne vedrørende mindre manglende overholdelse, jf. § 1, stk. 9, § 3, stk. 4, 2. pkt., § 5, stk. 10, § 9, stk. 3, nr. 1, § 9, stk. 4-6 og § 11, stk. 4, 3. og 4. pkt. finder dog anvendelse fra 1. januar 2008.
 Stk. 2. Bekendtgørelse nr. 21 af 21. januar 2008 om krydsoverensstemmelse ophæves.
Direktoratet for FødevareErhverv, den 13. maj 2008 Arent B.
Josefsen / Knud Mortensen Bilag 1 Oversigt over krav, der indgår i krydsoverensstemmelse Krydsoverensstemmelsesområde 2: Folkesundhed, dyresundhed og plantesundhed Krydsoverensstemmelsesområde 3: Dyrevelfærd Krydsoverensstemmelsesområde 4: God landbrugs- og miljømæssig stand Bilag 2 Oversigt over ressortmyndigheder og kontroludøvere for krydsoverensstemmelseskravene Bilag 3 Risikoanalyse Udvælgelsen af landbrugerne til kontrol skal foretages ud fra en risikoanalyse.
 Der stilles følgende krav til kontrolmyndighedens risikoanalyse:
1) Risikoanalysen skal udarbejdes ud fra gældende lovgivning, såfremt dette er relevant, alternativt ud fra de pågældende krav eller normer.
Såfremt risikoanalysen udarbejdes ud fra de relevante krav eller normer, kan risikoanalysen basere sig på de enkelte bedrifter eller på bedriftskategorier eller geografiske områder.
For støtte efter enkeltbetalingsordningen og andre direkte betalinger, jf. bilag I til Rådets forordning (EF) nr. 1782/2003 af 29. september 2003 gælder, at hvis kontrolmyndigheden vurderer det er mere effektivt, kan risikoanalysen foretages for virksomheder, særligt slagterier, handlende eller leverandører i stedet for på bedriftsbasis.
I forbindelse med risikoanalysen kan der tages hensyn til a) landbrugerens deltagelse i den bedriftsrådgivningsordning, der er fastsat i artikel 13 og 14 i Rådets forordning (EF) nr. 1782/2003 og eller b) landbrugerens deltagelse i en certificeringsordning, der er relevant for de krav eller normer, der er tale om.
 2) 20  25 % af de producenter, der skal kontrolleres på stedet, skal udvælges tilfældigt.
 3) Risikoanalysen skal være dokumenteret.
 4) Risikoanalysen skal opbevares hos kontrolmyndigheden i minimum 5 år.
 Risikoanalysen skal forelægges Direktoratet for FødevareErhverv, såfremt direktoratet anmoder herom.
Bilag 4 Kontrolrapporten Kontrolrapporten skal indeholde følgende oplysninger:
Bilag 5 Kvalitetssikringssystem 1) Bekendtgørelsen indeholder bestemmelser, som er nødvendige for anvendelsen af følgende forordninger: Rådets forordning (EF) nr. 1782/2003 af 29. september 2003 om fastlæggelse af fælles regler for den fælles landbrugspolitiks ordninger for direkte støtte om fastlæggelse af visse støtteordninger for landbrugere og om ændring af forordning (EØF) nr. 2019/93, (EF) nr. 1452/2001, (EF) nr. 1453/2001, (EF) 1454/2001, (EF) nr. 1868/94, (EF) nr. 1251/1999, (EF) nr. 1254/1999, (EF) nr. 1673/2000, (EØF) nr. 2358/71 og (EF) nr. 2529/2001, som senest ændret ved Kommissionens forordning (EF) nr. 293 af 1. april 2008, Kommissionens forordning (EF) nr. 795/2004 af 21. april 2004 om gennemførelsesbestemmelser til enkeltbetalingsordningen i Rådets forordning (EF) nr. 1782/2003 om fastlæggelse af fælles regler for den fælles landbrugspolitiks ordninger for direkte støtte og om fastlæggelse af visse støtteordninger for landbrugere, som senest ændret ved Kommissionens forordning (EF) nr. 319/2008 af 7. april 2008, og Kommissionens forordning (EF) nr. 796/2004 af 21. april 2004 om gennemførelsesbestemmelser vedrørende krydsoverensstemmelse, graduering og det integrerede forvaltnings- og kontrolsystem som omhandlet i Rådets forordning (EF) nr. 1782/2003 om fastlæggelse af fælles regler for den fælles landbrugspolitiks ordninger for direkte støtte og om fastlæggelse af visse støtteordninger for landbrugere, som senest ændret ved Kommissionens forordning (EF) nr. 319/2008 af 7. april 2008. I bekendtgørelsen er medtaget visse bestemmelser fra Kommissionens forordning (EF) nr. 796/2004 af 21. april 2004 om gennemførelsesbestemmelser vedrørende krydsoverensstemmelse, graduering og det integrerede forvaltnings- og kontrolsystem som omhandlet i Rådets forordning (EF) nr. 1782/2003 om fastlæggelse af fælles regler for den fælles landbrugspolitiks ordninger for direkte støtte og om fastlæggelse af visse støtteordninger for landbrugere.
Rådets forordning (EF) nr. 1698/2005 af 21. september 2005 om støtte til udvikling af landdistrikterne fra den Europæiske Landbrugsfond for Udvikling af Landdistrikterne (ELFUL), som senest ændret ved Rådets forordning (EF) nr. 146/2008 af 14. februar 2008. Kommissionens Forordning (EF) nr. 1974/2006 af 15. december 2006 om gennemførelsesbestemmelser til Rådets forordning (EF) nr. 1698/2005 om støtte til udvikling af landdistrikterne fra Den Europæiske Landbrugsfond for Udvikling af Landdistrikterne (ELFUL), som senest ændret ved Kommissionens forordning (EF) nr. 1236/2007 af 22. oktober 2007. Kommissionens Forordning (EF) nr. 1975/2006 af 15. december 2006 om gennemførelsesbestemmelser til Rådets forordning (EF) nr. 1698/2005 for så vidt angår kontrol og krydsoverensstemmelse i forbindelse med støtteforanstaltninger til udvikling af landdistrikterne, som senest ændret ved Kommissionens Forordning (EF) nr. 1396/2007 af 28. november 2007 og Kommissionens Forordning (EF) nr. 1320/2006 af 6. september 2006 om regler for overgangen til den ordning for støtte til udvikling af landdistrikterne, der er indført ved Rådets forordning (EF) nr. 1698/2005. Ifølge artikel 249 i EF-traktaten gælder en forordning umiddelbart i hver medlemsstat.
Gengivelse af disse bestemmelser er således udelukkende begrundet i praktiske hensyn og berører ikke de nævnte forordningers umiddelbare gyldighed i Danmark.
