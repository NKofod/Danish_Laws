 Finanstilsynet meddelte et realkreditinstitut, at uanset et pantebrevs  

 bestemmelser om kreditors ret til at opsige et lån må realkreditlovens  

 bestemmelser om tilsynets adgang til at kræve berigtigelse af lån ydet i  

 strid med realkreditlovgivningen indebære, at debitor også i tilfælde af god  

 tro må tåle en lovliggørelse af det ydede lån, når han samtidig holdes  

 økonomisk skadesløs.
 Finanstilsynet meddelte den 8.5.1990 et realkreditinstitut, at uanset et  

 pantebrevs bestemmelser om kreditors ret til at opsige et lån må  

 realkreditlovgivningens bestemmelser om tilsynets adgang til at kræve  

 berigtigelse af lån ydet i strid med realkreditlov givningens bestemmelser -  

 jf. lov om realkreditinstitutter § 8, stk. 1 sammenholdt med § 28 d -  

 indebære, at debitor også i til fælde af god tro må tåle en lovliggørelse af  

 det ydede lån, når han samtidig fuldt ud holdes økonomisk skadesløs herved.  

 Såfremt en debitor nægter at underskrive et reservefondspantebrev ved delvis  

 omlægning af realkreditbelåningen, skønt han herved holdes skadesløs, må  

 instituttet foretage de nødvendige retslige skridt til at sikre debitors  

 medvirken.
