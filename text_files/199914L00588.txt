Betænkning afgivet af  

 Uddannelsesudvalget den 16. maj 2000 Betænkning over Forslag til lov om erhvervsrettet  

 grunduddannelse og videregående uddannelse (videreuddannelsessystemet)  

 for voksne Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
BUPL, Civiløkonomerne, Dansk Arbejdsgiverforening, Dansk Magisterforening, De Samvirkende Invalideorganisationer, Landsorganisationen i Danmark og Rektorkollegiet.
 Der er af undervisningsministeren stillet  

 ændringsforslag, hvorom henvises til de ledsagende  

 bemærkninger.
 Nogle af udvalgets spørgsmål er tillige med  

 undervisningsministerens besvarelse heraf optrykt som bilag til  

 betænkningen.
 Et flertal (Socialdemokratiets, Socialistisk Folkepartis,  

 Centrum-Demokraternes, Det Radikale Venstres og Enhedslistens medlemmer af  

 udvalget) lægger vægt på, at undervisningsministeren over  

 for udvalget har oplyst følgende:
» Undervisningsministeren har endvidere over for udvalget  

 præciseret, at afsnittet om Danmarks Pædagogiske Universitet i de  

 almindelige bemærkninger til lovforslaget, under afsnittet om behov og  

 sammenhæng med andre uddannelsesreformer m.v., side 9, højre  

 spalte, skal forstås således, at universitetet skal medvirke til  

 at sikre forskningstilknytningen for centrene for videregående  

 uddannelser, primært centre der udbyder grunduddannelse samt efter- og  

 videreuddannelse for lærere og pædagoger til og med  

 diplomniveau.
Undervisningsministeren har samtidig over for  

 udvalget oplyst, at de almindelige bemærkninger til lovforslaget  

 på et enkelt punkt, under afsnittet om behov og sammenhæng med  

 andre uddannelsesreformer m.v., på side 10, venstre spalte,  

 øverst, har fået en forkert udformning.
Initiativforpligtelsen  

 til at sikre forskningstilknytningen for diplomuddannelserne i  

 videreuddannelsessystemet påhviler således de kommende centre for  

 videregående uddannelse og ikke, som det fremgår af  

 bemærkningerne, universiteterne.
 Undervisningsministeren har endelig over for udvalget  

 præciseret, at de almindelige bemærkninger til lovforslaget i  

 afsnittet om indpasning af eksisterende voksenuddannelser på de  

 videregående niveauer i videreuddannelsessystemet, herunder godkendelse  

 af uddannelser uden for Undervisningsministeriets område, side 14,  

 højre spalte, 2. afsnit, alene handler om uddannelsesinstitutionernes  

 vurdering af private og kommunale uddannelser som adgangsgivende i forhold  

 til uddannelser i videreuddannelsessystemet for voksne.
Spørgsmålet om godkendelse af elementer fra  

 private og kommunale uddannelser enten ved merit i regulerede forløb  

 eller som led i en uddannelsesplan for fleksible forløb er omtalt i  

 det følgende afsnit i de almindelige bemærkninger i lovforslaget  

 (side 14, højre spalte, 3. afsnit).« Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de af undervisningsministeren stillede ændringsforslag.
 Et mindretal (Venstres, Det Konservative  

 Folkepartis, Dansk Folkepartis og Kristeligt Folkepartis medlemmer af  

 udvalget) indstiller lovforslaget til forkastelse ved 3. behandling og  

 vil stemme hverken for eller imod de af undervisningsministeren stillede  

 ændringsforslag.
 Et flertal inden for mindretallet (Venstres, Det  

 Konservative Folkepartis og Dansk Folkepartis medlemmer af udvalget) anser  

 alle 11 lovforslag (L 250-L 260) for et samlet lovkompleks, der  

 udmønter regeringens finanslovaftale for 2000 med venstrefløjen  

 og CD om en reform af voksen- og efteruddannelsen (VEU-reformen). I  

 konsekvens heraf vil flertallet stemme imod alle de nævnte 11  

 lovforslag i VEU-reformen og vil stemme hverken for eller imod de  

 ændringsforslag, der er stillet af forligskredsen.
Flertallet ønsker at pointere, at livslang  

 læring er fremtidens nøgleord.
Den enkelte skal forny og udvikle  

 sine kvalifikationer gennem hele livet  til gavn for samfundet,  

 virksomhederne og individet.
Et voksen- og efteruddannelsessystem med et  

 varierende tilbud af høj kvalitet er afgørende for, at danske  

 virksomheder kan klare sig tilfredsstillende på det internationale  

 marked.
Uddannelse skal derfor i stigende grad være en del af  

 arbejdslivet, så arbejdskraften kan følge den teknologiske  

 udvikling og bidrage til at skabe den øgede velstand, der ligger i  

 fremtidens muligheder.
Voksen- og efteruddannelse er imidlertid forbundet med  

 høje omkostninger i form af midlertidigt produktionstab,  

 godtgørelse, dækning af undervisningsomkostninger m.v.
Derfor er  

 det afgørende, at voksen- og efteruddannelsessystemet bliver nemt at  

 anvende, samt at tilbudene bedst muligt lever op til virksomheders og  

 medarbejderes forventninger og behov, hvad angår indhold og  

 kvalitet.
Flertallet bifalder de intentioner, der ligger bag de  

 fremsatte lovforslag til en reform af voksen- og efteruddannelsessystemet,  

 men det fremsatte lovkompleks løser ikke de grundlæggende  

 problemer i det eksisterende voksen- og efteruddannelsessystem.
Lovkomplekset  

 bevarer i høj grad det eksisterende system som en række  

 overlappende systemer, hvilket specielt mindre virksomheder vil have  

 uforholdsmæssigt store omkostninger ved at gennemskue og dermed at  

 anvende.
 Regeringen har tilsyneladende haft samme intentioner som  

 flertallet, men flertallet må beklageligvis konstatere, at regeringen  

 med finanslovaftalen og det fremsatte lovkompleks ikke får skabt den  

 nødvendige gennemskuelighed, enkelhed og samling af voksen- og  

 efteruddannelsessystemet.
Reformens vægtning af indsatsen for de kortuddannede Flertallet kan bifalde målsætningen om at  

 forbedre efteruddannelsesindsatsen for de kortuddannede og ønsker  

 hermed at pointere, at på dette område er der brug for at  

 forbedre indsatsen, både hvad angår generelle og mere  

 specialiserede kompetencer.
Vejen til en bedre indsats på dette område  

 burde imidlertid gå gennem en effektivisering af den samlede voksen- og  

 efteruddannelsesindsats.
Det fremsatte lovkompleks er desværre i  

 høj grad baseret på et omfordelingsprincip, hvor der kun gives  

 tilskud op til et vist kompetenceniveau, hvorefter udgifterne finansieres  

 kollektivt.
Lovkomplekset satser meget ensidigt på den  

 såkaldte »skubeffekt« og i meget ringe grad på »trækeffekten« .  

 Flertallet finder det positivt, at lovkomplekset tilgodeser ønsket om  

 og behovet for specielt øget fokus på udvikling af læse-,  

 skrive- og regnefærdigheder, men lovkomplekset afspejler klart, at  

 forligsparterne synes at glemme, at et videnssamfund ikke alene etableres ved  

 et »skubsystem«, hvor  

 der er fokus på at få de kortuddannede op på et  

 højere niveau.
Et videnssamfund etableres i lige så høj  

 grad ved et »træksystem«, hvor de bedst uddannede tilsvarende får  

 mulighed for at blive endnu dygtigere.
Flertallet havde således  

 ønsket, at en samlet voksen- og efteruddannelsesreform også  

 ville forbedre mulighederne for efteruddannelse på de højere  

 læreanstalter væsentligt.
Dertil kommer, at da en del af udgifterne finansieres  

 gennem en skat på arbejdskraft via Arbejdsmarkedets  

 Uddannelsesfinansiering (AUF), må der forventes en nedskæring af  

 anvendelsen af voksen- og efteruddannelsessystemet på de områder,  

 hvor der er hel eller delvis brugerfinansiering.
Dette vil flytte ressourcer  

 til de kortuddannede fra andre grupper på arbejdsmarkedet, hvilket  

 yderligere hindrer » trækeffekten«.
Voksenuddannelsessystemet Forslag til lov om erhvervsrettet grunduddannelse og  

 videregående uddannelse (videreuddannelsessystemet) for voksne, jf.
L  

 250, er en del af det fundament, som voksen- og efteruddannelsesreformen skal  

 hvile på.
Flertallet ønsker at pointere, at lovforslagets match  

 eller parallelitet mellem det ordinære kompetencesystem og det  

 foreslåede voksenuddannelsessystem på ingen måde er klar.  

 Det er således ikke sandsynliggjort af undervisningsministeren, at  

 niveauet for en videregående voksenuddannelse vil matche niveauet for  

 en kort videregående uddannelse, at en diplomuddannelse vil matche  

 niveauet for en mellemlang videregående uddannelse eller en  

 bacheloruddannelse, eller at en masteruddannelse vil matche niveauet for en  

 kandidatuddannelse.
Flertallet ønsker i den forbindelse at betone  

 vigtigheden af, at voksen- og efteruddannelsesreformen ikke kommer til at  

 devaluere niveauerne i det ordinære uddannelsessystem samt for  

 eksisterende voksen- og efteruddannelser.
Dertil kommer, at lovkomplekset på ingen måde  

 forholder sig klart til adgangen til og vekselvirkningen mellem det  

 ordinære kompetencesystem og det foreslåede parallelle  

 voksenuddannelsessystem.
Vurderingen af dette er i følge  

 undervisningsministeren de enkelte uddannelsesinstitutioners ansvar, og det  

 er ikke klart, hvorledes den enkeltes kompetencer vurderes, herunder  

 både erhvervserfaring og den formelle uddannelse.
Samtidig må det  

 frygtes, at kompetencevurderingen administrativt vil være til stor  

 byrde for de enkelte uddannelsesinstitutioner.
Derudover tilgodeser  

 lovkomplekset kun i meget begrænset omfang, at efter- og  

 videreuddannelse kan tages på private institutioner.
Endelig mener  

 flertallet, at det er kritisabelt, at Undervisningsministeriet ved  

 fremsættelse af lovkomplekset ikke har et overblik over, hvorledes de  

 mange eksisterende efter- og videreuddannelsestilbud passer ind i det  

 foreslåede voksenuddannelsessystem.
Forberedende voksenundervisning Flertallet finder det væsentligt, at der  

 igangsættes en indsats for læsesvage og talsvage voksne.  

 Flertallet hilser derfor forslag til lov om forberedende voksenundervisning,  

 jf.
L 252, velkommen, idet der gennem denne del af lovkomplekset sikres et  

 øget tilbud om uddannelse inden for de nævnte områder.  

 Desværre må flertallet konstatere, at lovkomplekset med sin meget  

 centralistiske fastsættelse af indholdet af den forberedende  

 voksenundervisning sandsynligvis rammer forbi målgruppen.
Flertallet  

 mener, at der ved den forberedende voksenundervisning burde være  

 mulighed for at etablere et indskolings- eller trampolinforløb, der  

 naturligt leder målgruppen ind til kurser dels i læsning,  

 stavning og skriftlig fremstilling, dels i talforståelse, regning og  

 basale matematiske begreber.
Det er således velkendt, at det er uhyre  

 svært for målgruppen at tilmelde sig eksamensforberedende  

 undervisning i de nævnte fag.
Derudover ønsker flertallet at pointere, at det  

 forventede efteruddannelsesbehov blandt underviserne ikke synes dækket  

 af lovforslaget om forberedende voksenundervisning.
Flertallet ønsker  

 også at påpege, at udbud af forberedende voksenundervisning  

 fører til en ændring af den fastsatte kvoteordning for  

 daghøjskolerne, idet daghøjskoler med et stort udbud af  

 forberedende voksenuddannelse belønnes, mens mindre  

 daghøjskoler risikerer at skulle afgive kvoteelever.
Endelig finder  

 flertallet det kritisabelt, at eksisterende daghøjskoleforløb i  

 høj grad skal erstattes af den forberedende voksenundervisning.
Arbejdsmarkedets UddannelsesFinansiering Flertallet må klart tage afstand fra den del af  

 lovkomplekset, der vedrører oprettelse af Arbejdsmarkedets  

 UddannelsesFinansiering (AUF) med tilhørende bestyrelse, jf.
L  

 256.
Arbejdsmarkedets UddannelsesFinansiering baseres på  

 et kollektivt opkrævet arbejdsgiverbidrag, beregnet ud fra antallet af  

 beskæftigede i den enkelte virksomhed, hvorved AUF-bidraget alene kan  

 betragtes som en beskatning af arbejdskraft.
Flertallet vurderer, at et  

 kollektivt opkrævet AUF-bidrag er problematisk, idet der ikke etableres  

 en forbindelse mellem forbrug og finansiering af voksen- og  

 efteruddannelsesindsatsen.
Det er således en stor misforståelse  

 at tro, at et kollektivt bidrag kan forsvares med, at arbejdsmarkedets parter  

 selv deltager i administrationen af ordningen.
På  

 efterspørgselssiden vil beslutningstageren i stort set alle  

 tilfælde være den enkelte virksomhed, hvis forbrug ikke vil  

 påvirke virksomhedens AUF-bidrag.
Flertallet finder, at de virksomheder, der fortrinsvis  

 benytter sig af private voksen- og efteruddannelsestilbud med fuld  

 brugerbetaling eller offentlige tilbud med delvis brugerbetaling, vil blive  

 ramt af AUF-bidraget, idet disse virksomheder kommer til at finansiere  

 både eget  forbrug og andres forbrug på samme tid.
Flertallet  

 frygter derfor, at der sammenlagt vil blive skåret ned på voksen-  

 og efteruddannelsesindsatsen i disse fortrinsvis mindre virksomheder, idet  

 AUF-bidraget pr. medarbejder ikke kan påvirkes.
Endvidere mener flertallet, at AUF-bidraget alt andet lige  

 vil forrykke forholdet mellem arbejdskraft og kapital således, at det  

 bliver mindre attraktivt at basere produktion på arbejdskraft.
Det vil  

 således udelukkende være AUF-bidraget, der er årsag til  

 denne ændring, selvom arbejdskraftens produktivitet reelt stadig vil  

 være den samme, idet AUF-bidraget kunstigt vil gøre det dyrere  

 for virksomheden at beskæftige folk.
Samlet set må der forventes  

 et samfundsøkonomisk tab.
Den med AUF-bidraget foreslåede metode  

 til finansiering af voksen- og efteruddannelsesindsatsen vil i forhold til  

 efterspørgslen virke forvridende frem for kvalificerende og er derfor  

 et skridt i den forkerte retning.
Lovkomplekset angiver, at statens bidrag til voksen- og  

 efteruddannelsesindsatsen ikke reguleres i forhold til pris- og  

 lønudviklingen.
Flertallet må derfor forvente, at en stigende  

 andel af udgifterne skal finansieres af AUF-bidraget, givet at de samlede  

 udgifter til voksen- og efteruddannelse ikke falder.
I den forbindelse finder  

 flertallet det relevant at pointere, at lovforslaget åbner mulighed  

 for, at nye udgiftsområder vil blive lagt ind under AUF.
Givet at statens bidrag til voksen- og efteruddannelse i  

 AUF-regi uundgåeligt vil falde, finder flertallet, at der reelt ikke er  

 tale om en valgmulighed for AUF-bestyrelsen med hensyn til at foreslå  

 opkrævelse af AUF-bidrag.
Lovkomplekset placerer AUF-bestyrelsen - i  

 praksis repræsentanterne for arbejdsgiversiden - i en situation, hvor  

 de enten kan vælge at anbefale en øget beskatning af  

 virksomhederne eller en reduktion i voksen- og efteruddannelsesaktiviteten.  

 Flertallet finder, at dette er en urimelig situation at bringe  

 AUF-bestyrelsen i, hvilket ikke kan forventes at bidrage til at bevare et  

 godt klima mellem regeringen og arbejdsmarkedets parter.
Mekanismerne i  

 lovforslaget vil således i praksis fra begyndelsen være  

 bestemmende for udfaldet.
Flertallet mener, at der i stedet for den  

 foreslåede metode til finansiering af voksen- og  

 efteruddannelsesindsatsen burde vælges en model baseret på  

 statstilskud kombineret med direkte brugerfinansiering.
Derved sikres billig  

 adgang til generelt kvalitetsbringende kurser, mens der for andre kursers  

 vedkommende vil være en direkte sammenhæng mellem finansiering og  

 forbrug, hvorved en skævvridning i forhold til det foreslåede vil  

 kunne mindskes.
Denne model bakkes op i størsteparten af de modtagne  

 høringsbidrag.
Muligheden for sammenlægning af uddannelsesinstitutioner Lovkomplekset indeholder et forslag om, at der åbnes  

 mulighed for, at AMU-centre kan sammenlægges, såfremt det ikke er  

 hensigtsmæssigt at drive flere selvstændige enheder.  

 Lovkomplekset indeholder endvidere muligheder for, at AMU-centre kan  

 slås sammen med erhvervsskoler.
Flertallet finder, at det er positivt, at disse muligheder  

 tilvejebringes.
Imidlertid vurderes det som et problem, at en  

 sammenlægning af AMU-centre med erhvervsskoler kun kan finde sted,  

 såfremt den nye institution videreføres som et AMU-center.
Dette  

 vil ikke altid være det mest ønskelige.
Derudover vil en  

 sammenlægning ikke ifølge lovkomplekset løse problemerne  

 med overlappende uddannelsestilbud.
Afsluttende bemærkninger Flertallets vurdering er, at  forslagene ikke samlet set  

 afhjælper de grundlæggende problemer inden for voksen- og  

 efteruddannelsesområdet.
Lovkomplekset forsøger således at  

 omfordele voksen- og efteruddannelsesindsatsen i stedet for at forbedre den.  

 En voksen- og efteruddannelsesreform burde tage udgangspunkt i bedst mulig  

 ressourceudnyttelse på grundlag af en finansieringsmodel med  

 større sammenhæng mellem efterspørgsel og finansiering.  

 Samtidig burde reformen sikre de bedste muligheder for voksen- og  

 efteruddannelse, uanset nuværende uddannelse og fagligt og  

 erhvervsmæssigt niveau.
Endelig burde voksen- og  

 efteruddannelsesreformen fokusere på mulighederne for bedre  

 koordination mellem forskellige uddannelsesinstitutionstyper, eksempelvis ved  

 hjælp af øget fokus på institutionssammenlægninger,  

 hvor det måtte være hensigtsmæssigt.
Ændringsforslag Af	undervisningsministeren, tiltrådt af et flertal  

(S, SF, CD, RV og EL):
Til § 7 1) I stk. 4 indsættes efter »kompetenceafklarende forløb«: », herunder regler,  

 hvorefter en ansøger inden for erhvervsuddannelsernes område kan  

 indbringe en afgørelse truffet af skolen eller institutionen  

 vedrørende ansøgerens praktiske kompetence for vedkommende  

 faglige udvalg«.
Til § 8 2) I stk. 1 indsættes efter 2. pkt. som nyt  

 punktum:
» Til § 23 3) Stk. 1, nr. 2, affattes således:
» 4) Stk. 4 udgår.
Bemærkninger Til nr. 1 Skolen eller institutionen vil i forbindelse med  

 kompetencevurderingen bl.a. træffe afgørelse vedrørende  

 ansøgerens praktiske kompetence i henhold til reglerne om den  

 pågældende uddannelse.
For erhvervsuddannelsernes vedkommende  

 træffes afgørelsen i henhold til de regler, som er fastsat om  

 praktikuddannelsens mål og indhold efter det pågældende  

 faglige udvalgs bestemmelse, jf. bemærkningerne til forslaget om  

 ændring af lovforslagets § 8, stk. 1. Det vil derfor være  

 hensigtsmæssigt, at ansøgeren får mulighed for at  

 indbringe klager over skolens eller institutionens afgørelser  

 vedrørende ansøgerens praktiske kompetence til det faglige  

 udvalg.
Det forudsættes, at der i tilsvarende omfang  

 foretages en afskæring af den klageadgang til ministeren  

 vedrørende retlige spørgsmål, som er hjemlet i  

 lovforslagets § 30. Herved fraviges den i bemærkningerne til  

 lovforslagets § 30, stk. 2, anførte forudsætning, hvorefter  

 bestemmelsen ikke vil blive anvendt til at afskære klageadgangen til  

 ministeren, når det drejer sig om afgørelser truffet af private  

 selvejende institutioner.
Afskæring af klageadgangen findes imidlertid  

 ubetænkelig, i det omfang klagevejen erstattes af klageadgang til det  

 faglige udvalg, som har kompetence med hensyn til  

 praktikspørgsmål inden for den relevante erhvervsuddannelse.  

 Dette svarer til kompetencefordelingen inden for erhvervsuddannelsernes  

 område, hvor det er de faglige udvalg og ikke ministeriet, der  

 træffer afgørelser i konkrete sager vedrørende  

 praktikuddannelsen enten som 1. instans eller som klagemyndighed.
Udvalgenes  

 afgørelser kan ikke indbringes for anden administrativ myndighed.
Til nr. 2 Den praktiske kompetence erhverves i erhvervsuddannelserne  

 gennem praktikuddannelse.
Efter lovgivningen om erhvervsuddannelser har  

 organisationerne i de faglige udvalg et betydeligt ansvar for  

 praktikuddannelsen og dermed for erhvervsuddannelsernes kvalitet.
Da der ikke er praktik i en grunduddannelse for voksne,  

 kan de faglige udvalg ikke tillægges tilsvarende kompetence på  

 dette område som efter lovgivningen om erhvervsuddannelser.
De faglige  

 udvalg bør imidlertid også have mulighed for at kunne bidrage  

 til at sikre god kvalitet i grunduddannelsen for voksne.
Dermed understreges  

 det, at såvel kompetencevurderingen som fastsættelsen af  

 uddannelsesplanen skal ske i overensstemmelse med erhvervsuddannelseslovens §  

 32.
 Det foreslås derfor, at de faglige udvalg skal have  

 lejlighed til at følge den praksis, der vil udvikle sig gennem  

 skolernes anvendelse af § 8. På denne måde får de faglige  

 udvalg dels lejlighed til at vurdere behovet for eventuelle ændringer i  

 reglerne om erhvervsuddannelserne, som skolerne skal følge ved deres  

 kompetencevurdering, dels mulighed for gennem de lokale uddannelsesudvalg at  

 påvirke den enkelte skoles fremtidige praksis vedrørende  

 fastsættelse af uddannelsesplaner på baggrund af de  

 indhøstede erfaringer.
Det bemærkes herved, at praktikreglerne i en  

 erhvervsuddannelse fastsættes efter de faglige udvalgs bestemmelse.
De  

 skal bl.a. angive uddannelsens mål og på grundlag heraf beskrive  

 arbejdsområder og funktioner, som praktikuddannelsen skal omfatte.  

 Dette følger af erhvervsuddannelseslovens § 32. Det forudsættes,  

 at disse praktikregler for fremtiden udformes på en sådan  

 måde, at de bliver velegnede som kompetencebeskrivelser, der kan  

 udgøre det beskrivelsesmæssige grundlag for skolernes  

 kompetencevurderinger i henhold til lovforslagets § 7 og fastsættelse  

 af uddannelsesplaner efter § 8, for så vidt angår den praktiske  

 kompetence.
 Som anført i bemærkningerne til § 7, stk. 2,  

 i lovforslaget, forventes beskrivelserne også uddybet i vejledninger  

 til de kommende bekendtgørelser om erhvervsuddannelserne.
Til nr. 3 og 4 Tilskud til de af § 23 omfattede uddannelseselementer ydes  

 efter § 6 i lov om åben uddannelse.
Det fremgår af afsnittet om  

 formål og sammenhæng med andre uddannelsesreformer m.v. i de  

 almindelige bemærkninger til lovforslaget om åben uddannelse (jf.  

 L 251, side 4, 1. spalte), at tilskud til bl.a. uddannelseselementer i  

 grunduddannelse for voksne, herunder svendeprøver, der afholdes af de  

 faglige udvalg, hjemles i lov om åben uddannelse og udbetales til  

 institutionerne fra Undervisningsministeriet.
Der stilles derfor et teknisk  

 ændringsforslag, der giver en tilsvarende hjemmel i lov om  

 erhvervsrettet grunduddannelse og videregående uddannelse  

 (videreuddannelsessystemet) for voksne til at udbetale tilskuddet til  

 institutionerne.
Skolen eller institutionen skal herefter refundere de  

 faglige udvalgs udgifter i forbindelse med afholdelse af  

 svendeprøverne.
Refusionen sker efter samme principper, som  

 gælder for praktikvirksomhedens refusion af det faglige udvalgs  

 udgifter i forbindelse med afholdelse af svendeprøver, som fastsat i  

 erhvervsuddannelseslovens § 33, stk. 4.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Anders Mølgaard (V) nfmd.  

  Hanne Severinsen (V)  Else Winther Andersen (V)  

 Karen Rønde (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
Bilag Spørgsmål til undervisningsministeren og  

 dennes svar herpå Spørgsmål 22, 39, 41 og 42 og svarene  

 herpå er optrykt efter ønske fra Venstre, og  

 spørgsmål 44 og svar herpå er optrykt efter ønske  

 fra Socialistisk Folkeparti.
 Spørgsmål 22:
 Ministeren bedes uddybe, hvorledes det sikres, at  

 eksisterende efter- og videreuddannelsestilbud i privat og offentligt regi  

 passer ind i det foreslåede voksenuddannelsessystem, således at  

 der ikke opstår blindgyder.
 Svar:
 For så vidt angår private uddannelser henvises  

 til svaret på spørgsmål 20.
 Med hensyn til uddannelser under Undervisningsministeriet  

 vil det som led i opfølgningen på det vedtagne lovforslag  

 være en opgave at gennemgå eksisterende deltidsuddannelser under  

 åben uddannelse, der kan indplaceres i forhold til  

 videreuddannelsessystemets niveauer med henblik på at tage stilling  

 til, om der bør ske ændringer eller tilpasninger især  

 m.h.t. indgangsniveau, mål og indhold, længde og afgangsniveau.
 For nogle af uddannelserne vil der være tale om, at  

 deres afgangsniveau gør det meningsfuldt at gennemføre  

 supplering op til et niveau i videreuddannelsessystemet for voksne, idet  

 suppleringen forudsættes ikke at være af for stort omfang i  

 forhold til selve uddannelsens omfang (f. eks. ikke over 0,25  

 årsværk).
 Visse deltidsuddannelser under åben uddannelse vil  

 dog - som det tegner sig nu - vise sig at være for korte eller  

 afsluttes på et sådant niveau, at det ikke uden en revision af  

 såvel uddannelsens indgangs- som afgangsniveau vil være  

 meningsfuldt at lave regler om supplerings- eller  

 påbygningsforløb.
I de senere år er der blevet udviklet og godkendt en  

 lang række diplom- og masteruddannelser ved mellemlange  

 videregående uddannelsesinstitutioner og ved universiteterne og andre  

 højere uddannelsesinstitutioner.
I forbindelse med vurderingen af det  

 fremtidige udviklingsbehov for nye diplom- og masteruddannelser, jf.  

 nærmere mit svar ovenfor på spørgsmål 2, vil  

 imidlertid også indgå, hvilke af de eksisterende diplom- og  

 masteruddannelser samt andre åbne uddannelser der skal fortsætte,  

 sammenlægges, justeres eller nedlægges, bl.a. for at undgå  

 at der opstår blindgyder.
 Spørgsmål 39:
 I forlængelse af svar på  

 spørgsmål 10, jf. bilag 24, bedes ministeren redegøre for  

 de administrative og økonomiske konsekvenser for de enkelte skoler i  

 forbindelse med udarbejdelse af deltagernes personlige uddannelsesplaner,  

 samt hvem der dækker merkomkostningerne.
 Svar:
På forslag til finanslov 2001 vil der blive  

 opført en takst for tilskud pr. uddannelsesplan til dækning af  

 udgifter til vejledning og udarbejdelse af uddannelsesplan.
Der er tale om et  

 særskilt tilskud ud over tilskud til afholdelse af kompetenceafklarende  

 forløb.
Alle skoler og andre institutioner, der efter § 5, stk. 2, i L  

 250 godkendes til at udbyde GVU, kan modtage tilskud for deres vejlednings-  

 og planlægningsaktivitet i forbindelse med udarbejdelse af  

 uddannelsesplaner.
Vejledning, udarbejdelse af uddannelsesplan og afsluttende  

 projekt i fleksible forløb på videregående niveauer (VVU,  

 diplom og master) finansieres også efter reglerne i lov om åben  

 uddannelse.
På forslag til finanslov 2001 vil der blive opført  

 et tilskud pr. udarbejdet uddannelsesplan inklusive vejledning til delvis  

 dækning af uddannelsesinstitutionens udgifter hertil, idet der i lov om  

 åben uddannelse forudsættes en vis deltagerbetaling.
 Spørgsmål 41:
 I forlængelse af svar på  

 spørgsmål 20, jf. bilag 24, bedes ministeren redegøre  

 for, hvorfor 1/10 og ikke eksempelvis 1/5 er valgt som det maksimale omfang  

 af uddannelseselementer, gennemført på en privat  

 uddannelsesinstitution.
 Svar:
Der er her tale om en afvejning af modstående  

 hensyn.
Det ene er ønsket om en så fleksibel  

 tilrettelæggelse som muligt.
Det skal imødekomme hensynet til  

 den enkelte, som med vejledning fra en uddannelsesinstitution og inden for  

 visse rammer selv skal kunne vælge og tilrettelægge sit eget  

 uddannelsesforløb.
Fleksible forløb giver mulighed for  

 tilpasning til ændrede kompetencebehov på  arbejdsmarkedet.
Det andet hensyn er kvalitetssikring med hensyn til  

 fleksible forløb, hvor der ikke foreligger en  

 uddannelsesbekendtgørelse, men kun rammer i form af krav til  

 sammensætningen og tilrettelæggelsen.
Denne kvalitetssikring skal  

 også bidrage til at sikre uddannelsernes afgangsniveau.
I det omfang  

 der indgår uddannelseselementer fra eksisterende uddannelser, vil de  

 være omfattet af den kvalitetskontrol, især i forbindelse med  

 prøver, der fremgår af den pågældende  

 uddannelsesbekendtgørelse udstedt med hjemmel i lov.  

 Uddannelseselementer, der ikke indeholder prøver,  

 uddannelseselementer, hvor prøverne ikke er gennemført, og  

 uddannelseselementer gennemført på en privat  

 uddannelsesinstitution vil derimod ikke være omfattet af en tilsvarende  

 kontrol.
Ud fra afvejningen af de to hensyn er det maksimale omfang  

 fastsat til 1/10. Et større omfang af uddannelseselementer, som ikke  

 kvalitetssikres gennem sædvanlige kvalitetssikringsmekanismer i en  

 ministeriel bekendtgørelse, ville kræve, at  

 Undervisningsministeriet pålægges en forpligtelse til at  

 stå for garantien for private uddannelser.
Et maksimalt omfang på  

 1/5 af private uddannelseselementer m.v. i et fleksibelt forløb ville  

 således efter min opfattelse ikke kunne fritage  

 Undervisningsministeriet for en sådan forpligtelse.
 Spørgsmål 42:
 I forlængelse af svar på  

 spørgsmål 22, jf. bilag 24, bedes ministeren redegøre  

 for, hvilke uddannelsers afgangsniveau der kan forventes at skulle suppleres  

 op for at nå op til et niveau i videreuddannelsessystemet.
 Svar:
Som nævnt i svaret på spørgsmål  

 22 vil det som led i opfølgningen på det vedtagne lovforslag  

 være en opgave at gennemgå eksisterende deltidsuddannelser under  

 åben uddannelse.
Gennemgangen vil både indebære  

 stillingtagen til, om uddannelserne kan indplaceres i forhold til  

 videreuddannelsessystemets niveauer, og om der kan og bør ske  

 ændringer eller tilpasninger især mht. indgangsniveau, mål  

 og indhold, længde og afgangsniveau.
 Denne opgave vil vi snarest tage fat på i  

 Undervisningsministeriet, men da den ikke er gennemført endnu, er det  

 for tidligt at sige noget nærmere om, hvilke beslutninger der kan  

 træffes for de enkelte uddannelser.
Et nærliggende eksempel på en uddannelse, der  

 skal tages stilling til, er merkonomuddannelsen (og parallelt hermed  

 teknonomuddannelsen), idet der er tale om ganske mange, der  

 gennemfører uddannelsen, og der vil kunne være tale om relevante  

 videreuddannelsesmuligheder i videreuddannelsessystemet for voksne.
Samtidig  

 har uddannelsen et omfang, der gør det aktuelt at vurdere, om der  

 bør udarbejdes regler om supplerende uddannelsesaktiviteter eller  

 påbygningsforløb.
Efter den foreslåede bestemmelse i § 1, nr. 4 vedr.  

 § 2, stk. 2, i L 251 om åben uddannelse kan der fastsættes regler  

 om supplerende uddannelsesaktiviteter bl.a. med henblik på, at en  

 ansøger med en åben uddannelse suppleret med sådanne  

 kurser vil kunne opfylde adgangsbetingelserne til en uddannelse på et  

 højere niveau i videreuddannelsessystemet.
Efter den foreslåede  

 § 19, nr. 1, litra b, i L 250, kan der fastsættes regler om  

 særlige, afsluttende uddannelsesforløb  

 (påbygningsforløb), således at en ansøger med en  

 åben uddannelse ved at tage et påbygningsforløb kan  

 erhverve f.eks. en fuld VVU-uddannelse inkl. afgangsprojekt.
 Spørgsmål 44:
 I hvilket omfang er der mulighed for at tilbyde  

 voksenundervisning efter L 250, hvis der ikke er KVU de  

 pågældende steder, eller hvis der alene er KVU som forlagt  

 undervisning.  Der tænkes her f.eks. på yderområder som  

 Bornholm, Tønder, Hjørring, Nykøbing S m.v.
 Svar:
Uddannelsesinstitutionerne vil kunne få adgang til  

 udbud af voksenuddannelser, f.eks. eksisterende deltidsuddannelser under  

 åben uddannelse eller nye VVU-uddannelser, uden at de i forvejen er  

 godkendt til f.eks. ordinær KVU-uddannelse eller indgår i en  

 aftale om forlagt undervisning.
F.eks kan det tænkes, at enkelte af de  

 tidligere akademiuddannelser, der ikke i dag dækkes af en eksisterende  

 KVU-uddannelse, kan etableres som åben uddannelse (VVU), hvis der er et  

 relevant behov for uddannelsen.
Vurderingen af, om en uddannelsesinstitution  

 kan få adgang til et sådant udbud, vil følge de normale  

 kriterier om, at institutionen kan sikre kvaliteten af udbudet, samt at der  

 er det nødvendige søgningsmæssige og  

 erhvervsmæssige grundlag for udbudet, herunder en vurdering af  

 økonomien i udbudet.
Herudover vil der også være adgang til forlagt  

 undervisning som voksenuddannelse.
Denne adgang vil ikke være  

 forskellig fra adgangen til forlagt undervisning af f.eks. ordinære  

 uddannelser (KVU, MVU). Forlagt undervisning giver mulighed for regional  

 spredning af uddannelsesudbudet.
Forlagt undervisning betyder, at en institution, der er  

 godkendt til uddannelsen, gennemfører undervisning på en anden  

 institution.
Den godkendte institution er ansvarlig for undervisningen og  

 dens gennemførelse.
Forlagt undervisning kan gennemføres ved  

 hjælp af lærerkræfter fra den godkendte institution og  

 fjernundervisning, men det er også muligt, at den institution, der  

 modtager forlagt undervisning, kan anvende egne kvalificerede  

 lærerkræfter og derved beholde et fagligt miljø. Det er  

 dog en forudsætning, at lærerne ved de to institutioner indleder  

 et samarbejde om faglig ajourføring og udvikling, der er naturligt for  

 et samlet fagligt miljø.
Institutioner, der er godkendt som udbydere af  

 KVU-uddannelser, eller i videreuddannelsessystemet f.eks.
VVU-uddannelser,  

 kan således medvirke til at sikre, at KVU/VVU-uddannelsesmiljøer  

 også etableres i udkantområder, hvor det ikke er muligt for de  

 eksisterende institutioner at bære en uddannelse selv.
Det er den  

 enkelte udbydende institution, som er den primære part i en vurdering  

 af, om også institutionens godkendte voksenuddannelser kan indgå  

 i et samarbejde med en anden institution som forlagt undervisning På de ordinære KVU-uddannelser er der aktuelt  

 arbejde i gang med at etablere forlagt undervisning i flere regionale  

 områder, f.eks.
Bornholm, den vestlige del af Sønderjylland  

 (Tønder),  Djursland (Grenå) og Odsherred (Holbæk).
I det omfang betingelserne for udbud som forlagt  

 undervisning er til stede, herunder at udbudet ikke bidrager til at  

 underminere uddannelsesudbudet for andre institutioner i lokalområdet,  

 der er godkendt til tilsvarende udbud, vil udbud også kunne godkendes  

 for voksenuddannelser under VFV-systemet, f.eks.
VVU-uddannelser, også  

 selv om der ikke allerede er godkendt forlagt undervisning af ordinære  

 uddannelser på KVU-niveau.
