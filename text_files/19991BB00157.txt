Fremsat den 4. maj 2000 af Tom Behnke (FRI),  

 Kim Behnke (FRI), Thorkild B.
Fransgaard (FRI)   

 og Kirsten Jacobsen (FRI) Forslag til folketingsbeslutning om afskaffelse af frameldingskupon for bidrag til politiske  

 partier Folketinget opfordrer regeringen til inden 31. december  

 2000 at fremsætte forslag til lov om ændring af lov om private  

 bidrag til politiske partier og offentliggørelse af politiske partiers  

 regnskaber således, at det lovbestemte krav om, at medlemmer af  

 fagforeninger skal have den såkaldte frameldingskupon, afskaffes.
Bemærkninger til forslaget Forslaget går i al sin enkelhed ud  

 på at ændre gældende regler, således at man som  

 medlem af en fagforening i fremtiden ikke lovbestemt skal have muligheden for  

 at indsende en frameldingskupon, hvis man ikke ønsker at »betale  

 bidrag til politiske partier eller partipolitiske formål i  

 øvrigt«.
 Frameldingskuponen blev opfundet for at  

 imødegå utilfredse fagforeningsmedlemmer, der derved via  

 kontingentet kunne slippe for at være med til at bidrage  

 økonomisk til et eller flere politiske partier typisk socialistiske  

 partier.
 Det er imidlertid en stor narresut, for selv om man  

 indsender en sådan kupon, så slipper man ikke billigere i  

 kontingent, og dermed er det kun en regnskabsmæssig detalje at flytte  

 rundt på pengene, og i den sidste ende er alle alligevel med til at  

 betale.
For det andet koster LO-fagforeningernes omfattende  

 politiske virke langt mere end det direkte økonomiske tilskud fra LO  

 til Socialdemokratiet.
Her er nogle få eksempler på ting, som  

 alle medlemmer - frameldingskupon eller ej - betaler til:
Fagbladene, som op til valgene indeholder politiske synspunkter, der  

 er langt ud over det arbejdsmæssige og faglige.
SiD´s pressechef har  

 udtalt, at fagbladene er det vigtigste medie i valgkampe Valgannoncer; SiD s hovedkasserer har indrømmet, at pengene  

 til sådanne annoncer bliver taget fra fælleskassen, jf. bilag  

 omdelt i Arbejdsmarkedsudvalget 1999-2000 (alm.del - bilag 26) Arbejderbevægelsens Faglige, Politiske Sekretariat, som er et  

 socialdemokratisk kontor betalt af LO, jf. deres hjemmeside www.afps.dk Politiske kurser for tillidsmænd Socialdemokratiske valgkampagner ført af den lokale  

 fagforenings afdeling o.s.v.
Ovenstående viser, at LO-fagforeningerne er  

 politiske organisationer, som nok så mange frameldingskuponer eller  

 tilmeldingskuponer ikke kan ændre ved.
F.eks. står der direkte i  

 SiD s formålsparagraf, (§ 2, stk. 6), at man vil arbejde for at skabe  

 et demokratisk socialistisk samfund.
Frameldingskuponen er altså uden værdi for  

 lønmodtageren; men til gengæld et nyttigt redskab for  

 LO-ledelsen.
Med kuponen i hånden har LO-ledelsen fejlinformeret  

 tusindvis af utilfredse ikke-socialdemokratiske lønmodtagere: »I  

 behøver ikke at støtte Socialdemokratiet«.
Det har været foreslået, at man skal  

 ændre frameldingskuponen til en tilmeldingskupon.
Ideen er tiltalende,  

 og forslagsstillerne har tidligere været enig i denne mulighed, da det  

 vil give et helt andet billede.
Forslagsstillerne har dog ændret  

 opfattelse og mener nu, at der ikke skal være et lovbestemt krav om at  

 kunne vælge fra eller vælge til, da begge dele giver det samme  

 falske billede, nemlig at man undgår at støtte partipolitisk  

 arbejde, hvilket er direkte forkert.
En tilmeldingskupon vil derfor ikke  

 ændre på førnævnte eksempler.
Men tilmeldingskuponen har i et enkelt tilfælde dog  

 vist sig at være en effektiv måde at måle medlemmernes  

 vilje til at støtte f.eks.
Socialdemokratiet på.
Dansk  

 Jernbanearbejderforbund startede med ordningen med frameldingskupon, og det  

 viste sig, at 682 ud af ca. 7.000 medlemmer meldte fra.
Så traf man den  

 modige beslutning at give medlemmerne mulighed for i stedet at udfylde en  

 tilmeldingskupon, hvilket bevirkede, at kun 27 ud af de ca. 7.000 medlemmer  

 tilmeldte sig Men uanset denne sjove historie, så fjerner  

 både frameldingskuponen og tilmeldingskuponen debatten fra det  

 væsentlige.
 Det væsentlige er, at mange fagforeninger i Danmark  

 har et klart politisk mål, og uanset hvordan reglerne indrettes,  

 så vil de fortsætte med at arbejde for dette politiske   typisk  

 socialdemokratiske mål på den ene eller anden måde - kupon  

 eller ej.
Samtidig er det et faktum, at man i en lang række  

 erhverv og i en lang række virksomheder skal være medlem af en af  

 disse fagforeninger for overhovedet at kunne få lov til at arbejde.
Det  

 er med andre ord ofte en forudsætning for at få arbejde i  

 Danmark, at man aktivt støtter en bestemt partipolitik (oftest  

 socialdemokratisk).
 Det strider mod mange internationale traktater,  

 erklæringer og pagter, og det strider mod ånden i grundloven, men  

 der er ikke politisk vilje til at efterleve alle disse overordnede regler.  

 Man henviser bare til, at eksklusivaftalerne er indgået på  

 såkaldt frivilligt grundlag, selv om der i mange tilfælde har  

 været forudgående langvarige blokader af virksomhederne.
Hundredtusindvis af ikke-socialistiske lønmodtagere  

 er i dag tvunget til at være medlem af en socialdemokratisk fagforening  

 for at kunne få eller fastholde deres arbejde.
Det er en  

 skændsel.
Forslagsstillerne mener tillige, at fagforeningerne er  

 private foreninger på lige fod med andre.
Derfor skal de ikke  

 særbehandles   hverken positivt eller negativt.
Dette medfører,  

 at staten ikke skal blande sig i, hvad de private fagforeninger bruger deres  

 penge til.
Omvendt skal fagforeningskontingenter heller ikke være  

 fradragsberettigede, og fagforeningerne skal ikke have ret til at tvinge folk  

 til medlemskab.
 Den lovbestemte frameldingskupon foreslås afskaffet,  

 så staten ikke er medvirkende til at stikke blår i øjnene  

 på befolkningen.
 Der er fagforeningstvang i Danmark, og debatten om denne  

 skal ikke skjules bag tilfældige og intetsigende frameldingskuponer.
Skriftlig fremsættelse Tom Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om afskaffelse af  

 frameldingskupon for bidrag til politiske partier.
(Beslutningsforslag nr.
B 157).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
