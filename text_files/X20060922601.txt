Skattefri virksomhedsomdannelse   

 omdannelse af øjenlægeklinik udensamtidig omdannelse af landbrugsvirksomhed Ligningsrådet var stillet spørgsmålet om,  

 hvorvidt en øjenlæge kunne gennemføre en skattefri virksomhedsomdannelse af  

 den  

 af ham drevne øjenlægeklinik uden samtidig at omdanne sin landbrugsvirksomhed  

 til selskab.
Omdannelsen ønskedes gennemført pr. 1. januar 2005 med hjemmel i  

 lov om skattefri virksomhedsomdannelse § 2.
 Ligningsrådet besvarede spørgsmålet bekræftende,  

 jf. nedenfor.
Beskrivelse af de faktiske forhold Øjenlægen havde gennem en årrække ejet og drevet  

 øjenlægeklinik.
 Endvidere ejede og drev øjenlægen en  

 landbrugsvirksomhed med et samlet jordtilliggende på ca.  

 46,6 ha. i fællesskab med sin hustru. Ægteparret boede tillige  

 på ejendommen.
 Landbrugsejendommen ønskedes ikke omdannet til  

 selskab, da den også efter et eventuelt salg af øjenlægevirksomheden  

 påregnedes  

 drevet erhvervsmæssigt, ligesom ejerboligen fortsat skulle være familiens  

 hjem.
 Såvel øjenlægevirksomheden som  

 landbrugsvirksomheden havde hidtil været beskattet efter reglerne i  

 virksomhedsskatteloven.
Forespørgers opfattelse Forespørger var af den opfattelse, at det efter  

 reglerne i virksomhedsomdannelsesloven var muligt for øjenlægen at vælge en  

 skattefri omdannelse af øjenklinikken uden samtidig at omdanne  

 landbrugsvirksomheden.
Forespørger fremførte, at hver virksomhed i  

 relation til lov om skattefri virksomhedsomdannelse  blev betragtet som  

 en  

 selvstændig virksomhed, der under nærmere angivne betingelser kunne omdannes  

 særskilt.
Forespørger henviste i den forbindelse til cirkulære nr. 207 af 23.  

 december 1999 om skattefri virksomhedsomdannelse.
Det var således kun ved  

 anvendelse af virksomhedsordningen, at en virksomhedsejer, der drev flere  

 virksomheder, skulle behandle disse som én virksomhed, jf.  

 virksomhedsskattelovens § 2, stk. 3.
 Forespørger fremførte endvidere, at ved en  

 skattefri virksomhedsomdannelse, hvor omdannelsen ikke omfattede samtlige de  

 af  

 omdanneren drevne virksomheder, som hidtil havde været omfattet af  

 virksomhedsskatteloven, var en af de betingelser, der skulle være opfyldt, at  

 indskudskontoen ikke måtte være negativ, jf. virksomhedsomdannelseslovens §  

 2,  

 stk. 1, nr. 5. Det var forespørgers opfattelse, at denne betingelse  

 utvivlsomt  

 ville blive opfyldt i forbindelse med omdannelse af øjenlægevirksomheden.
Endelig henviste forespørger til  

 lovforarbejderne til de ændringer der blev gennemført i 1999 i  

 virksomhedsomdannelsesloven,  

 hvoraf det fulgte, at en person, der ejer flere virksomheder kunne vælge at  

 indskyde disse i hvert sit selskab, eller vælge kun at omdanne den ene  

 virksomhed  

 til selskab.
Samme sted var det ligeledes præciseret, at den gældende praksis  

 for, hvornår der forelå en virksomhed kunne videreføres uændret.
Den skatteansættende myndigheds  

 udtalelse Den skatteansættende myndighed bemærkede, at det  

 ud fra gennemgang af skatteregnskaberne fra 1988, hvor landbrugsejendommen  

 blev  

 købt og til det indsendte foreløbige regnskab for 2003 er konstateret, at  

 landbrugsvirksomheden i alle årene har været underskudsgivende og  

 øjenlægevirksomheden  

 har været overskudsgivende.
Der er således igennem tiden løbende overført  

 likvide midler fra øjenlægevirksomheden til landbrugsvirksomheden.
Iflg. det foreløbige udkast til regnskab for  

 2003 ... er der underskud på ca. 80.000 kr.
På trods heraf er  

 landbrugsvirksomhedens  

 kassekredit forøget fra +116.335 kr. primo til +798.968 kr. ultimo, uden at  

 gælden er forøget.
Kassekreditten i øjenlægevirksomheden er i samme periode  

 formindsket fra +1.072.079 kr. til +411.764 kr.
Dette er efter den kommunale  

 skattemyndigheds opfattelse udtryk for, at der er overført væsentlige midler  

 fra øjenlægevirksomheden til landbrugsvirksomheden.
 Da der løbende er overført midler fra den  

 overskudsgivende øjenlægevirksomhed til den underskudsgivende  

 landbrugsvirksomhed, er det umiddelbart den kommunale skattemyndigheds  

 opfattelse,  

 at de samlede aktiver og passiver ikke med sikkerhed kan fordeles mellem de  

 to  

 virksomheder, og at der derfor som udgangspunkt skal ske en samlet omdannelse  

 af samtlige aktiver og passiver i henhold til § 2 stk. 1, nr. 2.
Ligningsrådet afgørelse og begrundelse Ved omdannelse af en personligt ejet virksomhed  

 til et aktie- eller anpartsselskab, der registreres her i landet, har ejeren  

 adgang til at anvende reglerne i lov om skattefri virksomhedsomdannelse (VOL)  

 i  

 stedet for skattelovgivningens almindelige regler, jf.
VOL § 1, stk. 1. For  

 at  

 reglerne i VOL kan finde anvendelse, skal alle betingelserne i lovens § 2,  

 stk.  

 1, nr. 1-7 være opfyldt.
Ifølge virksomhedsskattelovens § 2, stk. 3, skal  

 en virksomhedsejer, der driver flere virksomheder, behandle disse som én  

 virksomhed ved anvendelse af virksomhedsordningen.
I relation til VOL  

 betragtes  

 de som selvstændige virksomheder, der under givne betingelser kan omdannes  

 særskilt, jf. cirkulære nr. 207 af 23.12.1999, punkt 2.
Efter betingelsen i VOL § 2, stk. 1, nr. 2 skal  

 alle aktiver og passiver i virksomheden overdrages til selskabet.
Når det må  

 lægges til grund, at en ejer driver to eller flere virksomheder, men der kun  

 ønskes foretaget en omdannelse af en enkelt af disse virksomheder, må der  

 derfor foretages en afgrænsning af de aktiver og passiver, der hører til den  

 omdannede virksomhed.
 Ved fastlæggelsen af hvilke aktiver og passiver,  

 der indgår i den virksomhed, der ønskes omdannet, foretages en konkret  

 vurdering med udgangspunkt i de regnskaber og indkomstopgørelser, der gennem  

 årene er udarbejdet for virksomheden.
Som den skatteansættende myndighed bemærker,  

 fremgår det af regnskabet for 2003, at et bankindestående, der i regnskabet  

 posteres som "Landbrug Kassekredit", i 2003 er steget med kr.  

 682.633. Da landbrugsvirksomheden stedse har givet underskud, må det  

 formodes,  

 at midler fra den overskudgivende øjenlægeklinik er blevet overført til  

 landbrugsvirksomheden.
Denne formodning bestyrkes endvidere af, at det  

 bankindestående, der er posteret som "Klinik Kassekredit", i samme  

 periode er faldet med kr. 660.315.
Til brug for den skattefri virksomhedsomdannelse  

 af øjenlægevirksomheden, er der udarbejdet et estimat til åbningsbalance for  

 øjenlægeselskabet.
Af balancen fremgår det, at samtlige likvide midler  

 indskydes i selskabet.
Det er således både indeståendet på landbrugets  

 kassekredit og øjenlægeklinikkens kassekredit, der vil blive indskudt i  

 selskabet.
Da det som ovenfor anført må lægges til grund,  

 at bankindeståendet på landbrugets kassekredit reelt hidrører fra driften af  

 øjenlægevirksomheden, er indeståendet et aktiv i øjenlægeklinikken og skal  

 følgelig indskydes i selskabet i tilfælde af skattefri virksomhedsomdannelse  

 af  

 klinikken, jf.
VOL § 2, stk.1, nr. 2.
 Efter en samlet konkret vurdering af de  

 forelagte oplysninger og regnskaber finder Ligningsrådet, at alle aktiver og  

 passiver tilhørende øjenlægeklinikken indgår i den estimerede åbningsbalance  

 for selskabet, hvorfor der ikke kan stilles krav om, at der skal ske en  

 samlet  

 omdannelse af begge virksomheder.
 På baggrund af ovenstående besvares spørgsmålet  

 med ja.
