 Konkurrenceankenævnet har stadfæstet Konkurrencerådets afgørelse om,  

 at Danske Malermestre skal ophøre med at udsende Malerfagets mesterprisliste  

 (* 2). Konkurrenceankenævnet lagde vægt på, at prislisten ved sin anvendelse  

 af standardnormer havde en prisuniformerende virkning, der i  

 konkurrencemæssig henseende ikke modsvaredes af andre fordele, og at listen  

 havde afgørende betydning for prisfastsættelsen ved regningsarbejde og  

 betydelig prisdannende effekt ved afgivelse af tilbud, hvori lå en sådan  

 konkurrencebegrænsning, at Konkurrencerådets påbud om ophævelse af prislisten  

 var berettiget.
År 1992, den 7. oktober, afsagde Konkurrenceankenævnet i sagen j.nr.  

 90-68.707 Danske Malermestre ctr.
KonkurrenceRådet sålydende 1.Ved skrivelse af 4. december 1990 har advokat Niels Oluf Kyed på vegne  

 Danske Malermestre klaget over en af KonkurrenceRådet den 8. november 1990  

 truffet afgørelse, hvorved rådet pålagde Danske Malermestre at ophøre med at  

 udsende Malerfagets mesterprisliste.
 Klageren har principalt påstået påbuddet ophævet og har subsidiært påstået  

 sagen hjemvist til drøftelse af prislistens enkelte led.
 KonkurrenceRådet har påstået afgørelsen stadfæstet.
 Under sagens behandling har ankenævnet bestemt, at klagen skal tillægges  

 opsættende virkning.
 Sagen har været mundtligt behandlet.
 Håndværksrådet er indtrådt som biintervenient til støtte for Danske  

 Malermestre.
 2.Rådets skrivelse af 8. november 1990 er sålydende:
 »KonkurrenceRådets forretningsudvalg behandlede på sit møde den 7.  

 november 1990 sagen vedrørende malerfagets mesterprisliste.  

 Forretningsudvalget besluttede at gennemføre rådets beslutning på mødet den  

 10. oktober 1990 om at pålægge Danske Malermestre at ophøre med at udsende  

 malerfagets mesterprisliste under henvisning til konkurrencelovens § 12, stk.  

 1 med virkning pr. 1. januar 1991.
 Der henvises til KonkurrenceRådets skrivelse af 11. oktober 1990, hvori  

 man oplyste at Rådet på mødet den 10. oktober 1990 havde bemyndiget  

 sekretariatet til at optage forhandlinger med Danske Malermestre med henblik  

 på ophævelse af malerfagets mesterprisliste i henhold til konkurrencelovens §  

 11.
 En sådan forhandling fandt sted på et møde, afholdt den 22. oktober 1990.  

 Danske Malermestre meddelte under dette møde, at organisationen ikke ønskede  

 frivilligt at trække mesterprislisten tilbage. ....«.
 3a Klagerens argumentation.
 Klageren har anført, at Malerfagets Mesterprisliste ikke indebærer en  

 konkurrencebegrænsning, der medfører eller vil kunne medføre skadelige  

 virkninger for konkurrencen og dermed for effektiviteten inden for  

 malerfaget.
 Listen er opbygget med stor saglighed og er i sin nuværende udformning fra  

 1977. Siden er der foretaget årlige justeringer.
 I mesterprislisten indgår en række udgifter.
Arbejdslønnen i malerfaget er fastsat ved akkord og nedfældet i  

 svendeprislister.
Lønudgiften med tillæg af sociale ydelser kan følgelig  

 umiddelbart anvendes som udtryk for en given arbejdsydelse.
Hertil kommer  

 reguleringstillæg, der er en følge af arbejdstidsnedsættelse.
Opmålingstillæg  

 er fastsat ved overenskomst, og de sociale lønafhængige tillæg er feriepenge  

 m.v.
Til disse udgifter lægges et bruttosalær til dækning af driftsherreløn og  

 virksomhedens omkostninger i øvrigt.
Bruttosalæret er baseret på  

 Håndværksrådets normtalsanalyse for malerfaget.
I bruttosalæret indgår en  

 avance på 10%.
De lønrelaterede udgifter udgør 80% af de samlede udgifter.
De resterende  

 udgifter vedrører materialer, der beregnes på basis af gennemsnitlig  

 engrospris.
Hertil lægges spild, der er uundgåelig i faget, og avance.
 Den samlede avance udgør 6,8%.
Der er således en direkte sammenhæng mellem det udførte arbejde og den  

 pris, der i mesterprislisten er angivet herfor.
At der indgår et  

 bruttoavancetillæg betyder ikke, at de mindst effektive virksomheder  

 tilgodeses, men er udtryk for, at prislisten som alle prislister hviler på  

 gennemsnitsberegninger, som nogle naturligvis afviger fra.
Listen er uundværlig for malerfaget og til gavn for publikum.
Den anvendes  

 som udgangspunkt for afgivelse af tilbud, men ofte kun som et vejledende  

 udgangspunkt, således at listen ikke forhindrer konkurrence ved  

 tilbudsgivning.
En ophævelse vil betyde forringelse af konkurrencevilkårene.
Hvor arbejdet udføres i regning for boligselskaber o.l., er der på forhånd  

 aftalt en graduering i forhold til listepriserne.
Kunden kan således på  

 forhånd beregne prisen på et eventuelt arbejde.
Dette kan have betydning ved  

 rådgivning til lejere.
 Ved småarbejder betyder anvendelse af prislisten sædvanlivis, at der er  

 lagt et loft over prisen til værn for kunderne, da sådanne mindre arbejder af  

 hensyn til rentabiliteten i arbejdet i modsat fald ville betyde højere pris.
Den mindre malermester har med listen et grundlag for beregning af priser  

 på et stykke arbejde.
Herved undgås ofte vanskelige individuelle  

 avanceberegninger.
 Vejledende prislister er ikke i sig selv i strid med konkurrenceloven.
Med konkurrenceloven er der ikke tilsigtet nogen realitetsændring i  

 relation til lovligheden af prislister i forhold til den tidligere  

 monopollov.
Dette må føre til, at prislisten som tidligere sket må godkendes  

 af KonkurrenceRådet efter forhandling og med eventuelle korrektioner.
KonkurrenceRådet har ikke fremlagt materiale, der godtgør, at  

 malerprislisten fører til nogen konkurrencebegrænsning.
Denne bevisbyrde  

 mangler rådet af løfte.
Til støtte for påstanden om, at sagen skal hjemvises, har klageren anført,  

 at der ikke har været ført reel forhandling om prislistens enkelte led og  

 eventuel justering.
Rådet har under forhandlingerne blot fastholdt, at listen  

 ikke kunne accepteres, så længe den var baseret på gennemsnitsberegninger  

 herunder en gennemsnitlig avance.
 3b Biintervenientens argumentation.
Håndværksrådet har særligt anført, at vejledende prislister som  

 udgangspunkt er lovlige i henhold til konkurrenceloven.
Den samlede pris i  

 listen svarer til almindelige vejledende priser, hvori der også er indregnet  

 avance og spild m.m.
Netop inden for malerfaget konkurreres som ingen sinde før på grund af  

 krisen i byggebranchen.
Hertil kommer, at prislisten alene er vejledende for  

 medlemmerne.
Endvidere har prislisten virket tilfredsstillende i en årrække,  

 og der er ikke sket afgørende ændringer, der kan begrunde en ophævelse.
Prislisten er udarbejdet på grundlag af omfattende normtalsundersøgelser  

 udført af Håndværksrådet efter retningslinier, der tidligere er godkendt af  

 Monopoltilsynet.
Håndværksrådet finder det væsentligt, at tilliden til  

 normtalsundersøgelsen fastholdes, således at rådets analyser fortsat generelt  

 kan accepteres.
 4. KonkurrenceRådets argumentation.
 Rådet har anført, at malerprislisten indeholder et fælles  

 kalkulationstillæg, som indebærer en konkurrencebegrænsning, der medfører  

 eller vil kunne medføre skadelige virkninger for konkurrencen og dermed for  

 effektiviteten i produktion og omsætning, idet tillægget kan afholde de mest  

 effektive virksomheder fra at beregne sig lavere priser.
Rådets indvendinger mod prislisten retter sig mod bruttosalæret  

 (mestersalæret), som skal dække virksomhedens omkostninger, og det ensartede  

 avancetillæg på materialer.
Det er opgjort som gennemsnittet af korrigerede  

 regnskabstal for malervirksomheder og indeholder en udokumenteret,  

 skønsmæssig avance.
Beregningen bygger på konstruerede tal, der ikke fremgår  

 af regnskabsgrundlaget, og der er ikke taget hensyn til eventuelle forskelle  

 i kalkulationen af omkostningstillægget ved regnings-og tilbudsarbejde.
 Ved beregning af priser for materialer indgår ikke den rabat,  

 virksomhederne sædvanligvis opnår.
 Samtlige kapacitetsomkostninger til beregning af bruttoavancen er  

 endvidere henført under lønudgifterne.
Endelig hviler listen på gennemsnitstal for uensartede virksomheder.  

 Princippet i konkurrencelovens § 13, stk. 2, er derimod, at bedømmelse af  

 priser skal foretages i virksomheder, der drives på en teknisk og kommercielt  

 hensigtsmæssig måde.
Dette princip er dog ikke generelt til hinder for, at  

 gennemsnitlige omkostninger kan danne grundlag for prislister, men det  

 afgørende må være, at listen ikke er til skade for effektiviteten i  

 virksomhederne.
Da det kun er det fælles kalkulationstillæg og ikke svendeprislister,  

 rådet har indvendinger mod, vil klageren fortsat kunne udsende  

 svendeprislisten.
Denne kan herefter danne grundlag for individuelle  

 kalkulationstillæg.
Dette vil ikke betyde væsentlige forskelle for  

 boligselskaberne, når disse skal vurdere prisen på et arbejde.
Malerprislisten vil som normgivende medføre en uniformering af  

 prisfastsættelsen.
En ophævelse vil ikke betyde forringet gennemsigtighed,  

 således som dette forstås i henhold til konkurrenceloven, nemlig den letteste  

 og billigst mulige adgang for forbrugerne til at skaffe sig oplysninger om  

 priser på et frit, ureguleret marked.
Her er priserne ikke ens, men betinget  

 af den enkelte virksomheds omkostninger.
Kundernes kendskab til den enkeltes  

 pris sikrer en aktiv priskonkurrence.
KonkurrenceRådet har grebet ind over for mesterprislister for murer-,  

 bygningssnedker- og tømrerarbejder, der også indeholdt bruttoavance baseret  

 på gennemsnitstal.
På disse områder er der fundet en forhandlingsløsning,  

 hvorefter den enkelte virksomhed selv skal fastsætte sin bruttoavance på  

 grundlag af egne beregninger.
KonkurrenceRådets undersøgelse af malerprislisten er et led i en  

 gennemgang af en række konkurrencebegrænsninger, der blev overført i  

 forbindelse med ophævelse af monopolloven.
Konkurrenceloven lægger op til en  

 mere overordnet vurdering af prislister og ikke som monopolloven til en  

 rimelighedsvurdering af de enkelte poster.
KonkurrenceRådet besluttede at pålægge klageren at ophøre med at udsende  

 listen.
Derfor skulle sekretariatet heller ikke forhandle med klageren.
 5. Ankenævnets bemærkninger.
Ved sin anvendelse af standardnormer for prisfastsættelsen har  

 malerprislisten en prisuniformerende virkning, der umiddelbart modvirker  

 konkurrencelovens formål, og som i så henseende ikke modsvares af andre  

 fordele.
Uanset at der er tale om et akkordlønområde, og selv om prislisten  

 kun er vejledende, har listen afgørende betydning for prisfastsættelsen ved  

 regningsarbejde og betydelig prisdannende effekt ved afgivelse af tilbud.  

 Ankenævnet tiltræder på denne baggrund, at prislisten indebærer en  

 konkurrencebegrænsning, der vil kunne medføre skadelige virkninger for  

 konkurrencen, således at rådets påbud i medfør af lovens § 12, stk. 1, har  

 været berettiget.
 (* 1) Konkurrencerådet:
Dokumentation 1992-3, s. 226-230 (* 2) Konkurrencerådet:
