Bekendtgørelse om ændring af  

 bekendtgørelse om  

 deltagervilkår og betalingsordninger ved deltagelse i  

 arbejdsmarkedsuddannelser (ændret adgangsprocedure for ledige, der er medlem af  

 en arbejdsløshedskasse) § 1 I bekendtgørelse nr. 1376 af 20. december 2000 om  

 deltagervilkår og betalingsordninger ved deltagelse i  

 arbejdsmarkedsuddannelser, foretages følgende ændringer:
 1. § 19, stk. 4, affattes således:
»For ledige, der er medlem af en  

 arbejdsløshedskasse, skal uddannelsesstedet inden uddannelsesstedet  

 træffer afgørelse om adgang, indhente  

 arbejdsløshedskassens attestation på ansøgningsskemaet.  

 Arbejdsløshedskassen skal attestere, 1)	om den ledige befinder sig i dagpengeperioden eller i aktivperioden  

 ved uddannelsens start og om datoen for overgang til aktivperioden, jf.  

 reglerne i lov om arbejdsløshedsforsikring m.v., og 2)	om den ledige helt eller delvist har forbrugt af retten til  

 selvvalgt uddannelse, jf. lov om godtgørelse ved deltagelse i  

 erhvervsrettet voksen- og efteruddannelse og lov om statens  

 voksenuddannelsesstøtte.« 2. § 19, stk. 6, affattes således:
»Hvis et ansøgningsskema med  

 arbejdsløshedskassens attestation ikke er modtaget på  

 uddannelsesstedet inden uddannelsens start, bortfalder adgangen.« § 2 Bekendtgørelsen træder i kraft den 1. maj 2001 og har  

 virkning for ansøgninger om adgang, som indgives til uddannelsesstedet  

 den 1. maj 2001 eller senere.
