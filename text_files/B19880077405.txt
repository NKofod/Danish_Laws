 I medfør af § 2, § 10, § 25, § 28 og § 32 i sønæringslov, jf.  

 lovbekendtgørelse nr. 586 af 29. september 1988, og bekendtgørelse nr. 570 af  

 26. september 1988, fastsættes:
 § 1.  Til duelighedsprøve i motorpasning skal  

 demonstreres nødvendigt kendskab til:
 § 2.  Til duelighedsprøve i sejlads for handelsskibe  

 skal demonstreres nødvendigt kendskab til:
 § 3.  Til duelighedsprøve i sejlads for fiskere skal  

 demonstreres nødvendigt kendskab til:
 § 4.  Til duelighedsprøve i sejlads for fritidssejlere  

 skal demonstreres nødvendigt kendskab til:
 § 5.  Detaljerede krav til pensum og kundskabsniveau  

 samt prøvens omfang og afholdelse fastsættes af Søfartsstyrelsen.
 Stk. 2.  Ved fastlæggelse af pensumkrav og  

 kundskabsniveau til duelighedsprøve i sejlads for handelsskibe tages hensyn  

 til bestemmelserne i den internationale konvention om uddannelse af  

 søfarende, om sønæring og om vagthold, 1978, med tilhørende resolutioner samt  

 relevante internationale rekommandationer.
 § 6.  Duelighedsprøve i motorpasning aflægges ved  

 maskinmesterskoler samt for personer, som af Søfartsstyrelsen er bemyndiget  

 til at afholde prøven.
 Stk. 2.  Øvrige duelighedsprøver aflægges ved  

 navigationsskoler, godkendte søfarts- og skipperskoler samt for personer, der  

 af Søfartsstyrelsen er bemyndiget til at afholde prøven.
 Stk. 3.  Bemyndigelser gives for indtil to kalenderår ad  

 gangen.
§ 7.  Personer, der forbereder til prøve, kan ikke  

 afholde prøve for egne elever.
Søfartsstyrelsen fører tilsyn med prøvernes  

 afholdelse.
Stk. 2.  Den bemyndigede person, der afholder prøve, kan  

 fra hver person, der ønsker at aflægge prøve forud modtage en betaling, der  

 ikke overstiger 290 kr. for prøve efter § 1-3 og 200 kr. for prøve efter § 4.  

 Aflægges prøve efter § 4 ved to delprøver, kan betalingen for  

 prøveafholdelsen deles, således at der betales ikke over 80 kr. for  

 teoriprøven og ikke over 120 kr. for praktikprøven.
For personer, der  

 aflægger duelighedsprøve i forbindelse med kursusafslutning på en godkendt  

 søfartsskole, er prøven dog vederlagsfri.
 Stk. 3.  Udover betaling efter stk. 2 kan den  

 bemyndigede modtage et beløb til dækning af afholdte udgifter til kort og  

 eventuel transport.
 § 8.  Dokumentation for bestået prøve gives af den  

 skole eller den person, for hvem prøven er aflagt.
 Stk. 2.  Dokumentation for bestået duelighedsprøve i  

 sejlads for fritidssejlere, jf. § 4, gives på kort, der af personer, der er  

 bemyndiget til at afholde prøve, kan købes i Søfartsstyrelsen for 20 kr. pr.  

 stk.
 § 9.  Duelighedsbeviser (sønæringsbeviser) udstedes  

 uden betaling af Søfartsstyrelsen eller af den skole eller den person, for  

 hvem duelighedsprøven er aflagt.
 Stk. 2.  Forinden duelighedsbevis udstedes, skal de i  

 sønæringsloven omhandlede krav hertil være opfyldt, jf. § 2 om erhvervelse af  

 duelighedsbevis i sejlads (i handelsskib), § 10 om erhvervelse af  

 duelighedsbevis i motorpasning (i handels- og fiskeskibe), § 25 om  

 erhvervelse af duelighedsbevis i sejlads for fiskere, § 28 om erhvervelse af  

 duelighedsbevis i sejlads for fritidssejlere og § 32 om erhvervelse af  

 duelighedsbevis i motorpasning for fritidssejlere.
 Stk. 3.  Duelighedsbeviser udfærdiges på særlige  

 blanketter, som fås ved henvendelse til Søfartsstyrelsen.
Stk. 4.  Det påhviler de skoler og personer, for hvem  

 duelighedsprøver aflægges, at føre en fortegnelse over afholdte prøver og  

 udstedte duelighedsbeviser.
Fortegnelserne, der føres på en liste, der fås  

 ved henvendelse til Søfartsstyrelsen indsendes efter hver prøveafholdelse til  

 denne.
 § 10.  Bekendtgørelsen træder i kraft den 1. januar  

 1989.
 Stk. 2.  Bekendtgørelse nr. 418 af 18. september 1985 om  

 duelighedsprøver og om udstedelse af duelighedsbeviser ophæves.
 Stk. 3.  Bekendtgørelse nr. 465 af 11. september 1975 om  

 duelighedsprøve i motorpasning, bekendtgørelse nr. 466 af 11. september 1975  

 om duelighedsprøve i sejlads som ændret senest ved bekendtgørelse nr. 433 af  

 26. september 1980 om duelighedsprøve for lystsejlere forbliver dog i kraft  

 for Grønland.
