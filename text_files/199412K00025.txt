Nr LSF 25 Forslag til Lov om ændring af lov om butikstid (Ophævelse af  

 varesortimentsbegrænsning m.v.) Fremsat af Frank Aaen (EL) Jette Gottlieb (EL) den 26. oktober 1994 § 1 I lov om butikstid, jf. lov nr. 169 af 16. marts 1994, foretages følgende  

 ændringer:
 1. § 1 affattes således:
 »§ 1. Butikstiden i detailhandelen er på hverdage fra kl. 6  

 til kl. 19, lørdag dog fra kl. 6 til kl. 14.
 Stk. 2. Den første lørdag i måneden forlænges butikstiden til kl.  

 17. Påske- og pinselørdag samt den sidste lørdag før juleaftensdag er  

 butikstiden fra kl. 10 til kl 19.
 Stk. 3. 1. maj, grundlovsdag og 31. december er butikstiden fra  

 kl. 6 til kl. 12. 24. december holdes lukket som på søn- og helligdage.
 Stk. 4. Bestemmelserne i stk. 1-3 gælder ikke for butikker, der  

 sælger dagligvarer, jf. stk. 5 og hvor salgsarealet er på højst 200 m2, hvis  

 følgende betingelser er opfyldt:
a) hvis der er ansat lønnet personale, skal der være indgået en  

 overenskomst eller anden bindende aftale, der giver de ansatte afspadsering  

 for arbejdstid ud over den almindelige butikstid.
Afspadseringen skal som  

 minimum udgøre en halv time pr. arbejdstime i tidsrummet fra kl. 19 til kl.  

 22 og 1 time pr. arbejdstime i andre tidsrum uden for almindelig butikstid, b) elever og lærlinge samt ansatte under 18 år må ikke arbejde efter kl.  

 19, c) hvis der er ansat lønnet personale, skal der efter kl. 19 være mindst  

 to på arbejde ad gangen, Stk. 5. Der må ikke sælges stærke drikke uden for almindelig  

 butikstid, kun dagligvarer.
Erhvervs- og Selskabsstyrelsen fastsætter regler  

 om, hvilke varer der er dagligvarer.
 Stk. 6. Kommunalbestyrelsen kan efter samme betingelser som nævnt  

 i stk. 4, litra a-c, give tilladelse til åbning ud over almindelig butikstid  

 til servicebutikker, der i tilknytning til salg af dagligvarer varetager  

 forskellige former for offentlige servicefunktioner, herunder funktioner for  

 postvæsenet, DSB, regionale trafikselskaber, arbejdsformidlingen, biblioteker  

 og sportsanlæg.
 Stk. 7. Kunder, som befinder sig i en butik ved butikstidens  

 ophør, kan ekspederes i indtil et kvarter efter dette tidspunkt.
 Stk. 8. Stk. 1-3 finder ikke anvendelse på salg fra automater.  

 Detailsalg af stærke drikke må dog ikke ske fra automater.
Stk. 9. Frisørsaloner og saloner for skønhedspleje må ikke holdes  

 åbne for publikum uden for de i stk. 1-3 angivne butikstider.
Kunder, som  

 befinder sig i en sådan salon efter butikstidens ophør, kan dog ekspederes i  

 indtil en time efter dette tidspunkt.
Stk. 10. Loven gælder ikke for apoteker, jf. lov nr. 279 af 6.  

 juni 1984 om apoteksvirksomhed med senere ændringer.« 2. I § 2, stk. 1, indsættes efter »varer«:  

 », hvis betingelserne i § 1, stk. 4, litra a-c, er opfyldt«.
 3. § 3 ophæves.
 4. I § 4, stk. 1, indsættes efter 2. pkt. som nyt punktum:
»Dog skal betingelserne i § 1, stk. 4, litra a-c, være opfyldt.« 5. I § 5, indsættes efter stk. 4 som nyt stk. 5:
»Stk. 5. Kommunalbestyrelsen kan ikke give tilladelse til  

 udvidede butikstider, jf. stk. 1-4, medmindre betingelserne i § 1, stk. 4  

 litra a-c er opfyldt.« Stk. 5 bliver herefter stk. 6.
 6. I § 6 indsættes efter 1. pkt. som nyt punktum:
»Dog skal betingelserne i § 1, stk. 4, litra a-c, være opfyldt.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Med lovforslaget gives der mulighed for at kunne købe dagligvarer uden for  

 den almindelige butikstid og uden den nugældende lovs regler om begrænset  

 varesortiment.
 På denne baggrund foreslås en opstramning af den almindelige butikstid.  

 Mulighederne for at købe ikkedagligvarer er rigelige med en åbningstid til  

 kl. 19 og med en lang lørdag i hver måned og med de undtagelser, der i øvrigt  

 fremgår af loven.
Som forudsætning for udvidet åbning om aftenen og om natten kræves aftaler  

 om afspadsering, der opfylder visse minimumsbetingelser.
Desuden bemærkes i  

 forhold til lov om arbejdsløshedsforsikring, at ansatte kan afvise aften- og  

 natarbejde uden at miste dagpengeretten.
Med krav om afspadsering sikres de ansatte mulighed for et normalt  

 familieliv og for at kunne deltage i sociale aktiviteter, selv om de skal  

 arbejde om aftenen eller om natten.
Disse betingelser udstrækkes til at gælde  

 alle butikker, der har åbent uden for almindelig butikstid.
Der er tale om minimumskrav, der skal være opfyldt, for at man kan have  

 åbent ud over almindelig butikstid.
Det er op til ansatte, fagbevægelse og  

 arbejdsgivere at indgå overenskomster eller andre bindende aftaler, der  

 opfylder disse minimumskrav.
Der er således fortsat fri aftaleret inden for  

 butiksområdet.
 Børnearbejde forbydes i aften- og nattetimerne, ligesom der indføres en  

 regel om, at der om aftenen eller om natten skal være mindst to på arbejde.
Lovforslaget er udformet, så det beskytter de små butikker mod urimelig  

 konkurrence fra store og dermed giver bedre muligheder for at bevare  

 dagligvarebutikker i nærmiljøet.
Reglerne vil endvidere give  

 specialbutikkerne bedre mulighed for at overleve - hvilket ikke vil være  

 tilfældet med en mere generel liberalisering af lukkeloven.
Bemærkninger til lovforslagets enkelte bestemmelser Til § 1 Til nr. 1, 2 og 4-6 Det foreslås, at butikstiden i detailhandelen på hverdage er fra kl. 6 til  

 kl. 19, lørdage dog fra kl. 6 til kl. 14. Den første lørdag i måneden kan  

 butikstiden forlænges til kl. 17, ligesom butikstiden kan forlænges til kl.  

 19 påske- og pinselørdag og lørdag før juleaftensdag.
Det foreslås endvidere,  

 at butikstiden 1. maj, grundlovsdag og den 31. december er til kl. 12.
Endelig foreslås det, at reglerne om butikstid ikke gælder for butikker,  

 der handler med dagligvarer og med højst 200 m2 salgsareal, når visse  

 betingelser, herunder personalets adgang til at afspadsere, alder m.v., er  

 opfyldt.
Erhvervs- og Selskabsstyrelsen fastsætter, hvilke varer der er  

 dagligvarer, men der må ikke handles med stærke drikke.
Bestemmelsen i § 1, stk. 5, vedrørende servicebutikker er foreslået for at  

 give ekstra muligheder for at kunne bevare dagligvarebutikker i nærområdet,  

 særligt i mindre byer.
Der er taget højde for evt. anden lovgivning, der  

 udvider mulighederne for at etablere sådanne servicebutikker, f.eks. i  

 kommunalt regi eller i et samarbejde mellem private og offentlige  

 myndigheder.
 Kommunalbestyrelsens adgang til at give tilladelse til udvidede  

 butikstider i butikker beliggende i særlige områder m.v. gøres betinget af,  

 at de i § 1, stk. 4 litra a-c foreslåede betingelser er opfyldt.
Til nr. 3 Det foreslås, at bestemmelsen i § 3 ophæves, da reglerne om butikstid ikke  

 gælder for butikker, der handler med dagligvarer, hvis betingelserne i § 1,  

 stk. 4, er opfyldt.
Til § 2 Det foreslås, at loven træder i kraft dagen efter bekendtgørelsen i  

 Lovtidende.
Skriftlig fremsættelse Frank Aaen (EL):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om butikstid. (Ophævelse af  

 varesortimentsbegrænsning m.v.).
(Lovforslag nr.
L 25).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
