Bekendtgørelse af  

 luftfartsoverenskomst  

 af 7. februar 2001 med New Zealand Den 7. februar 2001 blev der i Wellington underskrevet en  

 luftfartsoverenskomst mellem Danmark og New Zealand.
 Ordningen har følgende ordlyd:
Overenskomst vedrørende Lufttransport  

 mellem  

 Kongeriget Danmarks Regering  

 og  

 New Zealands Regering Kongeriget Danmarks Regering og New Zealands Regering,  

 herefter i nærværende overenskomst benævnt de  

 »kontraherende parter«; som nærer ønske om at fremme et  

 internationalt luftfartssystem baseret på markedskonkurrence mellem  

 luftfartsselskaber; som nærer ønske om at lette udvidelsen af  

 muligheder indenfor international lufttransport; som anerkender, at effektiv og konkurrencedygtig  

 lufttrafik forbedrer handel, forbrugeres velfærd samt økonomisk  

 vækst; som nærer ønske om at gøre det muligt  

 for luftfartsselskaber at tilbyde den del af offentligheden, som rejser og  

 forsender, et varieret udbud af valgmuligheder for serviceydelser, og som  

 ønsker at opmuntre luftfartsselskaber til at udvikle og indføre  

 fornyende og konkurrencedygtige priser; som nærer ønske om at sikre den  

 højeste grad af flyvesikkerhed og sikring i international  

 lufttransport og bekræfter deres alvorlige bekymring over handlinger og  

 trusler imod luftfartøjers sikkerhed, som bringer personer og ejendom  

 i fare, påvirker driften af lufttransport i ugunstig retning samt  

 underminerer offentlighedens tillid til den civile luftfarts sikkerhed; som er parter i Konventionen om International Civil  

 Luftfart samt Overenskomsten angående Transitrettigheder for  

 Internationale Luftransport, åbnet for undertegnelse i Chicago den 7.  

 december 1944, og som nærer ønske om at afslutte en  

 overenskomst, i overensstemmelse med den nævnte konvention, med det  

 hovedformål at etablere regelmæssig lufttransport mellem og  

 hinsides deres respektive territorier; er kommet overens om følgende:
Artikel 1 Definitioner I denne overenskomst (a)	betyder »konventionen« Konventionen om International Civil  

 Luftfart, åbnet for undertegnelse i Chicago den 7. december 1944, og  

 indbefatter ethvert tillæg vedtaget i henhold til denne konventions  

 artikel 90, samt enhver ændring af tillæggene eller af  

 konventionen i henhold til dennes artikel 90 og 94, for så vidt som  

 disse tillæg og ændringer er gældende for begge  

 kontraherende parter; (b)	betyder »luftfartsmyndigheder«, for Kongeriget Danmarks  

 vedkommende, Trafikministeriet; og for New Zealands vedkommende Ministeren  

 med ansvar for Civil Luftfart, samt enhver person eller styrelse som er  

 bemyndiget til at udføre de funktioner som den nævnte minister  

 udøver; eller i begge tilfælde enhver person eller organisation  

 bemyndiget til at udføre en bestemt funktion, som relaterer sig til  

 denne overenskomst; (c)	betyder »udpeget luftfartsselskab« et luftfartsselskab, som er  

 blevet udpeget i overensstemmelse med denne overenskomsts artikel 3; (d)	har »lufttrafik«, »international lufttrafik«, »luftfartsselskab«  

 samt »teknisk landing« den betydning, som er fastsat i konventionens artikel  

 96; (e)	betyder »overenskomst« denne overenskomst, dens tillæg samt  

 enhver ændring deraf; (f)	betyder »tillæg« ethvert tillæg til denne overenskomst  

 eller som ændret i overensstemmelse med denne overenskomsts artikel 16,  

 stk. 2. Tillæggene udgør en integreret del af denne  

 overenskomst, og alle henvisninger til overenskomsten omfatter henvisning til  

 tillæggene, medmindre andet er foreskrevet; (g)	betyder »takst« de priser, der skal betales for befordring af  

 passagerer og bagage, samt de betingelser hvorunder disse priser anvendes,  

 herunder priser og betingelser for andre ydelser udført af  

 luftfartsselskabet i forbindelse med luftbefordring, samt indbefattet  

 betaling og betingelser for agentur, men undtaget betaling eller betingelser  

 for befordring af post; og (h)	har »territorium« den betydning, som er fastsat derfor i  

 konventionens artikel 2, forudsat i New Zealands tilfælde, at ordet  

 »territorium« udelukker Tokelau.
Artikel 2 Tilståelse af rettigheder 1. Hver kontraherende part tilstår den anden  

 kontraherende part de følgende rettigheder med henblik på  

 udførelse af international lufttrafik af luftfartsselskaber udpeget af  

 den anden kontraherende part:
(a)	ret til at overflyve sit territorium uden landing, (b)	ret til at foretage teknisk landing på sit territorium, (c)	ret til at foretage landinger på det nævnte territorium  

 på de pladser, som er anført i denne overenskomsts tillæg,  

 med det formål at optage og afsætte, i international trafik,  

 passagerer, fragt samt post, enten hver for sig eller kombineret.
 2. Intet i denne artikels stk. 1 skal anses for at  

 give et luftfartsselskab udpeget af en kontraherende part ret til på  

 den anden kontraherende parts territorium at optage passagerer, fragt og  

 post, som befordres mod betaling eller vederlag, og som er bestemt for en  

 anden plads på denne kontraherende parts territorium.
 3. De kontraherende parters luftfartsselskaber, som ikke  

 er udpeget i henhold til denne overenskomsts artikel 3, nyder også de  

 rettigheder, som er anført i denne artikels stk. 1 (a) samt 1  

 (b).
Artikel 3 Udpegning og bemyndigelse 1. Hver kontraherende part har ret til overfor den anden  

 kontraherende part skriftligt ad diplomatiske kanaler at udpege et eller  

 flere luftfartsselskaber med det formål at drive lufttrafik på de  

 ruter, som er anført i tillægget, samt at tilbagekalde eller  

 ændre sådanne udpegninger.
 2. Ved modtagelse af en sådan udpegning  

 tilstår den anden kontraherende part under forbehold af bestemmelserne  

 i denne artikels stk. 3 og 4, uden unødigt ophold et udpeget  

 luftfartsselskab den behørige driftstilladelse.
 3. En kontraherende parts luftfartsmyndigheder kan  

 pålægge et af den anden kontraherende part udpeget  

 luftfartsselskab at godtgøre overfor dem, at det er i stand til at  

 opfylde de vilkår, som foreskrives i henhold til de love, bestemmelser  

 og regler, som normalt og med rimelighed anvendes af sådanne  

 myndigheder på driften af international lufttrafik, i overensstemmelse  

 med konventionens bestemmelser.
 4. Hver kontraherende part har ret til at nægte at  

 tilstå den i denne artikels stk. 2 omhandlede driftstilladelse,  

 eller til at opstille sådanne betingelser, som den måtte anse for  

 påkrævede, for et udpeget luftfartsselskabs udøvelse af de  

 i artikel 2 omhandlede rettigheder i ethvert tilfælde, hvor den ikke  

 finder det godtgjort, at effektiv kontrol af det pågældende  

 luftfartsselskab beror på den anden kontraherende parts territorium, og  

 at luftfartsselskabet er selskabsregistreret og har sit primære  

 forretningsssted på det nævnte territorium.
 5. Når et luftfartsselskab er blevet således  

 udpeget og bemyndiget, kan det påbegynde driften af lufttrafik på  

 de i tillægget anførte ruter, forudsat at luftfartsselskabet  

 opfylder alle denne overenskomsts gældende regler.
Artikel 4 Tilbagekaldelse og begrænsning af rettigheder 1. Hver kontraherende part har ret til at tilbagekalde en  

 driftstilladelse eller til at suspendere det af den anden kontraherende part  

 udpegede luftfartsselskabs udøvelse af de i artikel 2 omhandlede  

 rettigheder, eller til at pålægge sådanne betingelser, som  

 den måtte anse for påkrævet, for udøvelsen af disse  

 rettigheder:
(a)	i ethvert tilfælde, hvor parten ikke finder det godtgjort, at  

 effektiv kontrol med det pågældende luftfartsselskab beror  

 på den anden kontraherende parts territorium, og at luftfartsselskabet  

 er selskabsregistreret og har sit primære forretningssted på det  

 nævnte territorium; (b)	i tilfælde, hvor det pågældende luftfartsselskab  

 undlader at efterkomme den kontraherende parts love, forskrifter og regler,  

 som tilstår denne tilladelse eller disse rettigheder; eller (c)	i tilfælde, hvor det pågældende luftfartsselskab  

 på anden måde undlader at drive virksomheden i overensstemmelse  

 med de i denne overenskomst foreskrevne betingelser.
 2. Medmindre øjeblikkelig tilbagekaldelse eller  

 suspension af driftstilladelsen omhandlet i denne artikels stk. 1 eller  

 øjeblikkelig pålæggelse af de deri omhandlede betingelser  

 er nødvendig for at forebygge yderligere overtrædelse af love,  

 forskrifter og regler, udøves denne ret kun efter konsultationer med  

 den anden kontraherende part.
 3. Sådanne konsultationer afholdes indenfor tredive  

 (30) dage fra den dag, hvor den anden kontraherende part modtager skriftlig  

 anmodning herom.
Artikel 5 Toldafgifter 1. Luftfartøjer, som benyttes i driften af  

 international lufttrafik af et af en kontraherende part udpeget  

 luftfartsselskab, såvel som deres sædvanlige udstyr, beholdninger  

 af brændstof og smøreolier og luftfartøjsforråd  

 (herunder levnedsmidler, drikkevarer og tobak) om bord i sådanne  

 luftfartøjer, er fritaget for alle toldafgifter,  

 undersøgelsesgebyrer samt andre afgifter eller skatter, ved ankomst  

 på den anden kontraherende parts territorium, forudsat at sådant  

 udstyr, forsyninger og beholdninger forbliver om bord i luftfartøjet,  

 indtil de genudføres.
 2. Med undtagelse af afgifter baseret på  

 omkostningen af ydet tjeneste, er de følgende genstande også  

 fritaget for afgifter, vederlag og gebyrer omhandlet i denne artikels  

 stk. 1:
(a)	luftfartøjsforråd, indført til eller leveret  

 på en kontraherende parts territorium, og taget om bord, indenfor  

 rimeligheds grænser, til brug om bord på et afrejsende  

 luftfartøj, der benyttes i international lufttrafik af et af den anden  

 kontraherende part udpeget luftfartøj; (b)	reservedele, herunder motorer, indført til en kontraherende  

 parts territorium til vedligeholdelse eller reparation af luftfartøjer  

 benyttet i international lufttrafik af et af den anden kontraherende part  

 udpeget luftfartsselskab; samt (c)	brændstof, smøreolier samt fortærbare tekniske  

 forråd, indført til eller leveret på en kontraherende  

 parts territorium til brug på et luftfartøj, som anvendes i  

 international lufttrafik af et af den anden kontraherende part udpeget  

 luftfartsselskab, selv hvor disse forsyninger er beregnet på anvendelse  

 på en del af flyvningen, som udføres over det territorium, som  

 tilhører den kontraherende part, og hvor disse blev taget om  

 bord.
 3. De i denne artikels stk. 1 og 2 omhandlede  

 genstande kan forlanges opbevaret under de passende myndigheders opsyn eller  

 kontrol.
 4. Undtagelserne i medfør af denne artikels  

 bestemmelser gælder også i situationer, hvor en kontraherende  

 parts udpegede luftfartsselskab har indgået ordninger med andre  

 luftfartsselskaber om lån eller overførsel af de i denne  

 artikels stk. 1 og 2 anførte genstande på den anden  

 kontraherende parts territorium, forudsat at sådanne andre  

 luftfartsselskaber på lignende vis nyder sådanne undtagelser fra  

 den anden kontraherende part.
Artikel 6 Opbevaring af luftfartsudstyr og forsyninger Det sædvanlige luftfartsudstyr, såvel som de  

 materialer og forsyninger, som beholdes om bord på luftfartøjer,  

 tilhørende en kontraherende part, må kun losses på den  

 anden kontraherende parts territorium efter tilladelse fra toldmyndighederne.  

 Sådanne genstande kan placeres under de nævnte myndigheders  

 opsyn, indtil de genudføres eller på anden måde  

 afhændes i overensstemmelse med toldbestemmelserne.
Artikel 7 Forskrifter for klarering ved indrejse 1. Passagerer i transit via en kontraherende parts  

 territorium underkastes kun en meget forenklet told- og indrejsekontrol.  

 Bagage og fragt i direkte transit er fritaget for toldafgifter og andre  

 lignende skatter.
 2. En kontraherende parts love, forskrifter og regler  

 vedrørende ankomst, klarering, gennemrejse, indrejse, pas, told og  

 karantæne skal efterkommes af de af den anden kontraherende part  

 udpegede luftfartsselskaber, og af eller på vegne af dets passagerer,  

 besætninger, fragt og post, ved gennemrejse af, adgang til, samt  

 afrejse fra og under ophold på en sådan kontraherende parts  

 territorium.
 3. Ingen af de kontraherende parter må tilstå  

 sit eget eller noget andet luftfartsselskab noget fortrin i forhold til det  

 af den anden kontraherende part udpegede luftfartsselskab ved anvendelsen af  

 de love, forskrifter og regler, hvorom der er fastsat bestemmelse i denne  

 artikel.
Artikel 8 Bestemmelser vedrørende kapacitet 1. Hver kontraherende part tillader retfærdig og  

 lige mulighed for begge kontraherende parters udpegede luftfartsselskaber til  

 at konkurrere på den internationale lufttransport dækket af denne  

 overenskomst.
 2. Hver kontraherende part tager al passende handling  

 indenfor dens jurisdiktion til at bortskaffe alle former for diskrimination  

 eller uretfærdig konkurrencepraksis, som har ugunstig effekt på  

 den konkurrencemæssige stilling af den anden kontraherende parts  

 luftfartsselskaber.
3. Hver kontraherende part tillader et udpeget  

 luftfartsselskab at fastsætte frekvens og kapacitet af den  

 internationale lufttransport som den tilbyder på grundlag af  

 kommercielle markedsovervejelser.
I overensstemmelse med denne ret foretager  

 ingen af de kontraherende parter ensidig begrænsning af  

 trafikmængden, frekvensen eller regelmæssighed af ruten, eller  

 den type eller de typer af luftfartøjer, som anvendes af de af den  

 anden kontraherende part udpegede luftfartsselskaber til driften, undtaget  

 for så vidt som det måtte være krævet af  

 toldmæssige, tekniske, driftsmæssige eller  

 miljømæssige årsager, på ensartede vilkår, som  

 er i overensstemmelse med konventionens artikel 15.
 4. Ingen af de kontraherende parter pålægger  

 den anden kontraherende parts udpegede luftfartsselskaber fastsatte  

 betingelser om fortrinsret, en transportkvote, en afgift for at undlade  

 indsigelse, eller noget andet krav angående kapacitet, frekvens eller  

 trafik, som ville være i uoverensstemmelse med denne overenskomsts  

 formål.
Artikel 9 Takster 1. Takster for international lufttransport drevet i  

 medfør af denne overenskomst forlanges ikke fremlagt hos nogen af de  

 kontraherende parters luftfartsmyndigheder.
 2. Uden begrænsning af anvendelsen af generel  

 konkurrence- og forbrugerlovgivning hos de kontraherende parter, kan  

 indgriben fra de kontraherende parter foretages for at:
(i)	forhindre urimeligt diskriminerende takster eller praksis; (ii)	beskytte forbrugere fra takster, som er urimeligt høje  

 eller urimeligt restriktive på grund af misbrug af en dominerende  

 stilling eller samordnet forretningspraksis blandt luftfartsselskaberne;  

 samt (iii)	beskytte luftfartsselskaber mod takster, som er kunstigt lave  

 på grund af direkte eller indirekte statssubsidier eller  

 -støtte.
Artikel 10 Overførsel af indtjening Hvert udpeget luftfartsselskab har ret til på  

 anmodning at omveksle og overføre driftsoverskud til dets hjemland.  

 Omveksling og overførsel tillades uden restriktioner til den  

 gældende vekselkurs for transaktioner i kraft på det tidspunkt,  

 hvor sådanne overskud fremlægges til omveksling og  

 overførsel, og er ikke underkastet nogen afgifter ud over dem, som  

 normalt opkræves af banker for udførelse af sådan  

 omveksling og overførsel.
Artikel 11 Luftfartsselskabers repræsentation 1. Hver kontraherende part tilstår et af den anden  

 kontraherende part udpeget luftfartsselskab, på grundlag af  

 gensidighed, samt underkastet partens love og forskrifter vedrørende  

 indrejse, ophold og ansættelse, ret til på dens territorium at  

 opretholde repræsentation, indbefattet sådant kontorpersonale,  

 administrativt, forretnings- samt teknisk personale, som måtte  

 være nødvendigt for det pågældende udpegede  

 luftfartsselskabs krav.
2. En kontraherende parts udpegede luftfartsselskaber har  

 ret til at foretage salg af lufttransport på den anden kontraherende  

 parts territorium, enten direkte eller gennem agenter.
En kontraherende part  

 begrænser ikke de af den anden kontraherende part udpegede  

 luftfartsselskabers ret til at sælge, og nogen persons ret til at  

 købe, sådan befordring i den lokale eller nogen anden frit  

 vekselbar valuta.
Ej heller begrænser en kontraherende part et af den  

 anden kontraherende part udpeget luftfartsselskabs ret til at betale dets  

 lokalt påløbne omkostninger i den lokale eller nogen anden frit  

 vekselbar valuta.
Artikel 12 Godkendelse af trafikprogrammer 1. En kontraherende parts udpegede luftfartsselskaber kan  

 blive udbedt fremlæggelse af deres trafikprogrammer til godkendelse hos  

 den anden kontraherende parts luftfartsmyndigheder mindst tredive (30) dage  

 forud for påbegyndelsen af driften, eller med sådant kortere  

 varsel, som luftfartsmyndighederne måtte tillade.
Programmet skal i  

 særdeleshed indeholde oplysninger om tidstabeller, trafikfrekvensen  

 samt de typer af luftfartøjer, der vil blive anvendt.
 2. Enhver senere ændring foretaget i et godkendt  

 trafikprogram fremlægges også til godkendelse.
Artikel 13 Luftfartøjs- og flyvesikkerhed 1. Hver kontraherende part kan til enhver tid anmode  

 konsultationer vedrørende de sikkerhedsnormer, som den anden  

 kontraherende part anvender på et hvilket som helst område, som  

 relaterer sig til luftfartøjer, disses besætninger eller deres  

 drift.
Sådanne konsultationer finder sted indenfor tredive (30) dage  

 fra anmodningen.
2. Hvis en kontraherende part efter sådanne  

 konsultationer finder, at den anden kontraherende part ikke på effektiv  

 vis opretholder og administrerer sikkerhedsnormer på et sådant  

 område, som er mindst ligeværdigt svarende til de på det  

 tidspunkt gældende minimumsnormer ifølge konventionen,  

 underretter den første kontraherende part den anden kontraherende part  

 om disse konstateringer, samt de skridt, som anses for nødvendige for  

 at opfylde disse minimumsnormer, og om, at den anden kontraherende part skal  

 skride til passende korrigerende handling.
Hvis den anden kontraherende part  

 undlader at skride til passende handling indenfor femten (15) dage, eller en  

 sådan længere frist, som parterne måtte indgå enighed  

 om, er dette grundlag for anvendelse af denne overenskomsts artikel 4.
 3. Uagtet de i konventionens artikel 33 nævnte  

 forpligtelser indgår parterne enighed om, at ethvert luftfartøj  

 anvendt af en kontraherende parts luftfartsselskab eller luftfartsselskaber  

 på trafik ind på eller ud fra en anden parts territorium, under  

 ophold på den anden kontraherende parts territorium, kan underkastes  

 inspektion udført af den anden kontraherende parts bemyndigede  

 repræsentanter, om bord på eller rundt om luftfartøjet,  

 for at inspicere både gyldigheden af luftfartøjets dokumenter og  

 dets besætnings dokumenter og luftfartøjet og dets udstyrs  

 synlige tilstand (i denne artikel betegnet som »pladsinspektion« (»ramp  

 inspection«)), under forudsætning af, at dette ikke fører til  

 urimelig forsinkelse.
 4. Hvis en sådan pladsinspektion eller række  

 af pladsinspektioner giver anledning til:
(a)	alvorlig bekymring om, at et luftfartøj eller driften af et  

 luftfartøj ikke opfylder de minimumskrav, som på det  

 pågældende tidspunkt er fastsat i overensstemmelse med  

 konventionen, eller (b)	alvorlig bekymring om mangel på effektiv vedligeholdelse og  

 administration af sikkerhedsnormer fastsat på det  

 pågældende tidspunkt i overensstemmelse med  

 konventionen, er den kontraherende part, som udfører  

 inspektionen, fri til med henblik på konventionens artikel 33 at  

 konkludere, at de krav under forudsætning af hvilke de certifikater  

 eller licenser angående dette luftfartøj eller dette  

 luftfartøjs besætning blev udstedt eller gjort gyldige, eller at  

 de krav under hvilke luftfartøjet anvendes i drift, ikke er lig med  

 eller over minimumsnormerne, som er fastsat ifølge konventionen.
 5. I tilfælde af, at en repræsentant for det  

 pågældende luftfartsselskab eller de pågældende  

 luftfartsselskaber nægter adgang med henblik på at foretage en  

 pladsinspektion i overensstemmelse med stk. 3 ovenfor af et  

 luftfartøj, som anvendes i drift af en kontraherende parts  

 luftfartsselskab eller luftfartsselskaber, er den anden kontraherende part  

 fri til at antage, at alvorlige bekymringer af den art, som henvises til i  

 stk. 4 ovenfor, opstår, og at drage de konklusioner, som dette  

 stykke henviser til.
 6. Hver kontraherende part forbeholder ret til  

 øjeblikkeligt at suspendere eller ændre en til den anden  

 kontraherende parts luftfartsselskab eller luftfartsselskaber udstedt  

 driftstilladelse i tilfælde, hvor den første kontraherende part  

 drager den slutning, uanset om det er som resultat af en pladsinspektion,  

 konsultation, eller på anden vis, at øjeblikkelig handling er af  

 afgørende betydning for et luftfartsselskabs driftssikkerhed.
 7. Ethvert indgreb af en kontraherende part i  

 overensstemmelse med stk. 2 og 6 ovenfor bringes til ophør,  

 når grundlaget for dette indgreb ophører med at eksistere.
Artikel 14 Luftfartssikkerhed 1. Hver kontraherende part bekræfter, at dens  

 forpligtelse overfor den anden kontraherende part til at beskytte den civile  

 luftfarts sikkerhed mod ulovlig forstyrrelse udgør en integreret del  

 af denne overenskomst.
Hver kontraherende part skal især handle i  

 overensstemmelse med bestemmelserne i »Konventionen angående  

 Lovovertrædelser og visse andre Handlinger begået ombord i  

 Luftfartøjer«, undertegnet i Tokyo den 14. september 1963,  

 »Konventionen om Bekæmpelse af ulovlig Bemægtigelse af  

 Luftfartøjer«, undertegnet i Haag den 16. december 1970, »Konventionen  

 til Bekæmpelse af ulovlige Handlinger mod den Civile Luftfarts  

 Sikkerhed«, undertegnet i Montreal den 23. september 1971, samt enhver anden  

 multilateral aftale, som styrer civil luftfarts sikkerhed og som er bindende  

 for begge kontraherende parter.
 2. De kontraherende parter tilstår efter anmodning  

 hinanden al nødvendig bistand, for at hindre ulovlig  

 bemægtigelse af civile luftfartøjer og andre ulovlige handlinger  

 rettet mod sådanne luftfartøjers sikkerhed, disses passagerer og  

 besætning, lufthavne og luftnavigationsanlæg, samt enhver anden  

 trussel mod den civile luftfarts sikkerhed.
3. De kontraherende parter handler, i deres gensidige  

 relationer, i overensstemmelse med de gældende bestemmelser  

 vedrørende luftfartssikkerhed, som er fastsat af den Internationale  

 Organisation for Civil Luftfart og indføjet som tillæg til  

 konventionen.
Hver kontraherende part forlanger, at de, som driver  

 luftfartsvirksomhed med luftfartøjer registreret hos den  

 pågældende kontraherende part, eller de, som driver  

 luftfartsvirksomhed med luftfartøjer, og som har deres primære  

 forretningssted eller fast bopæl på dens territorium, og de, som  

 driver lufthavne på dens territorium, handler i overensstemmelse med  

 sådanne bestemmelser om luftfartssikkerhed.
4. Hver kontraherende part anerkender, at  

 luftfartsoperatører kan blive pålagt af den anden kontraherende  

 part at overholde de i denne artikels stk. 3 omhandlede bestemmelser  

 vedrørende luftfartssikkerhed for indflyvning på, udflyvning fra  

 eller ophold på den anden kontraherende parts territorium.
Hver  

 kontraherende part sikrer, at passende forholdsregler finder effektiv  

 anvendelse indenfor dens territorium med henblik på at beskytte  

 luftfartøjet og på at undersøge dets passagerer,  

 besætning, håndbagage, bagage, fragt, post og  

 luftfartøjsforråd forud for samt under ombordstigning eller  

 lastning.
Hver kontraherende part skal også give positiv overvejelse  

 til enhver anmodning fra den anden kontraherende part om rimelige  

 særlige sikkerhedsforanstaltninger til imødegåelse af en  

 særskilt trussel.
 5. Ved ulovlig bemægtigelse af civile  

 luftfartøjer eller andre ulovlige handlinger mod sådanne  

 luftfartøjers sikkerhed, deres passagerer og besætning,  

 lufthavns- eller luftnavigationsanlæg, eller ved trussel herom,  

 bistår de kontraherende parter hinanden ved at lette udveksling af  

 oplysninger, samt andre passende forholdsregler, med henblik på hurtig  

 og sikker afslutning af en sådan hændelse eller trussel herom.
Artikel 15 Konsultationer Hver kontraherende part kan til enhver tid anmode om  

 konsultationer vedrørende udførelsen, fortolkningen eller  

 ændring af denne overenskomst eller overholdelse af overenskomsten.  

 Sådanne konsultationer, som kan finde sted mellem luftfartsmyndigheder,  

 skal begynde indenfor en periode på tres (60) dage regnet fra den dato,  

 da den anden kontraherende part modtager en sådan skriftlig anmodning,  

 medmindre de kontraherende parter opnår enighed om noget andet.
Artikel 16 Ændringer 1. Ændringer af denne overenskomst, bortset fra  

 tillægget, træder i kraft på dagen for udveksling af noter,  

 som viser, at begge kontraherende parter har opfyldt alle nødvendige  

 forfatningsmæssige procedurer.
 2. Ændringer i denne overenskomsts tillæg kan  

 foretages ved direkte aftale mellem de kontraherende parters kompetente  

 luftfartsmyndigheder, idet de effektueres ved samt træder i kraft  

 på dagen, hvor der udveksles diplomatiske noter.
Artikel 17 Bilæggelse af tvister 1. Såfremt der mellem de kontraherende parter  

 opstår nogen tvist angående fortolkningen eller anvendelsen af  

 denne overenskomst, skal de kontraherende parter først søge at  

 bilægge den ved forhandling.
2. Dersom det ikke lykkes de kontraherende parter at  

 bilægge tvisten ved forhandling, kan de enes om at henvise tvisten til  

 afgørelse af en voldgiftsmand, eller tvisten kan, efter anmodning fra  

 en af de kontraherende parter, indbringes til afgørelse for en  

 voldgiftsdomstol bestående af tre voldgiftsmænd, hvoraf hver  

 kontraherende part udpeger én, og den tredje vælges af de to  

 således udpegede.
Hver af de kontraherende parter skal udpege en  

 voldgiftsmand indenfor et tidsrum af tres (60) dage fra den dato, hvor den  

 ene kontraherende part ad diplomatisk vej har modtaget en anmodning fra den  

 anden part om tvistens afgørelse ved en sådan voldgiftsdomstol,  

 og den tredje voldgiftsmand skal udpeges indenfor et tidsrum af yderligere  

 tres (60) dage.
Hvis en af de kontraherende parter undlader at udpege en  

 voldgiftsmand indenfor det angivne tidsrum, eller hvis den tredje  

 voldgiftsmand ikke udpeges indenfor det angivne tidsrum, kan en af de  

 kontraherende parter anmode præsidenten for Rådet i  

 Organisationen for International Civil Luftfart om at udpege en eller flere  

 voldgiftsmænd, alt efter hvad tilfældet påkræver.
I  

 alle tilfælde skal den tredje voldgiftsmand være statsborger i et  

 tredjeland, skal fungere som formand for voldgiftsdomstolen og skal  

 afgøre, hvor voldgiften afholdes.
Hvis præsidenten mener, at han  

 er statsborger i et land, som ikke kan anses for neutral i relation til  

 tvisten, skal den længst siddende vicepræsident, som ikke  

 på dette grundlag er diskvalificeret, foretage udpegelsen.  

 Voldgiftsdomstolen når sin afgørelse ved stemmeflerhed.
3. Hver kontraherende part bærer sin udpegede  

 voldgiftsmands omkostninger, såvel som sin repræsentation i  

 voldgiftsproceduren.
Formandens omkostninger samt enhver anden omkostning  

 bæres ligeligt af de kontraherende parter.
 4. De kontraherende parter forpligter sig til i den  

 udstrækning, det er foreneligt med deres respektive nationale  

 lovgivning, at efterkomme enhver kendelse afsagt i medfør af denne  

 artikels stk. 2.
 5. Hvis og så længe som en af de kontraherende  

 parter undlader at efterkomme en kendelse i medfør af denne artikels  

 stk. 2, kan den anden kontraherende part begrænse, tilbageholde  

 eller tilbagekalde enhver rettighed eller privilegier, som den har  

 tilstået i medfør af denne overenskomst til den kontraherende  

 part, som er i overtrædelse, eller til et udpeget luftfartsselskab, som  

 er i overtrædelse.
Artikel 18 Registrering Denne overenskomst, dens tillæg samt enhver senere  

 ændring heri skal af de kontraherende parter oversendes til  

 Organisationen for International Civil Luftfart.
Artikel 19 Opsigelse Hver kontraherende part kan til enhver tid give skriftlig  

 meddelelse til den anden kontraherende part om sit ønske om at bringe  

 denne overenskomst til ophør; sådan meddelelse skal samtidigt  

 videregives til Organisationen for International Civil Luftfart.
I så  

 fald ophører overenskomsten tolv (12) måneder efter datoen for  

 den anden kontraherende parts modtagelse af meddelelsen, medmindre opsigelsen  

 efter aftale er trukket tilbage inden udløbet af denne tidsfrist.  

 Såfremt den anden kontraherende part undlader at anerkende modtagelsen,  

 skal opsigelsen anses for modtaget fjorten (14) dage efter, at Organisationen  

 for International Civil Luftfart har modtaget meddelelsen.
Artikel 20 Ikrafttræden Denne overenskomst træder i kraft på dagen for  

 dens undertegnelse.
 Til bekræftelse heraf har undertegnede, som af deres  

 respektive regeringer er behørigt bemyndiget dertil, underskrevet  

 denne overenskomst.
 Udfærdiget i Wellington den 7. februar 2001 i to  

 eksemplarer på engelsk.
For Kongeriget Danmarks  

 Regering Jens Ostenfeld For New Zealands  

 Regering Mark James Gosche Tillæg 1.	(a)	Ruter, som må drives i begge retninger af de af  

 Kongeriget Danmarks Regering udpegede luftfartsselskaber:
 Pladser i Danmark, via mellemliggende pladser, til en plads eller  

 pladser i New Zealand, samt til pladser hinsides.
 (b)	Ruter, som må drives i begge retninger af de af New  

 Zealands Regering udpegede luftfartsselskaber:
 Pladser i New Zealand, via mellemliggende pladser, til en plads  

 eller pladser i Danmark, samt til pladser hinsides.
 2.	Underkastet hver kontraherende parts juridiske forpligtelser, kan de  

 kontraherende parters udpegede luftfartsselskaber betjene mellemliggende  

 og/eller hinsides liggende pladser med femtefriheds-trafikrettigheder.
 3.	I drift eller udbud af trafik på de aftalte ruter kan ethvert  

 af en kontraherende part udpeget luftfartsselskab indgå  

 samarbejdsaftaler, indbefattet, men ikke begrænset til  

 codesharing-arrangementer med ethvert andet luftfartsselskab, indbefattet  

 luftfartsselskaber fra tredjelande, som har de behørige  

 trafikrettigheder, samt, hvor det er påkrævet, driftsbemyndigelse  

 til den pågældende samarbejdsaftale.
Memorandum of Understanding  

 mellem  

 Kongeriget Danmark,  

 Kongeriget Norge,  

 Kongeriget Sverige  

 og  

 New Zealand  

 vedrørende  

 samarbejdet mellem de skandinaviske lande om  

 Scandinavian Airlines System  

 (SAS) Under henvisning til artikel 3 i de tre overenskomster  

 vedrørende lufttransport undertegnet i dag (overenskomsterne) mellem  

 New Zealands Regering og Danmarks, Norges og Sveriges Regeringer  

 vedrørende udpegning af luftfartsselskaber, har de kontraherende  

 parter indgået enighed om følgende forståelse, skulle de  

 tre moderselskaber i Scandinavian Airlines Systems (SAS) blive udpeget af  

 respektivt Kongeriget Danmark, Kongeriget Norge og Kongeriget  

 Sverige:
1.	Uagtet overenskomsternes artikel 3 og 4 kan de tre moderselskaber,  

 SAS Danmark A/S, SAS Norge ASA samt SAS Sverige AB, som samarbejder under  

 navnet Scandinavian Airlines System (SAS), drive trafik i medfør af  

 overenskomsterne med luftfartøjer, besætninger samt udstyr fra  

 ethvert eller alle af de tre luftfartsselskaber.
Mens trafik drives under  

 navnet SAS, kan trafik ikke drives af SAS Danmark A/S, SAS Norge ASA eller  

 SAS Sverige AB som enkeltselskaber.
2.	I den udstrækning et af moderselskaberne anvender  

 luftfartøjer, besætning eller udstyr tilhørende de andre  

 luftfartsselskaber i Scandinavian Airlines System (SAS), vil  

 overenskomsternes bestemmelser finde anvendelse på sådanne  

 luftfartøjer, besætning samt udstyr, som om de var  

 luftfartøjer, besætning og udstyr tilhørende respektivt  

 SAS Danmark A/S, SAS Norge ASA eller SAS Sverige AB.
I sådant  

 tilfælde vil de kompetente danske, norske eller svenske myndigheder  

 samt det respektive moderselskab acceptere fuldt ansvar i medfør af  

 overenskomsterne for sådanne luftfartøjer, besætning samt  

 udstyr.
 Udfærdiget i Wellington den 7. februar 2001 i fire  

 eksemplarer på engelsk.
For Kongeriget Danmarks Regering Jens Ostenfeld For New Zealands Regering Mark James Gosche For Kongeriget Norges Regering Over Thorsheim For Kongeriget Sveriges Regering Lars-Erik Wingren Aftalen trådte i kraft den 7. februar 2001, jf.  

 artikel 20.
