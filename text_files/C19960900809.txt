Indenrigsministeriet varetager administrationen af bestemmelserne omkring  

 udbetaling og afregning af tilskud for ledige dagpengemodtagere ved  

 ansættelser i jobtræning og individuel jobtræning i kommunerne i henhold til  

 § 41, stk. 4, i lov om en aktiv arbejdsmarkedspolitik, jf. lovbekendtgørelse  

 nr. 179 af 21. marts 1995, som ændret ved lov nr. 1059 af 20. december 1995.  

 De amtskommunale kvoter af jobtræningspladser er ophævet fra og med 1996 og  

 er derfor ikke omfattet af denne vejledning.
Ordningen for puljejob er  

 ligeledes ikke omfattet af denne vejledning.
Baggrund Indenrigsministeriet udbetaler og afregner løbende det foreløbigt  

 udbetalte tilskud for ledige dagpengemodtagere ved ansættelser i jobtræning  

 og individuel jobtræning på baggrund af kvartalsvise opgørelser af  

 tilskudsberettigede timer fra kommunerne, jf. § 149, stk. 2, i bekendtgørelse  

 nr. 1185 af 22. december 1995 om en aktiv arbejdsmarkedsindsats.
Indenrigsministeriets administration omfatter alene udbetaling og  

 afregning af statens tilskud til kommunerne inden for den fastsatte kvote af  

 jobtræningspladser.
Udbetaling og afregning af tilskud ved ansættelser, der  

 ligger ud over den fastsatte kvote vil fortsat skulle afregnes direkte mellem  

 Arbejdsformidlingen og den pågældende kommune efter aftale.
Indenrigsministeriet udbetaler månedsvis bagud et aconto-tilskud til  

 kommunerne.
Det foreløbigt udbetalte tilskud reguleres efter udgangen af  

 hvert kvartal på baggrund af kvartalsvise indberetninger fra de enkelte  

 kommuner på de af Indenrigsministeriet udsendte skemaer.
Det skal i den  

 forbindelse bemærkes, at udbetaling og afregning af tilskud til kommunerne  

 vil foretages uafhængigt af den elektroniske indberetning af oplysninger fra  

 kommunerne om ledige dagpengemodtagere i jobtræning og individuel jobtræning.  

 Indenrigsministeriet og Arbejdsmarkedsstyrelsen arbejder fortsat på en  

 koordinering af tilskudsadministrationen med denne elektroniske indberetning  

 af ledige dagpengemodtagere.
Indenrigsministeriet vil vende tilbage med en  

 nærmere orientering herom.
 Det påhviler den enkelte kommune at sikre, at indberetningerne til  

 Indenrigsministeriet er opgjort korrekt.
 Indberetning, udbetaling og afregning af tilskud foretages efter  

 nedenstående retningslinier:
Tidsfrister for indberetning Indberetning af tilskudsberettigede timer foretages på de af  

 Indenrigsministeriet udsendte skemaer.
Indenrigsministeriet skal have de  

 kvartalsvise indberetninger senest den 18. i måneden efter udløbet af hvert  

 kvartal.
Det er vigtigt, at denne tidsfrist overholdes, da reguleringerne på  

 baggrund af indberetningerne skal indrapporteres til afregningssystemet  

 senest den 21. i måneden. Årsopgørelsen erstatter indberetningen for 4.  

 kvartal og skal først være Indenrigsministeriet i hænde den 18. februar året  

 efter. Årsopgørelsen vil derefter blive afregnet af Indenrigsministeriet  

 ultimo februar måned.
Den endelige årsafregning vil ske på grundlag af en  

 revisionspåtegnet opgørelse, som skal være Indenrigsministeriet i hænde  

 senest den 15. august året efter.
 Der henvises i øvrigt til afsnittet »Periodisering af  

 kvartalsopgørelser«.
Tilskudsberettigede personer Kommunerne er berettigede til tilskud efter lov om en aktiv  

 arbejdsmarkedspolitik og bekendtgørelse om en aktiv arbejdsmarkedsindsats og  

 i øvrigt efter aftale med den respektive AF-region, som derved afgrænser de  

 tilskudsberettigede personer omfattet af Indenrigsministeriets  

 tilskudsadministration.
Indenrigsministeriets tilskudsadministration vedrører ledige  

 dagpengemodtagere ansat i jobtræning eller individuel jobtræning inden for  

 den enkelte kommunes kvote af jobtræningspladser, jf. § 149, stk. 2, i  

 bekendtgørelse om en aktiv arbejdsmarkedsindsats.
Ansættelse af ledige samt  

 udbetaling af løntilskud ud over kvoten aftales/afregnes direkte mellem  

 kommunen og Arbejdsformidlingen.
Administrationen af forbruget af kvoten og  

 registrering af hvornår denne er opbrugt foretages af Arbejdsformidlingen i  

 samarbejde med kommunen.
Indenrigsministeriets tilskudsadministration indebærer, at der ikke  

 afregnes tilskud ud over kvoten af jobtræningspladser til de enkelte kommuner  

 inden for AF-regionen.
Såfremt der foretages udveksling af kvoter mellem  

 kommuner inden for samme AF-region er det derfor vigtigt, at  

 Indenrigsministeriet orienteres særskilt herom fra begge kommuner inden  

 tidsfristen for kvartalsindberetning.
Tilskudsberettigede timer Der kan udbetales tilskud for de tilskudsberettigede timer for hvilken  

 kommunen har udbetalt løn eller projektydelse til den ledige  

 dagpengemodtager.
Der kan ikke udbetales tilskud for de timer, hvor der samtidig er modtaget  

 refusion fra det offentlige efter reglerne om dagpenge m.v.
Der kan heller  

 ikke udbetales tilskud, hvis kommunen samtidig får udbetalt refusion i  

 henhold til bekendtgørelse om adgang, deltagerstøtte, depositum m.v. ved  

 deltagelse i arbejdsmarkedsuddannelser.
Der kan i henhold til § 149 c, stk. 1, i bekendtgørelse om en aktiv  

 arbejdsmarkedsindsats udbetales tilskud til overarbejde under nærmere angivne  

 forudsætninger.
Såfremt disse forudsætninger er opfyldt skal timerne ved  

 overarbejde, hvortil kommunen har udbetalt løn, indgå i den samlede  

 indberetning til Indenrigsministeriet sammen med de øvrige timer.
De  

 pågældende timer vil indgå i det samlede kommunale forbrug af kvoten af  

 jobtræningspladser.
Tidsinterval for indberetning De kvartalsvise opgørelser til Indenrigsministeriet indeholder oplysninger  

 for to kvartaler samt mulighed for berigtigelser vedr. tidligere kvartaler.  

 1) Regnskabstal svarende til det faktisk konstaterede forbrug i det  

 foregående kvartal. 2) Et skønnet tal for det indeværende kvartal. 3)  

 Berigtigelser af tidligere indberettede regnskabstal.
Indenrigsministeriet og Arbejdsmarkedsstyrelsen arbejder - som tidligere  

 nævnt - på at anvende den elektroniske indberetning fra de enkelte kommuner  

 til afregningen af tilskud til kommunerne ved ansættelser af ledige  

 dagpengemodtagere.
Det er vigtigt at kommunerne sikrer en korrekt opgørelse  

 til Indenrigsministeriet, så tallene svarer til summen af de kvartalsvise  

 personbaserede indberetninger til Arbejdsformidlingen.
Indholdet i indberetningerne Indholdet i indberetningerne vil for henholdsvis det foregående og  

 indeværende kvartal skulle indeholde oplysninger om antal tilskudsberettigede  

 timer og tilskuddets størrelse i kvartalet ved ansættelser af ledige  

 dagpengemodtagere i almindelig jobtræning og  individuel jobtræning.
Som grundlag for beregningen af tilskuddet vedrørende almindelig  

 jobtræning, som den enkelte kommune er berettiget til, bruges oplysningerne  

 om antal tilskudsberettigede timer.
Ved ansættelser i individuel jobtræning  

 er udbetalingsgrundlaget størrelsen af tilskuddet, da der ikke nødvendigvis  

 vil være tale om et fast timetilskud.
 Skemaet skal ligeledes anvendes, hvis en kommune har ansat en person i  

 jobtræning eller individuel jobtræning, som er tilmeldt en anden AF-region  

 end ansættelseskommunen er beliggende i.
Periodisering af kvartalsopgørelser Indenrigsministeriet skal som nævnt senest den 18. i måneden efter udløbet  

 af kvartalet have en kvartalsopgørelse.
Kvartalsopgørelsen skal så vidt  

 muligt indeholde oplysninger om tilskudsberettigede timer og tilskudsbeløb,  

 som dækker hele kvartalet.
Som tidligere nævnt erstatter årsopgørelsen dog  

 kvartalsopgørelsen for 4. kvartal og skal først være Indenrigsministeriet i  

 hænde den 18. februar året efter.
Imidlertid benytter flere kommuner lønsystemer, hvor lønperioden ikke  

 fuldt ud svarer til kvartalet, eller hvor lønudbetalingen foretages efter  

 udløbet af kvartalet.
Kommunen kan her vælge mellem to løsninger i  

 indberetningen til Indenrigsministeriet.
Den første løsning er at opdele en lønperiode, som løber på tværs af  

 kvartaler, på de to kvartaler, så der sker en nøjagtig henføring af  

 timer/tilskudsbeløb til det kvartal, hvor lønnen er optjent.
Denne løsning  

 skal benyttes ved årsskiftet.
Den anden løsning indebærer, at kommunen vælger det mest hensigtsmæssige  

 kvartal at henføre hele lønperioden til ved indberetningen til  

 Indenrigsministeriet.
Denne valgfrihed gælder dog som fremhævet ikke ved  

 årsskiftet.
Som eksempel kan en kommune vælge at henføre en lønperiode, som  

 løber fra den 16. marts til den 15. april, til 2. kvartal.
En lønperiode som  

 falder fuldt ud i et kvartal, skal dog så vidt muligt altid henføres til det  

 pågældende kvartal.
Dette gælder specifikt for lønperioder, hvor  

 lønudbetalingen er foretaget inden Indenrigsministeriets indberetningsfrist.
Den enkelte kommune skal ved anvendelse af begge løsninger opstille de  

 nødvendige procedurer til sikring af, at henføringen af lønperioder og timer  

 til et bestemt kvartal er entydig.
Procedurerne skal sikre, at den samme  

 lønperiode og derved timer/tilskudsbeløb kun indberettes en gang til  

 Indenrigsministeriet.
Indenrigsministeriet forudsætter, at de nærmere  

 procedurer aftales med kommunernes revision.
Indberetning ved årsskiftet Ved årsindberetningen skal der ske henføring af timer/tilskudsbeløb til og  

 med den 31. december.
Dvs. en lønperiode som løber hen over årsskiftet skal  

 opdeles på de to år.
Dette indebærer ligeledes, at indberetningen for 1.  

 kvartal skal indeholde en opgørelse af samtlige præsterede timer og  

 tilskudsbeløb fra og med 1. januar.
Denne opdeling er nødvendig af hensyn til  

 registreringen i statsregnskabet og til brug for »kvoteregnskabet«,  

 som følger kalenderåret. Årsindberetningen skal med andre ord henføres til og  

 med den 31. december, mens 1. kvartal skal henføres fra og med 1. januar .  

 Den kvartalsvise lønperiode er således skarpt adskilt af årsskiftet.
 For at sikre at årsopgørelsen kan foretages korrekt, er  

 indberetningsfristen for årsopgørelsen fastsat til den 18. februar året  

 efter.
Administration og udbetaling Indenrigsministeriet foretager på grundlag af de af kommunerne indsendte  

 indberetninger en foreløbig beregning af kommunernes tilskud efter ordningen  

 for det kommende kvartal med en regulering af det forrige kvartal.  

 Afregningen vil blive udmeldt af Indenrigsministeriet inden månedens udgang i  

 april, juli, oktober, december og februar.
 Det beregnede tilskud vil blive afregnet med et lige stort beløb den  

 sidste hverdag i hver måned inden for kvartalet.
Afregningen for januar måned vil blive udmeldt af Indenrigsministeriet  

 inden udgangen af december måned og vil blive beregnet ud fra kvoten af  

 jobtræningspladser.
Dette beløb vil derefter blive reguleret de to følgende  

 måneder ud fra kommunernes indberetning den 18. februar af årsopgørelsen og  

 det indberettede skøn for 1. kvartal året efter.
Kontering af tilskudsbeløb Af hensyn til kommunernes kontering i det kommunale »Budget- og  

 regnskabssystem« vil Indenrigsministeriets udmelding af tilskudsbeløb  

 til kommunerne vedrørende årsopgørelsen og det indberettede skøn for 1.  

 kvartal året efter indeholde en opdeling på finansårene.
 Tilskudsbeløbet registreres på konto 5.95.2.xx.01 Jobtræningsstøtte.
Revision og restafregning ved årsopgørelsen Indenrigsministeriets administration omfatter både den statslige  

 udbetaling af tilskud til kommunerne og den mellemkommunale udligningsordning  

 af nettolønudgifterne i kommunerne.
 Udligningsordningen administreres efter § 37, stk. 4-5 i lov om en aktiv  

 arbejdsmarkedspolitik, hvorefter 75 pct. af kommunernes lønudgifter udlignes  

 efter fradrag af det statslige tilskud ved beskæftigelse af ledige  

 dagpengemodtagere i jobtræning og individuel jobtræning.
Kommunerne indsender på denne baggrund en samlet revisionspåtegnet  

 opgørelse til afregning af kommunens tilskud og udligning af nettolønudgifter  

 til ledige dagpengemodtagere for det senest forløbne regnskabsår inden den  

 15. august.
Der henvises i øvrigt til Indenrigsministeriets bekendtgørelse  

 nr. 540 af 28. juni 1995.
Årsopgørelsen skal indeholde de samme oplysninger om antal tilskuds-  

 berettigede timer og tilskudsbeløb som kvartalsopgørelserne.
Hertil kommer  

 oplysninger om den samlede bruttolønsum inkl. projektydelse og indtægter til  

 kommunen for udsendte ledige dagpengemodtagere.
De sidstnævnte oplysninger  

 skal Indenrigsministeriet bruge til den endelige årsopgørelse af  

 udligningsordningen vedrørende kommunernes nettolønudgifter til ledige  

 dagpengemodtagere.
Indenrigsminsiteriet foretager på grundlag af kommunernes  

 revisionspåtegnede årsopgørelser en endelig afregning vedrørende tilskudsåret  

 af kommunernes tilskud til ledige dagpengemodtagere i jobtræning og  

 individuel jobtræning inden for kvoten af jobtræningspladser.
Meddelelse  

 herom udsendes til kommunerne senest den 15. september i året efter  

 tilskudsåret.
Regulering af forskelle mellem det udbetalte tilskud og den  

 endelige revisionspåtegnede årsopgørelse afregnes med kommunene inden  

 udgangen af september måned.
 Kommunernes indberetninger sker efter retningslinier og skemamateriale  

 udsendt af Indenrigsministeriet.
