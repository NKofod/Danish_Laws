 Bekendtgørelse af lov om  

 international fuldbyrdelse af straf m.v.
 Herved bekendtgøres lov nr. 323 af 4. juni 1986 om  

 international fuldbyrdelse af straf m.v. med de ændringer, der følger af  

 § 2  

 i lov nr. 291 af 24. april 1996, § 2 i lov nr. 280 af 25. april 2001,  

 § 5  

 i lov nr. 258 af 8. maj 2002 og § 61 i lov nr. 1434 af 22. december  

 2004.
Kapitel 1 Indledende bestemmelser § 1.  

  

 Efter reglerne i denne lov kan  

 udenlandske afgørelser om straf m.v. fuldbyrdes her i landet og danske  

 afgørelser om straf m.v. fuldbyrdes i udlandet.
 Stk. 2.  

  

 Med hensyn til afgørelser, der  

 er omfattet af lov om samarbejde med Finland, Island, Norge og Sverige  

 angående  

 fuldbyrdelse af straf m.v., skal den hidtidige lov dog fortsat anvendes i  

 forhold  

 til disse lande.
 Stk. 3.  

  

 Lov om fuldbyrdelse af visse  

 strafferetlige afgørelser i Den Europæiske Union finder dog anvendelse i  

 forhold til afgørelser, der kan fuldbyrdes efter reglerne deri.
Kapitel 2 Konventionen om overførelse af domfældte § 2.  

  

 Afgørelser, som er omfattet af  

 konventionen om overførelse af domfældte og tillægsprotokollen hertil, jf.  

 bilag 1 og bilag  

 1 a  

 til denne lov, kan fuldbyrdes efter konventionens og protokollens regler.
 Stk. 2.  

  

 Afgørelse om samtykke efter  

 konventionens art. 3, stk. 1, litra f, træffes af justitsministeren.
 § 3.  

  

 Begrebet statsborger i  

 konventionens art. 3, stk. 1, litra a, og stk. 3, bestemmes for  

 Danmarks  

 vedkommende som personer, som har dansk indfødsret, eller som har fast bopæl  

 her i riget.
Stk. 2.  

  

 Fuldbyrdelse af udenlandske  

 afgørelser i Danmark sker efter reglerne i konventionens art. 11 om omsætning  

 af straffen.
Afgørelsen om omsætning træffes ved dom.
Stk. 3.  

  

 Justitsministeren kan, hvis det  

 ellers ikke vil være muligt at få en domfældt overført hertil, bestemme, at  

 fuldbyrdelse af den udenlandske afgørelse skal ske efter reglerne i  

 konventionens  

 art. 10 om fortsat fuldbyrdelse.
Der skal ske tilpasning af sanktionen i  

 overensstemmelse med art. 10, stk. 2. Afgørelsen om tilpasning træffes  

 ved  

 dom.
Kapitel 3 Den europæiske konvention om straffedommes  

 internationale retsvirkninger § 4.  

  

 Afgørelser, som er omfattet af  

 den europæiske konvention om straffedommes internationale retsvirkninger,  

 jfr.  

 bilag 2 til denne lov, kan fuldbyrdes efter reglerne i konventionens afsnit  

 II,  

 jfr. afsnit I.
 § 5.  

  

 Retsplejelovens regler om  

 udenretlig vedtagelse af bøde eller konfiskation finder tilsvarende  

 anvendelse  

 ved fuldbyrdelse af udenlandske afgørelser om bøde eller konfiskation, jfr.  

 konventionens  

 art. 37.
 Stk. 2.  

  

 Afgørelse i henhold til  

 konventionens art. 39, stk. 2, træffes ved kendelse.
 Stk. 3.  

  

 Der kan ikke her i landet  

 fastsættes forvandlingsstraf for en udenlandsk bøde, jfr. konventionens art.  

 48.
Kapitel 3 a FN-konventionen imod ulovlig handel med  

 narkotika og psykotrope stoffer og den europæiske konvention om hvidvaskning,  

 efterforskning samt beslaglæggelse og konfiskation af udbyttet fra strafbart  

 forhold § 5 a.  

  

 Afgørelser om konfiskation, som  

 er omfattet af FN-konventionen imod ulovlig handel med narkotika og  

 psykotrope  

 stoffer eller den europæiske konvention om hvidvaskning, efterforskning samt  

 beslaglæggelse og konfiskation af udbyttet fra strafbart forhold, jf. bilag 3  

 og 4 til denne lov, kan fuldbyrdes efter reglerne i kapitel 3, når  

 konventionens betingelser er opfyldt.
Kapitel 4 Fælles regler om behandlingen af sager om  

 fuldbyrdelse af udenlandske afgørelser i Danmark efter kap 2- 3 a § 6.  

  

 Sager, som skal afgøres af en  

 domstol her i landet, indbringes af anklagemyndigheden for byretten på det  

 sted, hvor den pågældende bor.
Har den pågældende ikke bopæl her i landet,  

 bestemmer justitsministeren, hvilken byret der skal behandle sagen.
 § 7.  

  

 I det omfang den pågældende  

 konvention og denne lov ikke indeholder modstående regler, gælder  

 retsplejelovens regler om straffesagers behandling for retten.
 Stk. 2.  

  

 Behandlingen af sager, der ikke  

 er omfattet af art. 25, stk. 1, eller art. 26, stk. 1, i den  

 europæiske  

 konvention om straffedommes internationale retsvirkninger, sker uden  

 udfærdigelse af anklageskrift og uden medvirken af domsmænd.
Stk. 3.  

  

 Der beskikkes en forsvarer for  

 den sigtede.
Angår sagen fuldbyrdelse af en udenlandsk bøde eller en sanktion  

 som anført i bilag III til konventionen om straffedommes internationale  

 retsvirkninger,  

 beskikkes forsvarer dog kun, såfremt den pågældende fremsætter begæring  

 herom.
 § 8.  

  

 Angår sagen fuldbyrdelse af en  

 udenlandsk afgørelse om frihedsstraf eller anden strafferetlig retsfølge af  

 frihedsberøvende karakter, kan retten med henblik på at sikre den pågældendes  

 tilstedeværelse  

 og muligheden for, at straffen umiddelbart kan fuldbyrdes, træffe bestemmelse  

 om,  

 at den pågældende skal varetægtsfængsles.
Kapitel 5 Almindelige bestemmelser § 9.  

  

 Justitsministeren kan på grundlag  

 af en overenskomst med en anden stat, der kan indeholde fravigelser fra den  

 pågældende konvention, jfr. dog § 11, fastsætte, at lovens kapitler 2 og  

 4  

 eller 3-4 også skal anvendes i forholdet mellem Danmark og denne stat.
 § 10.  

  

 Gælder der i forhold til en anden  

 stat ikke nogen af de i kapitel 2-  

 3 a  

 nævnte konventioner eller af de i § 9 nævnte overenskomster, kan  

 justitsministeren,  

 når humanitære eller andre særlige hensyn taler derfor, bestemme, at straf  

 m.v., som er pålagt i den anden stat, kan fuldbyrdes her i landet.
 Stk. 2.  

  

 Fuldbyrdelsen skal ske efter  

 danske regler og må ikke medføre skærpelse af domfældtes strafferetlige  

 situation.
 Stk. 3.  

  

 Justitsministeren fastsætter i  

 forbindelse med de i stk. 1 nævnte afgørelser, i hvilket omfang  

 bestemmelserne i denne lovs kapitler 2 og 4 eller 3-4 og de heri nævnte  

 konventioner skal fraviges, jfr. dog § 11.
 Stk. 4.  

  

 I nødvendigt omfang kan  

 justitsministeren i forbindelse med en aftale som nævnt i stk. 1 indgå  

 på,  

 at der på tilsvarende betingelser kan ske fuldbyrdelse i en anden stat af  

 straf  

 m.v., der er fastsat her i landet vedrørende personer, der er hjemmehørende i  

 den anden stat.
§ 11.  

  

 Kan fuldbyrdelse i de i §§ 9-10  

 nævnte tilfælde ikke ske efter bestemmelserne i kapitel 5 i den europæiske  

 konvention om straffedommes internationale retsvirkninger eller efter  

 reglerne om  

 omsætning af retsfølgen i art. 11 i konventionen om overførsel af domfældte,  

 skal reglerne om tilpasning af sanktionen i art. 10, stk. 2, i den  

 sidstnævnte  

 konvention dog anvendes.
Afgørelsen om tilpasning træffes ved dom.
 § 12.  

  

 Justitsministeren fastsætter  

 nærmere regler om vejledning af udenlandske domfældte om mulighederne for  

 fuldbyrdelse af straf m.v. i hjemlandet.
 Stk. 2.  

  

 Justitsministeren kan fastsætte  

 yderligere bestemmelser til gennemførelse af de i kapitel 2-3 a nævnte  

 konventioner, de i § 9 nævnte overenskomster samt reglerne i denne lov.
§ 12 a.  

  

 En person, der er frihedsberøvet  

 i udlandet som led i fuldbyrdelse af en straf m.v. idømt her i landet, og som  

 har meddelt samtykke hertil, kan overføres til Danmark for at være til stede  

 ved en fornyet behandling af sagen.
Retsplejelovens § 191 finder  

 tilsvarende  

 anvendelse.
Kapitel 6 Ikrafttrædelses- og overgangsbestemmelser § 13.  

  

 Loven træder i kraft den 1. juli  

 1986.
 Stk. 2.  

  

 Samtidig ophæves lov nr. 522 af  

 23. december 1970 om fuldbyrdelse af europæiske straffedomme.
 § 14.  

  

 Bestemmelserne i kapitel 2 finder  

 anvendelse, selv om den pågældende afgørelse er truffet, før konventionen om  

 overførelse af domfældte er trådt i kraft mellem Danmark og vedkommende  

 fremmede  

 stat.
Stk. 2.  

  

 Kapitel 3 finder kun anvendelse  

 på afgørelser, der er truffet efter, at den europæiske konvention om  

 straffedommes internationale retsvirkninger er trådt i kraft mellem Danmark  

 og  

 vedkommende fremmede stat.
Justitsministeren kan dog på grundlag af  

 overenskomst med vedkommende stat bestemme, at bestemmelserne også skal  

 anvendes på tidligere afgørelser.
 § 15.  

  

 Loven gælder ikke for Færøerne og  

 Grønland, men kan ved kongelig anordning helt eller delvis sættes i kraft for  

 disse landsdele med de afvigelser, som de særlige færøske eller grønlandske  

 forhold  

 tilsiger.
 Lov nr. 291 af 24. april 1996 (International strafferet)  

1)  

  indeholder  

 følgende ikrafttrædelsesbestemmelser:
§ 5 Stk. 1.  

  

 § 1 og § 2 træder i  

 kraft den 1. august 1996. § 3 og § 4 træder i kraft dagen efter  

 bekendtgørelsen i Lovtidende.
 Stk. 2.  

  

 § 1 har virkning for sager  

 om udlevering, hvori der ved lovens ikrafttræden ikke er truffet afgørelse af  

 justitsministeren.
 Stk. 3.  

  

 § 2 finder kun anvendelse  

 på afgørelser, der er truffet efter, at FN-konventionen imod ulovlig handel  

 med  

 narkotika og psykotrope stoffer eller den europæiske konvention om  

 hvidvaskning,  

 efterforskning samt beslaglæggelse og konfiskation af udbyttet fra strafbart  

 forhold  

 er trådt i kraft mellem Danmark og vedkommende fremmede stat.  

 Justitsministeren  

 kan dog på grundlag af overenskomst med vedkommende stat bestemme, at  

 bestemmelserne også skal anvendes på afgørelser, der er truffet tidligere.
§ 6 Loven gælder ikke for Færøerne og Grønland. §§ 1-3  

 kan dog ved kongelig anordning helt eller delvis sættes i kraft for disse  

 landsdele med de afvigelser, som de særlige færøske eller grønlandske forhold  

 tilsiger.
 Lov nr. 280 af 25. april 2001 (Gennemførelse af  

 EU-rammeafgørelse om styrkelse af beskytelsen mod falskmønteri, 1.  

 tillægsprotokol til den europæiske konvention om overførelse af domfældte og  

 FN-konventionen til bekæmpelse af terrorbombninger samt ændringer som følge  

 af  

 afskaffelsen af hæftestraffen m.v.)  

2)  

  indeholder følgende  

 ikrafttrædelsesbestemmelser:
§ 11 Stk. 1.  

  

 Loven træder i kraft den 1. maj  

 2001.
 Stk. 2.  

  

 § 1, nr. 2 og 3, og §§ 6-8  

 træder dog først i kraft den 1. juli 2001.
§ 12 Stk. 1.  

  

 § 2, stk. 1, i lov om  

 international fuldbyrdelse af straf som affattet ved denne lovs § 2  

 finder  

 anvendelse, selv om den pågældende afgørelse er truffet, før  

 tillægsprotokollen  

 til den europæiske konvention om overførelse af domfældte er trådt i kraft  

 mellem Danmark og vedkommende fremmede stat.
 Stk. 2.  

  

 (Udelades).
§ 13 Stk. 1.  

  

 Loven gælder ikke for Færøerne  

 og Grønland.
 Stk. 2.  

  

 §§ 1-4, 6, 7 og 10 kan ved  

 kongelig anordning helt eller delvis sættes i kraft for Færøerne med de  

 afvigelser, som de særlige færøske forhold tilsiger.
 Stk. 3.  

  

 §§ 2-4 kan ved kongelig  

 anordning sættes i kraft for Grønland med de afvigelser, som de særlige  

 grønlandske forhold tilsiger.
 Lov nr. 258 af 8. maj 2002 (Gennemførelse af  

 EU-retshjælpskonventionen, den 2. tillægsprotokol til Europarådets  

 retshjælpskonvention og EU-rammeafgørelse om fælles efterforskningshold)  

3)  

  indeholder  

 følgende ikrafttrædelsesbestemmelser:
§ 6 Loven træder i kraft den 1. juli 2002.
§ 7 Stk. 1.  

  

 Loven gælder ikke for Færøerne  

 og Grønland.
 Stk. 2.  

  

 §§ 1, 3 og 5 kan ved  

 kongelig anordning helt eller delvis sættes i kraft for Færøerne med de  

 afvigelser, som de særlige færøske forhold tilsiger.
 Stk. 3.  

  

 § 3, stk. 2, og § 5  

 kan ved kongelig anordning sættes i kraft for Grønland med de afvigelser, som  

 de særlige grønlandske forhold tilsiger.
 Lov nr. 1434 af 22. december 2004 (Lov om fuldbyrdelse af  

 visse strafferetlige afgørelser i Den Europæiske Union)  

4)  

  indeholder  

 følgende ikrafttrædelsesbestemmelser:
 § 62.  

  

 Loven træder i kraft den 1.  

 januar 2005. Loven finder anvendelse på anmodninger om fuldbyrdelse, der  

 fremsættes efter lovens ikrafttræden.
 § 63.  

  

 Loven gælder ikke for Færøerne og  

 Grønland.
Justitsministeriet, den 18. juli  

 2005 Lene Espersen /Anne Kristine Axelsson 1)  

 Lovændringen vedrører kap. 3 a, overskriften til kap. 4, § 10, stk. 1, og §  

 12,  

 stk. 2.
 2)  

 Lovændringen vedrører § 2, stk.1.
 3)  

 Lovændringen vedrører § 12 a.
