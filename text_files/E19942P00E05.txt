E.E.1 Landbrugets husdyrbesætninger E.E.2 Landbrugets beholdninger E.E.3 Andre skattespørgsmål i forbindelse med landbrug E.E.4 Anden landbrugsvirksomhed E.E.5 Gartnerier, planteskoler og frugtplantager E.E.1 Landbrugets husdyrbesætninger Reglerne om den skattemæssige behandling af landbrugets husdyrbesætninger  

 findes i lovbek. nr. 919 af 2. dec. 1993. Til loven knytter sig  

 bekendtgørelse nr. 543 af 16. nov. 1981 om opgørelse og fradrag for  

 forskelsbeløb mv. vedrørende landbrugets husdyrsbesætninger, samt skd. cirk.  

 nr. 13 af 2. feb. 1982, skd. cirk. nr. 205 af 9. dec. 1982 om den  

 skattemæssige behandling af husdyrbesætninger i dødsboer mv.
Skd. cirk. nr.  

 78 af 29. maj 1989 om succession ved familieoverdragelse indeholder i pkt. 13  

 retningslinjer for overdragelse af husdyrsbesætninger i forbindelse med  

 succession.
E.E.1.1 Værdiansættelsen Landbrugere skal ved indkomst- og formueopgørelsen opgøre værdien af deres  

 besætninger på grundlag af:
1)normalhandelsværdien eller 2)handelsværdien, der dog ikke kan benyttes, hvis den er lavere end  

 normalhandelsværdien.
Der kan ikke benyttes værdier derimellem.
Der kan skiftes mellem  

 normalhandelsværdi og handelsværdi fra år til år.
Der kan for hver enkelt af de grupper, som Ligningsrådet fastsætter  

 normalhandelsværdier for, vælges mellem at benytte normalhandelsværdi eller  

 handelsværdi.
Derimod skal der anvendes samme værdiansættelsesprincip inden  

 for den enkelte gruppe.
Normalhandelsværdierne fastsættes af Ligningsrådet for de almindeligt  

 forekommende husdyr.
Dyr, der ikke er fastsat en normalhandelsværdi for,  

 f.eks. fjerkræ, optages til handelsværdi.
 Hvis handelsværdien benyttes, kan der ikke medregnes moms, som ved  

 opgørelsen af afgiftstilsvaret kan fradrages som indgående afgift.
 Nedskrivning 33 1/3 pct.
 I den opgjorte værdi af besætningen kan der med virkning for opgørelsen af  

 indkomst og formue foretages en nedskrivning på indtil 33 1/3 pct.
Nedskrivningsprocenten kan frit varieres fra år til år.
Nedskrivningen  

 behøver ikke at være foretaget med hele procenter.
Interessenter kan  

 indbyrdes foretage forskellig nedskrivning på deres anpart af besætningen.
Det beløb, der nedskrives med, skal oplyses i regnskabet eller  

 selvangivelsen.
Den værdiansættelse af besætningen, der er anvendt ved  

 slutningen af et indkomstår, skal benyttes ved begyndelsen af det  

 efterfølgende indkomstår.
 De anførte regler gælder både regnskabsførende og ikke-regnskabsførende  

 landbrugere.
Kun landbrugere Det er kun landbrugere, der kan benytte de af Ligningsrådets fastsatte  

 normalhandelsværdier ved opgørelsen af værdien af deres besætninger.
Det er  

 ligeledes kun landbrugere, der kan foretage skattemæssig nedskrivning af  

 besætningens værdi.
Begrebet landbruger skal forstås i overensstemmelse med praksis forud for  

 husdyrbesætningsloven vedrørende stambesætning, skalaværdier m.m., jf.
TfS  

 1984.218, hvor opdræt af og handel med kreaturer drevet fra lejede arealer og  

 staldplads ikke kunne anses for en landbrugsvirksomhed i relation til  

 husdyrbesætningsloven.
En lønnet medhjælper på en landbrugsejendom, der tillige drev opdræt af  

 egen kvægbesætning på ejendommen, blev ikke anset for landbruger og var  

 derfor ikke berettiget til at foretage nedskrivning på besætningen, jf.
Skat  

 1985.9.251.
En skatteyder drev en omfattende svineproduktion fra lejede lokaler på sin  

 faders ejendom.
Der blev årligt produceret ca. 3.000 svin, og lejen for  

 bygningerne var 120.000 kr. årligt.
Skatteyderen drev ingen anden virksomhed  

 og havde ikke lønarbejde.
Skattedepartementet udtalte til sagen, at man ikke  

 fandt hjemmel i husdyrbesætningsloven til generelt at nægte  

 nedskrivningsadgang under henvisning til, at skatteyder som lejer ikke kunne  

 anses som "landbruger" i lovens forstand.
Under hensyn til omfanget  

 af svineproduktionen, lejens størrelse samt at skatteyderen ikke drev anden  

 produktion eller havde lønindkomst ved siden af svineavlen, anså  

 Landsskatteretten skatteyderen berettiget til at nedskrive på besætningen  

 efter husdyrbesætningsloven, Skat 1988.8.470.
Ligningsrådet gav forhåndsbesked om, at investorer, organiseret i et I/S  

 eller K/S, som finansierede kødproduktionen på et gods, ikke kunne anses for  

 landbrugere med mulighed for at anvende husdyrbesætningslovens regler om  

 normalhandelsværdier og nedskrivning.
Projektet var anlagt således, at 100  

 investorer, organiseret i et I/S eller K/S, for en samlet kapital på 14 mio.  

 kr. indkøbte 400 ammekøer af ren race.
Driften påhvilede investorselskabet  

 fuldt ud, og selskabet havde ansat ejerne af godset som driftsledere, mens  

 godsets bygninger og græsningsmuligheder mv. blev lejet, TfS 1989.43.
En skatteyder, der tidligere havde været landbruger, drev nu en  

 ornecentral.
Gennem et slagteri købte han ornerne, der udstationeredes hos  

 forskellige landmænd og udskiftedes i løbet af ca. 1 år.
Under hensyn til, at  

 han ikke drev et egentligt landbrug, men kun indkøbte ornerne til  

 udstationering, fandt lsr. ikke, at ornerne var omfattet af  

 husdyrbesætningsloven, jf.
TfS 1985.575.
 Et selskab, der driver landbrug, kan benytte normalhandelsværdier og  

 foretage nedskrivning ved opgørelsen af værdien af selskabets  

 husdyrbesætning, jf. lsr. 1982.59.
En forpagter, der ved forpagtningens start havde overtaget 94 køer og som  

 havde pligt til at aflevere samme antal køer ved ophøret, blev anset som ejer  

 i relation til husdyrbesætningsloven og kunne således foretage fradrag for  

 forskelsbeløbet i henhold til husdyrbesætningslovens § 8 ved salg af  

 besætningen, jf.
TfS 1986.289.
 Personer, der har som erhverv at handle med husdyr, kan ikke anvende  

 reglerne i husdyrbesætningsloven, men kan derimod anvende reglerne i  

 varelagerloven, se herom E.E.4.1.
 Efter indgivelse af selvangivelsen kan nedskrivning på besætning kun  

 ændres efter ansøgning til de kommunale skattemyndigheder, se afsnit  

 E.C.1.1.6.
Normalhandelsværdierne Ligningsrådet har fastsat følgende normalhandelsværdier (ekskl. moms):
Trækheste er omfattet af loven om husdyrbesætninger.
Det samme gælder  

 landbrugsheste, der indgår i en slagtehestebesætning, eller som anvendes til  

 avl af rideheste til salg.
Derimod er rideheste og væddeløbsheste ikke  

 omfattet af loven, se E.E.4.3.
 Gruppen "små heste" omfatter heste af de arter, der sædvanligt  

 benævnes russere, islændere og nordbagger.
Ved kødkvæg forstås kreaturer af ren race inden for racerne Hereford,  

 Charolais m.fl.
Normalhandelsværdierne for kødkvæg kan kun anvendes på dyr,  

 der opfylder betingelserne for optagelse i den pågældende kødraces stambog.  

 Betingelserne for optagelse i stambøgerne er, at der mindst er tale om 4.  

 gangs krydsninger, d.v.s. mindst 15/16 renblodede dyr.
Normalhandelsværdierne  

 for kødkvæg kan derimod ikke anvendes for kvæg på venteliste i  

 krydsningsperioden.
 Unge dyr skal medregnes under de respektive besætningsgrupper, så snart de  

 er født.
 Gylte optages til normalhandelsværdien for søer.
Fjerkræ og angorakaniner er omfattet af husdyrbesætningsloven.
De optages  

 til handelsværdier, idet der ikke er fastsat normalhandelsværdier.
Avlstyre på tyrestationer er omfattet af husdyrbesætningsloven.
Tyrene  

 omsættes i almindelighed ikke, men en værdiansættelse foretaget på grundlag  

 af De danske Kvægavlsforeningers beregningsmodel, hvorefter handelsværdien  

 fastsættes for alle tyrestationer under ét med en opdeling, der  

 fastsætter én pris for racerne RDM/SDM og DRK og én for jersey,  

 kan anvendes.
Der er ikke fastsat normalhandelsværdier for avlstyre på  

 tyrestationer.
Landbrugere med kalenderårsregnskab skal benytte de ved kalenderårets  

 udgang fastsatte normalhandelsværdier.
Anvendes et andet indkomstår end  

 kalenderåret (forskudt indkomstår), skal de sidste forud for  

 regnskabsafslutningen offentliggjorte normalhandelsværdier benyttes.
E.E.1.2 Indkomstopgørelsen Ved indkomstopgørelsen medregnes alle indtægter ved afhændelse, afståelse  

 eller opgivelse af husdyr, og alle udgifter til erhvervelse af husdyr  

 fradrages.
Endvidere medregnes værdiforøgelser og værdinedgange af besætningen fra  

 primo til ultimo i indkomståret, idet værdiforøgelser er skattepligtige,  

 medens værdinedgange kan fradrages.
Der korrigeres med konjunkturændringer på  

 stambesætningen, se E.E.1.2.1.
 Ved begyndelsen af indkomståret 1994 skal besætningen optages til den  

 værdi, der er anvendt ved udgangen af indkomståret 1993.
 Ved udgangen af indkomståret 1994 kan der med virkning for indkomst- og  

 formueopgørelsen foretages en nedskrivning på indtil 33 1/3 pct.
 Erstatnings- og forsikringssummer for husdyr behandles som salgssummer.  

 Overdragelse af husdyr som gave eller arveforskud sidestilles med salg.  

 Erhvervelse af husdyr ved gave eller arveforskud sidestilles med køb.
Er en husdyrbesætning erhvervet ved gave eller arveforskud, benyttes den  

 værdi, der er lagt til grund ved beregningen af gaveafgift eller indkomstskat  

 af erhvervelsen, som anskaffelsessum.
Har erhvervelsen ikke været afgifts-  

 eller indkomstskattepligtig, anvendes besætningens handelsværdi på  

 erhvervelsestidspunktet som anskaffelsessum.
Er afhændelse sket ved gave eller arveforskud, betragtes den værdi, der  

 lægges til grund ved beregningen af gaveafgift eller indkomstskat i  

 forbindelse med overdragelsen, som afhændelsessum.
Er overdragelsen hverken  

 afgifts- eller indkomstskattepligtig, betragtes handelsværdien på  

 overdragelsestidspunktet som overdragelsessum.
E.E.1.2.1 Konjunkturændringer For stambesætningens vedkommende skal den ændring, der er sket i den  

 bogførte værdi i løbet af indkomståret, korrigeres med konjunkturændringer.
 Konjunkturændringerne beregnes for hver af følgende grupper af dyr  

 (stambesætningen):
1)alle hundyr over 2 år inden for kvæg 2)alle hundyr mellem 1 og 2 år inden for kvæg 3)søer og drægtige gylte og 4)moderfår De under 1)-4) nævnte dyr tilhører stambesætningen, også selv om dyrene er  

 bestemt til salg.
 Dyr, der ikke er nævnt under 1)-4), tilhører ikke stambesætningen, selv om  

 de er bestemt til at indgå i den faste bestand af dyr, f.eks. kviekalve under  

 1 år, der er bestemt til at blive malkekøer.
 Heste og fjerkræ er ikke stambesætningsdyr.
For hver af de under 1)-4) nævnte grupper af dyr beregnes en  

 konjunkturændring.
Er der foruden dyr af ren race, f.eks. krydsningsdyr,  

 beregnes konjunkturændringerne inden for hver gruppe for sig og for hver  

 aldersgruppe inden for gruppen ren race og øvrige dyr.
 For hver gruppe af dyr beregnes konjunkturændringen som ændringen i  

 normalhandelsværdien pr. dyr i løbet af det kalenderår, som falder sammen med  

 eller udløber i indkomståret, ganget med gennemsnittet af antallet af dyr ved  

 indkomstårets begyndelse og slutning.
 Konjunkturændringen fradrages i indkomstopgørelsen, hvis  

 normalhandelsværdien er steget, og tillægges ved indkomstopgørelsen, hvis  

 normalhandelsværdien er faldet.
Landbrugere med kalenderårsregnskab skal for indkomståret 1994 benytte  

 normalhandelsværdierne pr. 31. dec. 1993 og pr. 31. dec. 1994 ved beregningen  

 af konjunkturændringen.
Landbrugere med forskudt indkomstår, hvor  

 indkomståret 1994 er afsluttet inden den 31. dec. 1994, skal benytte  

 normalhandelsværdierne pr. 31. dec. 1992 og pr. 31. dec. 1993 ved beregningen  

 af konjunkturændringen.
Eksempel Beregningen kan illustreres ved følgende eksempel:
 Det beløb, der som konjunkturstigning skal fratrækkes ved  

 indkomstopgørelsen, bliver herefter:
E.E.1.2.2 Salg af avlsdyr med garanti for dyrets avlsdygtighed -  

 Vilkårspenge Ved salg af avlsdyr med den betingelse, at salgssummen eller en del af  

 denne skal tilbagebetales, såfremt det solgte dyr ikke inden en fastsat frist  

 viser sig avlsdygtigt, medregnes ved sælgerens indkomstopgørelse for  

 salgsåret (leveringsåret) kun 50 pct. af den del af salgssummen, der  

 eventuelt vil kunne kræves tilbage, medens de resterende 50 pct. medtages i  

 det år, hvori garantiforpligtelsen udløber.
 Hvis en tidligere medregnet del af salgssummen helt eller delvis må  

 tilbagebetales, fratrækkes dette beløb i indkomstopgørelsen for det  

 indkomstår, hvori tilbagebetalingskravet bliver aktuelt.
 I sælgerens formueopgørelse medregnes kun den del af salgssummen, som i  

 henhold til foranstående skal medregnes i indkomstopgørelsen for tiden forud  

 for statustidspunktet.
 I køberens formueopgørelse medregnes ingen del af det mulige  

 tilbagebetalingskrav, men dyret medregnes med dets værdi.
 Vilkårspenge, der først skal erlægges af køberen, når og såfremt avlsdyret  

 på et senere tidspunkt opfylder nærmere i kontrakten angivne betingelser  

 (opnåelse af præmier ved dyrskue, afkomstpræmier eller lign.), skal først  

 medregnes i sælgerens indkomst for det (de) indkomstår, hvori vilkårene  

 opfyldes.
E.E.1.3 Overgangsordningen Loven indeholder i § 8 en særlig overgangsordning, som vedrører de  

 landbrugere, der ved udgangen af indkomståret 1980 havde en stambesætning,  

 jf. bkg. nr. 543 af 16. nov. 1981 (= bilag 2 i skd. cirk. nr. 13 af 2. feb.  

 1982).
Efter de tidligere regler skulle indtægter ved salg af hele  

 stambesætningen eller en væsentlig del af denne ikke påvirke  

 indkomstopgørelsen, og overgangsordningens regler tilsigter, at kun indtægter  

 vedrørende disse stambesætningsdyr, der opstår i tiden efter lovens  

 ikrafttræden, skal beskattes.
Dette sker ved, at der for de pågældende  

 landbrugere er beregnet et forskelsbeløb, der kan fradrages ved opgørelsen af  

 indkomsten.
 Om beregningen af forskelsbeløbet og om anvendelsen af forskelsbeløb ved  

 indkomstopgørelsen for indkomståret 1981 henvises til ligningsvejledningen  

 1981 afsnit R 1.3.1 og 1.3.2.
Det forskelsbeløb, der er tilbage efter de foretagne fradrag i  

 indkomståret 1981, får betydning for følgende indkomstår, såfremt der sker  

 ændringer i stambesætningens størrelse.
Der henvises til ligningsvejledningen  

 1989 afsnit R 1.3.
E.E.2 Landbrugets beholdninger Landbrugets beholdninger er lagre af f.eks. korn, foderstoffer, frø,  

 gødning, halm, kartofler etc.
Beholdninger nedlagt i jorden, sædekorn, frø  

 mv. er derimod ikke lagre i almindelig forstand, og de behandles  

 skattemæssigt som bestanddele af den faste ejendom, jf.
E.E.2.3.
 Udgangspunktet for den skattemæssige behandling af landbrugeres  

 beholdninger er varelagerreglerne.
 Der gælder dog en væsentlig modifikation i dette udgangspunkt.
 I henhold til bestemmelsen i SL § 12 a skal til den skattepligtige formue  

 medregnes faste ejendomme med alt tilbehør ... samt i behold værende afgrøde  

 ... fsv. sådanne beholdninger overstiger, hvad der til enhver tid er  

 fornødent for at holde ejendommen i behørig driftstilstand.
Det betyder ikke, at de fornødne driftsbeholdninger (foderbeholdningerne)  

 ikke er formueskattepligtige, men de indgår i forvejen i ejendomsværdien, som  

 skal medregnes ved opgørelsen af den skattepligtige formue, jf.
SL § 14.  

 Foderbeholdninger skal følgelig ikke særskilt optages i formueopgørelsen, og  

 det er baggrunden for, at de heller ikke skal tages i betragtning ved  

 indkomstopgørelsen.
 Efter praksis kan landbrugeren dog tage hensyn til foderbeholdninger, når  

 blot der føres et omhyggeligt regnskab, og der i øvrigt følges samme princip  

 ved indkomstopgørelsen år for år.
E.E.2.1 Indkøbte beholdninger Indkøbte beholdninger behandles efter varelagerloven, se E.B.2.6.1.
E.E.2.2 Beholdninger af egen avl E.E.2.2.1 Foderbeholdninger mv.
 Beholdninger af egen avl er beholdninger, som skal anvendes i bedriften  

 til f.eks. foder eller såsæd.
 Afgrænsningen over for indkøbte beholdninger volder normalt ikke tvivl.
 Ved afgrænsningen over for salgsbeholdninger er udgangspunktet, at  

 landbrugeren skal aktivere de beholdninger, som han på statustidspunktet har  

 til hensigt at sælge.
Sælges der imidlertid efter statustidspunktet, men før næste høst større  

 eller mindre kornmængder end de selvangivne beholdninger, må  

 salgsbeholdningens størrelse fastsættes til den kornmængde, der er blevet  

 solgt inden næste høst, og indkomstopgørelsen for det foregående år må ændres  

 i overensstemmelse hermed, hvis der er tale om beløb af en vis størrelse.
Se  

 som eksempel ØLD af 23. jan. 1984 (7.afd. 385/80, gengivet i TfS 1984.70).
E.E.2.2.1.1 Beholdningsregnskab, foderbeholdninger I det år ejendommen købes kan landmanden vælge, om han vil tage hensyn til  

 foderbeholdninger ved indkomstopgørelsen.
 Selv om indkomsten opgøres indirekte, kan foderbeholdningerne medregnes,  

 lsr. 1947.99.
 Beholdningerne må opgøres forsvarligt, men der foreligger dog eksempler  

 på, at beholdningsopgørelser er godkendt, selv om de til en vis grad hvilede  

 på et skøn.
Føres der fuldt beholdningsregnskab, kan landmanden ikke ophøre hermed  

 uden ligningsmyndighedernes samtykke.
Selv om der ved indkomstopopgørelsen  

 tages hensyn til foderbeholdninger skal de ikke medregnes ved opgørelsen af  

 den skattepligtige formue, jf.
SL § 12 a.
 Om værdiansættelsen, se E.E.2.2.2.
E.E.2.2.1.2 Køb af ejendom, foderbeholdninger Købesummen for de foderbeholdninger, der overtages sammen med ejendommen,  

 kan fratrækkes ved indkomstopgørelsen for købsåret under forudsætning af, at  

 værdien af foderbeholdninger ultimo indtægtsføres.
 Ved at fratrække købesummen og indtægtsføre værdien ved årets udgang,  

 opnås der fradragsret for beholdningsnedgangen fra købstidspunktet til  

 statustidspunktet.
 I den modsatte situation, hvor værdien af foderbeholdningerne stiger fra  

 købstidspunktet til udgangen af indkomståret, kan landmanden ikke beskattes  

 af stigningen, med mindre han har valgt at tage hensyn til  

 foderbeholdningerne ved indkomstopgørelsen, lsr. 1973.23.
 Selv om landmanden i købsåret vælger at fratrække købesummen for de  

 overtagne foderbeholdninger, er han ikke dermed bundet til også at tage  

 hensyn til foderbeholdningerne ved indkomstopgørelserne for de følgende  

 indkomstår.
E.E.2.2.1.3 Salg af ejendom, foderbeholdninger Selv om beholdninger af egen avl, der er nødvendige til driften af  

 ejendommen, ikke skal medregnes ved indkomstopgørelsen, så følger det af SL §  

 4 a, at den indtægt landmanden erhverver ved salg af sådanne beholdninger er  

 almindelig skattepligtig indkomst.
 Efter praksis kan landmanden - der ikke fører beholdningsregnskab - det  

 år, hvori ejendommen sælges, fradrage værdien af foderbeholdninger ved  

 indkomstårets begyndelse, uanset på hvilket tidspunkt ejendommen sælges, og  

 uanset hvor stor indtægten i øvrigt er, lsr. 1968.9.
 Primobeholdningens værdi kan opgøres på grundlag af handelspriser.
 Den primoværdi der herved kan fratrækkes i salgsåret kan ikke  

 efterbeskattes; f.eks. kan værdien af primobeholdningen ikke fordeles til  

 beskatning over de forudgående år.
Princippet om fradrag for værdien af primobeholdning finder også  

 anvendelse i tilfælde, hvor der ved salg af bedriften afstås en beholdning,  

 som er mindre end beholdningen ved regnskabsårets begyndelse.
Nedgangen  

 fradrages ved indkomstopgørelsen i salgsåret, jf.
VLD af 19. jan. 1970 (UfR  

 1970.834 (V)).
 Praksis om fradrag for primoværdi af beholdninger gælder kun ved salg og  

 ved endeligt ophør af landbrugsvirksomhed, se modsætningsvis lsr. 1945.107 og  

 1953.16.
 Delvis ophør af landbrugsvirksomhed ved salg af en ideel anpart af en  

 landbrugsejendom berettiger også til fradrag for primoværdi af  

 foderbeholdningerne.
 En gårdejer, der solgte den ene af sine to landbrugsejendomme, som havde  

 været drevet sammen, blev anset for berettiget til at fradrage værdien af  

 beholdningen ved regnskabsårets begyndelse på den solgte ejendom, lsr.  

 1983.49.
Bortforpagtning, foderbeholdninger Sælges der beholdninger, f.eks. i forbindelse med bortforpagtning af  

 ejendom, gives der som regel ikke fradrag for værdien af beholdningen ved  

 indkomstårets begyndelse, lsr. 1979.70. Der foreligger dog tilfælde fra  

 praksis, hvor der er givet fradrag for primobeholdningen under hensyn til, at  

 bortforpagtningen var ensbetydende med endeligt ophør af  

 landbrugsvirksomheden, se f.eks.
TfS 1985.573.
ØLD af 1. maj 1964 gav skattemyndighederne medhold i, at høstudbyttet for  

 1958 var solgt til forpagteren for et vederlag af 500 tdr. afhøstet korn til  

 levering ved forpagtningens ophør, og at det stedfundne salg ikke kunne  

 sidestilles med salg af jordbeholdninger som en bestanddel af den faste  

 ejendom ved salg af denne.
Sælgeren blev herefter anset indkomst- og  

 formueskattepligtig af værdien af fordringen på 500 tdr. korn til levering  

 ved forpagtningens ophør.
Dommen er gengivet i Meddelelser fra Statens  

 Ligningsdirektorat og Ligningsrådet 1965, s. 112 samt i SO 1964.244D.
 Ejeren vil i hele forpagtningsperioden blive formuebeskattet af  

 fordringens værdi, mens forpagteren kan fratrække værdien som købesum ved  

 indkomstopgørelsen for det første forpagtningsår og optage beløbet som gæld  

 ved formueopgørelsen.
 Det bemærkes iøvrigt, at hidtidige foderbeholdninger kan ændres til  

 salgsbeholdninger i forbindelse med afhændelse af kvæg - og svinebesætning,  

 se lsr. 1973.24, og i så fald kan der ikke fradrages nogen værdi af anslået  

 beholdning ved årets begyndelse, lsr. 1975.121 og 1979.70.
E.E.2.2.1.4 Oplagt korn Korn, der efter aftale indleveres til oplagring hos kornhandleren, anses i  

 almindelighed for at tilhøre landmanden.
Ved ØLD af 23. jan. 1980 (skd. 1980.s.224) blev en landmand anset for  

 berettiget til ved indkomstopgørelsen at foretage nedskrivning efter  

 varelagerloven på oplagt korn.
Kornet var oplagt hos en kornhandler mod en  

 nærmere aftalt lagerleje.
Det var bestemt til senere salg, og på et hvilket  

 som helst tidspunkt kunne kornet afhentes hos kornfirmaet, eller landmanden  

 kunne lade det sælge gennem firmaet.
Firmaet var ikke berettiget til at  

 disponere over det oplagte korn, som landmanden havde prisrisikoen for.
Det  

 indleverede korn kunne ikke individualiseres hos kornhandleren.
 Herefter kan der ikke udelukkende lægges vægt på, om kornet kan  

 individualiseres, idet der ved afgørelsen af, hvem der kan foretage  

 nedskrivning efter varelagerloven, i tvivlstilfælde må lægges vægt på, hvem  

 der bærer prisrisikoen for det oplagte korn.
 Ved VLD af 7. okt. 1986 (TfS 1986.513) blev et kornfirma anset for  

 uberettiget til at nedskrive på korn, som var oplagt hos firmaet af landmænd.  

 Kornet kunne ikke individualiseres og en del af kornet var videresolgt før  

 afregning med landmændene var sket.
 Oplagt korn af egen avl som senere skal hjemtages, eventuelt tilsat  

 proteinmidler, til anvendelse som foder, anses for en foderbeholdning,  

 forudsat at det korn, som hjemtages, reducerer den hos kornhandleren oplagte  

 kornmængde.
 Oplagt korn, der løbende blev solgt samtidig med, at der blev købt  

 svinefoder, blev i et konkret tilfælde anset for en salgsbeholdning, lsr.  

 1982.57.
E.E.2.2.2 Salgsbeholdninger Om afgrænsningen imellem foderbeholdninger og salgsbeholdninger henvises  

 til E.E.2.2.1.
 Værdien af salgsbeholdninger på statustidspunktet skal medregnes ved  

 indkomst- og formueopgørelsen efter reglerne i varelagerloven, se  

 E.B.2.6.1.4.
Fremstillingsprisen for landbrugeres lager af egne produkter kan i mangel  

 af anden opgørelse ansættes til 85 pct. af produkternes salgspris.
Kan  

 landmanden dokumentere den faktiske fremstillingspris, kan han lægge denne  

 til grund ved indkomstopgørelsen, også hvor den er lavere end 85 pct. af  

 salgsprisen.
Dette gælder både for regnskabsførende og ikke-regnskabsførende  

 landmænd, jf.
Skat 1985.6.173.
 Se Skat 1989.10.802, hvor en landmand fik adgang til efterfølgende at  

 anvende den faktiske fremstillingspris i stedet for 85 pct. af salgsprisen.
Anvendes fremstillingsprisen skal de direkte afholdte udgifter medregnes,  

 se E.B.2.6.1.4, medens indirekte produktionsomkostninger kan medregnes.
Som  

 et minimum skal der til de direkte omkostninger henføres følgende: 1. råvarer  

 (udsæd, gødning), 2. udgifter til fremmed forarbejdning  

 (maskinstationsvederlag, fremmed arbejdskraft i øvrigt), 3. forbrug af  

 hjælpevarer (brændstof mv. til maskiner). * Hektarstøtte kan ikke indregnes i  

 produktionsomkostningerne, da støttebeløbet ikke er en udgift, som afholdes i  

 forbindelse med frembringelsen af varelageret. * Hvis ejendommen købes med avl på roden, har landmanden ikke selv afholdt  

 udgifterne til råvarer (udsæd, gødning), men avlen på rod repræsenterer en  

 værdi ved købet.
Såfremt landmanden i dette tilfælde ikke fører  

 jordbeholdningsregnskab (se E.E.2.3), kan salgsbeholdningen værdiansættes til  

 de direkte udgifter, der er afholdt efter overtagelsen af ejendommen (f.eks.  

 høst- og tørringsudgifter). Fører landmanden beholdningsregnskab, har han  

 derigennem fået fradrag for de overtagne jordbeholdninger, og værdien heraf  

 skal derfor medregnes ved værdiansættelsen.
 Kan den af landmanden foretagne opgørelse ikke accepteres af  

 ligningsmyndighederne, medfører dette alene, at der må foretages et ændret  

 skøn over de direkte medgåede udgifter på baggrund af de foreliggende  

 regnskabstal.
 På den opgjorte værdi kan der for indkomståret 1994 foretages nedskrivning  

 med * 20 pct. i henhold til varelagerlovens bestemmelser, men kun af  

 regnskabsførende landmænd.
Om en salgsbeholdning er solgt eller ej på statustidspunktet afhænger af,  

 om landmanden har ejendomsretten til kornet.
Problemet opstår f.eks. i  

 tilfælde, hvor der avles frø eller stamsæd på kontrakt, og frøet eller  

 stamsæden er leveret, men hvor endelig afregning først sker, når produktets  

 spireevne er konstateret.
I henhold til købeloven går risikoen og dermed  

 normalt ejendomsretten over ved leveringen.
I så fald må landmanden medregne tilgodehavendet for det leverede parti  

 som en udestående fordring, der må værdiansættes på grundlag af dagsprisen på  

 statustidspunktet for de leverede varer med fradrag af et skønsmæssigt  

 fastsat nedslag for prisrisikoen.
Se også E.E.2.2.1.4.
E.E.2.3 Jordbeholdninger Jordbeholdninger omfatter dels de i jorden nedlagte beholdninger af  

 sædekorn, frø og kunstgødning mv., dels afgrøder på roden.
Jordbeholdninger behandles skattemæssigt som bestanddele af den faste  

 ejendom, jf.
UfR 1959.609 (H) (Krag-Juel-Vind-Frijs) og UfR 1961.247 (Ø)  

 (Wissing).
Konsekvenserne heraf er, at der ved køb af ejendom ikke er fradragsret for  

 den del af købesummen, der måtte være vederlag for jordbeholdninger, jf. lsr.  

 1981.76. I HD af 5. maj 1987 (Skat 1987.6.430) blev en landbrugsejendom købt  

 med jordbeholdninger, idet køber og sælger havde aftalt, at høstens værdi  

 skulle fragå i den kontante udbetaling for ejendommen.
Højesteret gav  

 skattemyndighederne medhold i, at indtægten ved salg af høsten skulle  

 medregnes til køberens indkomst.
 Omvendt indkomstbeskattes vederlag for jordbeholdninger ikke ved salg af  

 ejendom, men vederlaget indgår som en del af afståelsessummen for den faste  

 ejendom.
 Ligningsrådet har imidlertid godkendt, at der ved indkomstopgørelsen kan  

 tages hensyn til svingninger i værdien af jordbeholdninger under forudsætning  

 af, at landmanden afgiver erklæring om følgende:
 1.Værdien af alle arter af beholdninger, herunder jordbeholdninger, ved  

 regnskabsårets udgang medregnes ved opgørelsen af den skattepligtige indkomst  

 i overtagelsesåret, og samtlige ejendommens beholdninger, herunder  

 jordbeholdninger, tages i betragtning ved indkomstopgørelsen, så længe  

 ejendommen drives af ham.
 2.Er værdien af jordbeholdningerne ved udgangen af et regnskabsår 0 kr.,  

 skal dette angives i regnskabet.
 3.Jordbeholdningerne såvel som beholdningerne iøvrigt skal være opgjort på  

 regnskabsmæssigt tilfredsstillende måde.
 4.Sælges ejendommen eller en del af denne (eller ophører forpagtningen),  

 skal salgssummen for samtlige de afhændede beholdninger, herunder  

 jordbeholdninger, medregnes i indkomsten i salgsåret.
 Normalt må jordbeholdningserklæring afgives i forbindelse med indgivelsen  

 af selvangivelsen for det år, hvor ejendommen overtages, for at der kan  

 foretages fradrag for overtagne jordbeholdninger.
 Hvis der i forbindelse med selvangivelsen afgives en mangelfuld erklæring  

 eller skatteyderens beholdningsregnskab er ufyldestgørende, bør skatteyderen  

 dog have mulighed for efterfølgende at bringe manglerne i orden, således at  

 jordbeholdningerne kan indgå i regnskabet, jf. lsr. 1982.58.
 Tilsvarende bør skatteyderen have mulighed for efterfølgende at afgive  

 jordbeholdningserklæring, såfremt det i forbindelse med ligningen er uklart,  

 hvilket princip skatteyderen ønsker at anvende.
 Ikke-regnskabsførende landmænd kan ikke ved indkomstopgørelsen tage hensyn  

 til jordbeholdninger.
 Såfremt de anførte betingelser ikke fuldt ud er opfyldt, kan  

 jordbeholdningsregnskabet ikke godkendes, jf. f.eks. lsr. 1971.126 og  

 1981.76.
Landsskatteretten har imidlertid i en kendelse afgjort, at  

 jordbeholdningserklæringer ikke er fornødne for, at køberen af en  

 landbrugsejendom kan foretage fradrag for overtagne jordbeholdninger i  

 tilfælde, hvor landejendommen drives kvægløst, og hvor kornhøsten år for år  

 bliver solgt straks efter høsten, således at erhververen af ejendommen aldrig  

 ligger inde med nogen beholdning ved årsskiftet.
Denne kendelse blev indbragt  

 for domstolene af ligningsmyndighederne, og sagen blev her forligt, således  

 at skatteyderen indgik på at afgive jordbeholdningserklæring og fremtidig  

 føre fuldt beholdningsregnskab på grundlag af et egentlig kasseregnskab,  

 hvorefter det af skatteyderen ved indkomstopgørelsen for købsåret foretagne -  

 af Landsskatteretten stadfæstede - fradrag for overtagne jordbeholdninger  

 opretholdtes, jf. skd. 1980.14.
 Sælges jordbeholdninger ikke sammen med den faste ejendom, skal  

 salgssummen indtægtsføres, uanset om ejendommens ejer har taget hensyn til  

 jordbeholdninger ved indkomstopgørelserne, lsr. 1963.110.
 Forpagteres salg af jordbeholdninger skal altid indtægtsføres.
 Betingelsen for at kunne tage hensyn til jordbeholdninger ved  

 indkomstopgørelsen er ikke alene, at der fremtidigt regnes med  

 jordbeholdninger og andre beholdninger, men tillige, at der ved  

 beholdningsopgørelserne er klarhed og regnskabsmæssig nøjagtighed med hensyn  

 til mængde, værdiansættelse mv., hvilket kræver, at der føres et egentligt  

 kasseregnskab, lsr. 1980.76.
 Jordbeholdninger, der er købt eller solgt sammen med en ejendom medregnes  

 til deres reelle værdi på købstidspunktet, henholdsvis salgstidspunktet, lsr.  

 1977.21.
Den i skødet aftalte købesum for overtagne jordbeholdninger kan ikke  

 ubetinget lægges til grund.
I mangel af anden opgørelse kan værdien af  

 jordbeholdningerne med f.eks. vårsædsstatus ansættes til det faktiske  

 høstudbytte i forhold til vækstperioden før og efter ejendomskøbet.
 Ved beregningen af værdien af jordbeholdninger ved overtagelse af en  

 landbrugsejendom pr. 1. aug., skulle værditilvæksten tage udgangspunkt i en  

 værdi af såsæd og gødning, og kun beregnes til det tidspunkt, hvor afgrøderne  

 var høstmodne, TfS 1989.115.
 Ved opgørelsen af jordbeholdningernes værdi ved udgangen af et regnskabsår  

 kan der alene kræves medregnet de direkte produktionsomkostninger.  

 Skatteyderen er dog berettiget til at medtage indirekte omkostninger.  

 Jordbeholdninger af afgrøder, som er bestemt til salg, kan dog medtages til  

 den faktiske værdi på statustidspunktet.
E.E.3 Andre skattespørgsmål i forbindelse med landbrug E.E.3.1 Tilskudsordninger inden for landbrug Etableringstilskud til yngre landmænd medregnes ved modtagerens  

 indkomstopgørelse i det indkomstår, i hvilket tilskuddet er bevilget.
 Tilskud til modernisering (forbedring) af jordbrugsbedrifter medregnes til  

 indkomsten i de indkomstår, hvori tilskuddet eller tilskudsraterne forfalder  

 til udbetaling.
Tilskud fra Danske Slagterier til bekæmpelse af Aujeszky's sygdom hos svin  

 skal medregnes i indkomsten i udbetalingsåret, jf.
Skat 1985.6.173.
Produktionsstøtte, der i medfør af Den europæiske Unions forordninger ydes  

 til avlere af markfrø, skal medregnes i indkomsten for det indkomstår, i  

 hvilket den dato falder, hvor landbrugsministeriets certifikatudvalg for korn  

 og frø har godkendt frøet som støtteberettiget.
Hvor produktionsstøtte for 2  

 høstår herefter skattemæssigt må anses for at være erhvervet i samme  

 indkomstår, medregnes begge tilskud ved indkomstopgørelsen for det pågældende  

 indkomstår.
Støtte fra EU til producenter af raps-, rybs- og solsikkefrø skal  

 indtægtsføres på udbetalingstidspunktet.
Efter ansøgning udbetales støtten i  

 2 rater, idet den ene halvdel udbetales, når EF-direktoratet har konstateret,  

 at den nødvendige arealanvendelse opfylder samtlige betingelser for at opnå  

 støtte.
Den anden halvdel af støtten udbetales, når EF-direktoratet har  

 konstateret, at en indsendt høsterklæring opfylder betingelserne for at opnå  

 støtte.
* Udbetalingstidspunktet er det tidspunkt, hvor støtten efter  

 støtteordningen skulle være udbetalt.
Hvis støtten efter ordningen skulle  

 udbetales ultimo 1994, men f.eks. først udbetales i januar/februar 1995 skal  

 beløbet beskattes i 1994. * Præmie for ikke-markedsføring af mælk og mejeriprodukter samt for  

 omstilling af malkekvægsbesætning til kødproduktion i medfør af EU's  

 forordning herom medregnes ved indkomstopgørelsen for de indkomstår, hvori  

 præmierne udbetales.
Hvis præmierne tilbagebetales i anledning af  

 misligholdelse, kan fradrag ske i det år, hvori beløbet kræves tilbagebetalt.
 Vederlag, der erlægges i forbindelse med overdragelse af en mælkekvote,  

 anses for skattefrit for sælgeren, TfS 1990.155, se E.E.3.7.2.
 Tilskud til fremme af regnskabsføring i jordbrugsbedrifter medregnes ved  

 indkomstopgørelsen for det indkomstår, hvori regnskabet er godkendt af  

 Jordbrugsøkonomisk Institut eller af vedkommende samvirksomhed.
 Tilskud til produktions-, beskæftigelses- og miljøfremmende  

 foranstaltninger i private skovbrug medregnes i indkomsten for det  

 indkomstår, hvori tilskuddet udbetales.
 Tilskud fra statskassen til dækning af udgifter til bistand af  

 landinspektør ved jordomlægninger i medfør af lov om jordfordeling mellem  

 landejendomme skal medregnes i den skattepligtige indkomst, lsr. 1983.103.  

 Tilskuddet medregnes i det indkomstår, hvori jordomlægningen godkendes  

 endeligt af matrikeldirektoratet.
 Tilskud til nedsættelse af renteudgifter i landbruget medregnes ved  

 indkomstopgørelsen for det indkomstår, hvori tilskuddet udbetales.
 Tilskud efter lov om støtte til miljøforbedrende investeringer i mindre  

 landbrug mv., jf. lovbek. nr. 1172 af 16. dec. 1992, skal ikke medregnes i  

 indkomsten, jf. nærmere afsnit E.E.3.15.2.
 Forbedringsstøtte efter lov om støtte til forbedring af strukturen og  

 effektiviteten i jordbruget medregnes ved indkomstopgørelsen i det år støtten  

 udbetales, jf. lovbek. nr. 955 af 4. dec. 1992.
 Landmænd, der i henhold til naturforvaltningslovens § 2 modtager tilskud  

 til naturpleje og samtidig forpligter sig til at drive bestemte arealer  

 ekstensivt, skal først beskattes af tilskuddene i det omfang og på det  

 tidspunkt, disse frigives i form af årlige støttebeløb, TfS 1991.117  

 (T&S).
Efter LL § 27 B har landmænd særlige muligheder for at straksafskrive  

 afskrivningsberettigede formuegoder, uanset afskrivningslovens almindelige  

 regler mv., i det omfang udgiften er betalt ved nogle nærmere definerede  

 tilskud.
Det gælder bl.a. tilskud ydet fra og med indkomståret 1993, og som  

 ydes af Den Europæiske Udviklings- og Garantifond for Landbruget og tilskud,  

 der ydes til strukturprojekter inden for jordbruget.
* Ved lov nr. 176 af 16. marts 1994 om ændring af ligningsloven er  

 bestemmelsen i § 27 B udvidet.
Der er adgang til straksafskrivning ved  

 anskaffelse af formuegoder fra udvalgte tilskudsordninger finansieret af EU's  

 strukturfonde.
De nye regler trådte i kraft den 25. oktober 1994. * Se  

 endvidere E.B.6.7.
 Om tilskud ydet før 1993, henvises til Ligningsvejledningen for 1992,  

 afsnit E.E.3.1. og E.B.6.7.
 E.E.3.2 Forbrug af egne produkter mv.
 Landbrugeres eget forbrug af okse- og kalvekød, svinekød samt heste- og  

 fåre- og lammekød opgøres i kg.
 De vejledende mindstesatser er ifølge T&S-cirk. 1994-5 for 1994  

 fastsat således:
 Satserne for fjerkræ og mælk gælder pr. person i husholdningen, også for  

 børn under 14 år.
 Værdien af kartofler og havesager skal ikke medregnes.
Selvangiver landmanden et forbrug af egne varer på 0 kilo eller et lavt  

 forbrug, som skattemyndigheden er usikker på rigtigheden af, er der i begge  

 tilfælde tale om et bevisspørgsmål.
Ved afgørelsen af dette bevisspørgsmål  

 kan skattemyndigheden ikke blot forlange dokumentation for køb af kød uden  

 for bedriften og derefter forhøje ansættelsen, hvis sådan dokumentation ikke  

 fremlægges, jf.
Skat 1988.5.293. Skattemyndigheden må sandsynliggøre et  

 større forbrug, hvis det selvangivne ikke anerkendes.
Der bør herved  

 foretages en samlet bedømmelse af samtlige de i det konkrete tilfælde  

 foreliggende omstændigheder, hvorved der f.eks. kan lægges vægt på  

 husstandens størrelse, herunder antallet af børn og disses alder, antallet af  

 medhjælpere på kost mv.
Er der herefter grundlag for at antage, at der er  

 selvangivet for lavt, er skattemyndigheden berettiget til at foretage en  

 skønsmæssig ansættelse af forbruget.
Kan landmanden, f.eks. ved at fremlægge  

 regninger mv., derimod sandsynliggøre, at der er indkøbt tilstrækkeligt af  

 kødvarer til at dække forbruget, bør det selvangivne normalt godkendes.
Privat kørsel Som udgangspunkt kan landrugets private kørsel efter Ligningsrådets  

 vedtagelse fastsættes til 75% af biludgiften eller til 75% af årets samlede  

 kilometerantal.
Normaludgift pr. kostdag Landbrugere, gartnere, frugtavlere m.fl., der i årets løb har ydet kost  

 til medhjælpere, kan istedet for den faktiske andel af husholdningsudgifterne  

 fratrække 38 kr. pr. kostdag for hver medhjælper, jf.
T&S-cirk. 1994-5.  

 Det er en betingelse, at antallet af kostdage ikke overstiger det normale  

 antal dage for to helårsarbejdere.
For helårsansatte kan der således  

 fratrækkes udgifter til kost for 365 dage med 38 kr. pr. dag.
Der kan ikke  

 herudover fratrækkes eventuelt udbetalte kostpenge.
Eventuelt kan det i  

 stedet vælges at fratrække faktisk udbetalte kostpenge samt 38 kr. pr. dag  

 for de dage, hvor der er ydet kost.
 Som fradrag kan ikke i stedet anvendes den af Ligningsrådet fastsatte  

 værdi af kost og logi for medhjælpere ved husholdning og landbrug mv., jf.  

 TfS 1984.554, idet landmandens faktiske merudgifter til kost må antages at  

 være mindre end kostværdien for medhjælperen.
Fradrag for medhjælpers logi For hver medhjælper, som har bolig i stuehuset, kan i 1994 fratrækkes *  

 1.300 kr. årligt for andel i den beregnede lejeværdi.
E.E.3.3 Grundforbedring Udgift til grundforbedring af jordbrugsbedrift kan i almindelighed ikke  

 fradrages i indkomstopgørelsen for det år, hvori den afholdes.
E.E.3.3.1 Dræning Dræningsanlæg på jordbrugsbedrifter kan efter AL § 29 S, stk. 1, årligt  

 afskrives med indtil 10 pct. af anskaffelsessummens kontantværdi.
 Ved jordbrugsbedrifter forstås bedrifter, der anvendes til skovbrug,  

 landbrug, erhvervsgartneri, erhvervsfrugtavl, planteskole eller lignende  

 jordbrugsvirksomhed.
Den skattepligtige kan frit vælge at afskrive med fra 0-10 pct. årlig.  

 Udnyttes den maksimale afskrivning ikke i et givet år, kan den anvendes i et  

 senere år.
Summen af anvendte afskrivningsprocenter kan dog ikke overstige  

 100.
Udgifter til forbedring behandles, som en anskaffelsessum.
Udgiften skal  

 derfor afskrives som foran omtalt.
 Reglen i AL § 21, stk. 2, om straksfradrag af ombygnings- og  

 forbedringsudgifter gælder ikke for dræningsanlæg på jordbrugsbedrifter.
Udgifter til rørlægning af åbne vandløb kan afskrives som  

 dræningsudgifter, såfremt skatteyderen er ejer af vandløbet, jf.
TfS  

 1985.743.
 Statstilskud til grundforbedring medregnes ikke ved indkomstopgørelsen,  

 men den del af udgiften, der er dækket ved statstilskud, kan hverken  

 fradrages eller afskrives.
Dræning før 1982 Ifølge den tidligere gældende § 29 S i AL kunne dræningsanlæg i  

 anskaffelsesåret og hvert af de følgende 9 indkomstår afskrives med 10 pct.  

 af anskaffelsessummen.
Den anskaffelsessum, der dannede grundlag for de  

 skattemæssige afskrivninger, var den aftalte (nominelle) anskaffelsessum for  

 dræningsanlægget.
Afskrivningen er bunden, således at afskrivningsperioden  

 ikke kan forlænges ved, at afskrivning undlades i enkelte år.
Vedligeholdelse Udgifter til vedligeholdelse af dræningsanlæg er fradragsberettigede.
 Se Skat 1987.6.447.
Beskatning af genvundne afskrivninger Ved afståelse af dræningsanlægget skal der ske beskatning af en eventuel  

 fortjeneste.
Fortjenesten opgøres efter bestemmelsen i AL § 29, idet der dog  

 ses bort fra afskrivninger for indkomståret 1975 og tidligere.
Afskrivningsgrundlaget Ved anskaffelse af en samlet jordbrugsbedrift, med dræningsanlæg, vil  

 følgende forhold være vejledende ved fastsættelsen af afskrivningsgrundlaget.
 Dræningsanlæg skal kunne dokumenteres ved dræningskort indeholdende  

 oplysninger om anlægsår, drænet areal, dræningsmetode og materialer  

 (traditionel dræning med lerrør, maskinel gravefri dræning eller dræning med  

 kædegraver).
Med udgangspunkt i drænkortene opgøres anlæggets omfang grundlæggende ved  

 opmåling af antal løbende meter drænledning.
Det faktiske antal drænede ha  

 beregnes herefter ved at dividere antal løbende meter drænledning med 500,  

 såfremt ledningernes indbyrdes afstand i marken f.eks. udgør 20 meter.
 Der bortses fra opland (nyttevirkningen for arealer ud over det beregnede  

 antal hektar). Endvidere reguleres for andele af et samlet dræningsanlæg  

 vedrørende flere ejendomme, når der er foretaget en partsfordeling (jf.  

 f.eks. tingbogen).
 Foreligger der ikke dræningskort (f.eks. efter en brand), kan der på  

 grundlag af de i øvrigt foreliggende sandsynlige oplysninger skønnes over  

 afskrivningsgrundlaget.
 Når dræningsanlæggets fysiske omfang er fastlagt, udfindes anlæggets  

 nyanlægspris pr. hektar i ejendomsvurderingsåret reduceret med statstilskud.
 Afskrivningsgrundlaget udgør den del af nyanlægsprisen (N) i  

 ejendomsvurderingsåret som svarer til forholdet mellem på den ene side den  

 samlede anskaffelsessum for ejendommen (A) og dræningsanlæggets restlevetid  

 (R) og på den anden side ejendommens ejendomsværdi (E) og dræningsanlæggets  

 totale levetid (T):
Det antages, at levetiden ved almindelig vedligeholdelse kun  

 undtagelsesvis kan regnes til mindre end 10 år eller mere end 60 år.
For  

 følgende jorder kan levetiden ansættes således:
A.Sphagnumarealer (f.eks.
Store og Lille Vildmose) dybtmuldede dyndjorder  

 i nyinddæmmede arealer mv.: 10-15 år.
 B.Almindelige humusenge og andre lave arealer af blandet beskaffenhed af  

 sand, ler og dynd: 20-30 år.
 C.Høje arealer af sand og ler (morænejord): 40-60 år.
 Dræningsanlæg over 60 år vil, såfremt de stadig fungerer, kunne optages  

 til et mindre beløb.
 Inden det således beregnede afskrivningsgrundlag lægges til grund, kan det  

 i særlige situationer være nødvendigt at foretage en tilpasning til specielle  

 forhold vedrørende den enkelte ejendom.
 Henlæggelser til investeringsfonds eller etableringskonto kan anvendes til  

 forlods afskrivning på dræningsanlæg.
E.E.3.3.2 Grundforbedring i øvrigt Andre former for grundforbedring falder i overensstemmelse med hidtidig  

 praksis uden for afskrivningsloven.
Udgifter til landvinding kan således ikke  

 afskrives, lsr. 1974.142.
 Udgifter til mergling, kalkning og dybdepløjning, kan fradrages som en  

 driftsudgift ved indkomstopgørelsen for det indkomstår, hvori de er afholdt.
E.E.3.4 Markvandingsanlæg Markvandingsanlæg består dels af nogle jordfaste dele, dels af nogle  

 ikke-jordfaste dele.
Ved jordfaste dele af markvandingsanlæg forstås de dele af et mekanisk  

 vandingsanlæg, der ved nedgravning i jorden eller på anden måde bringes i  

 varig forbindelse med ejendommen.
Disse dele består hovedsagelig af  

 jordledninger, inklusive hydranter, brønde, boringer og el-installationer  

 (bortset fra motor og pumpe).
 Udgifter til ikke-jordfaste dele af markvandingsanlæg kan afskrives som  

 driftsmidler efter AL afsnit I.
 Udgifter til de jordfaste dele af vandingsanlægget kan vælges afskrevet:
-efter AL § 18, stk. 1,c (bygningsaccessorier), -som grundforbedring over 10 år, -over en til vandindvindingsperioden svarende årrække, hvis retten til  

 vandindvinding er tidsbegrænset.
Ved overtagelse af et markvandingsanlæg sammen med en ejendom tages der  

 ved fastsættelsen af afskrivningsgrundlaget for de jordfaste dele - som for  

 dræningsanlæg, jf.
E.E.3.3 foran - udgangspunkt i udgiften til et nyt anlæg  

 med samme udførelse under hensyntagen til anlæggets restlevetid med fradrag  

 af sædvanligt statstilskud samt med tillæg for kurstab op til normal  

 prioritering.
Udgiften opgøres i prisniveauet ved den seneste almindelige  

 vurdering.
 Til brug ved værdiansættelsen bør der for de lignende myndigheder  

 foreligge oplysninger om:
-anlægsår, -længde af nedgravede rørledninger med angivelse af rørmaterialer, -dimensioner, antal hydranter og godkendt arbejdstryk, -opland i ha, der kan betjenes fra anlægget, -for boringer angives boredybde og ydeevne.
Gennemsnitslevetiden for jordledninger skønnes ved almindelig  

 vedligeholdelse af anlægget at være 30 år.
Levetiden for et anlæg kan  

 reduceres væsentligt, hvis der anvendes et arbejdstryk, der overstiger det  

 godkendte.
 Anskaffelsessummen kan herefter opgøres således:
Ved bedømmelsen af, om der i købesummen for den faste ejendom er indeholdt  

 et særskilt vederlag for jordfaste dele af et markvandingsanlæg, tages der  

 tillige stilling til den del af købesummen, der kan henføres eller allerede  

 ved bygningsafskrivning (dræningsafskrivning) er henført til værdien af  

 driftsbygningerne (dræningsanlæg), herunder om ejendommen er ansat med  

 kunstig forskelsværdi.
Det sidstanførte har især betydning for ejendomme med  

 vandingsanlæg (dræningsanlæg) over middel, idet den del af vandingsanlæggets  

 værdi, der ikke kan rummes inden for grundværdien for det opland, som  

 anlægget kan betjene, kun kan henføres til en eventuel kunstig forskelsværdi.  

 * Landsskatteretten har i en kendelse (TfS 1994.338) godkendt, at en udgift  

 til en markboring var fradragsberettiget, idet den alene var afholdt for at  

 fremskaffe samme mængde vand som hidtil var indvundet. * E.E.3.5 Udnyttelse af grus-, ler-, kalkforekomster mv.
Avance eller tab ved salg af en fast ejendom med forekomster af grus, ler,  

 kalk, moler, tørv, brunkul m.v. eller ved salg af en parcel, hvorpå  

 forekomster findes, behandles efter reglerne i EBL, medmindre skatteyderen  

 har som erhverv at handle med fast ejendom.
Der henvises nærmere til afsnit  

 E.J.
 Om erstatning i anledning af et forbud mod fortsat udnyttelse af en  

 ejendoms råstoffer, se E.J. 5.4.
Såfremt ejeren af en fast ejendom sælger retten til at udvinde ejendommens  

 forekomster mod betaling af et engangsbeløb, anses dette som afhændelse af en  

 andel af den faste ejendom, og vederlaget behandles derfor som  

 afståelsesvederlag efter EBL.
Retten til at indvinde forekomster på en fast  

 ejendom sælges normalt som en tidsbegrænset rettighed.
Ydes vederlaget løbende i takt med indvindingen af forekomsten, anses de  

 samlede beløb som afståelsesvederlag efter EBL.
Beløb, som det påhviler den,  

 der indvinder forekomsten at afholde til retablering og efterbehandling af  

 ejendommen, indgår ikke i opgørelsen af det nævnte afståelsesvederlag efter  

 EBL.
Erhververen af retten til at indvinde grusforekomsten m.v. kan i sin  

 indkomstopgørelse fradrage løbende betalinger for graveretten.
Vederlag i  

 form af engangsbeløb samt de i forbindelse med udgravningen påhvilende  

 udgifter til retablering og efterbehandling af ejendommen efter endt  

 udnyttelse kan afskrives ved indkomstopgørelsen.
Afskrivningen foretages med  

 lige store årlige beløb over et til rettighedens varighed svarende åremål,  

 idet afskrivningen også kan vælges fordelt over udnyttelsesperioden i forhold  

 til det i det enkelte år skete forbrug af forekomsten. * Garantibeløb i form  

 af sikkerhedsstillelser er ikke fradragsberettigede efter SL § 6 a.
Der kan  

 kun foretages fradrag for faktiske hensatte beløb i det omfang, der er en  

 aktuel retslig forpligtelse til at hensætte beløb til retablering.
Beløbene  

 skal indsættes på en særskilt konto.
De hensatte beløb må kun anvendes til dækning af de i forbindelse med  

 udgravningstilladelsen påhvilende udgifter til retablering.
Beløb, der hæves  

 til andre formål, beskattes i hæveåret.
Overskydende beløb beskattes efter  

 endt retablering af arealet.
Udgifter til retablering kan ikke fradrages i den skattepligtige indkomst  

 i det omfang de dækkes af sådanne hensættelsesbeløb. * Såfremt ejeren af den faste ejendom selv indvinder og sælger ejendommens  

 forekomster af grus m.v., beskattes indtægterne fra denne virksomhed som  

 almindelig indkomst.
Ejeren kan i dette tilfælde som driftsomkostning løbende  

 fradrage den del af anskaffelsessummen, der kan henføres til grusforekomsten  

 m.v.
Har ejeren ikke betalt en merpris for ejendommen som følge af  

 forekomsten, kan der ikke indrømmes fradrag.
Ejeren har endvidere fradrag for tab som følge af den vedvarende  

 forringelse af den faste ejendoms landbrugsmæssige værdi efter endt  

 udgravning.
Fradragets størrelse opgøres som forskellen på ejendommens  

 landbrugsmæssige værdi før og efter udgravningen.
Fradraget fordeles  

 forholdsmæssigt over den periode udgravningen foregår.
E.E.3.6 "Lystgårde" Med hensyn til sondringen hobby cfr. erhvervsmæssig virksomhed henvises  

 til afsnit E.A.
Hvis erhvervsmæssig drift ikke foreligger, kan der ikke foretages  

 afskrivning på ejendommens avlsbygninger.
En sådan afskrivning kan eventuelt  

 også nægtes, selvom man i øvrigt må anerkende, at der foreligger  

 erhvervsmæssig drift, nemlig når bygningerne ikke anvendes i driften, hvilket  

 kan være tilfældet, hvor der drives kvægløst landbrug, og hvor markerne  

 dyrkes ved hjælp af maskinstation, uden at avlen indbringes i bygningerne,  

 men i stedet sælges direkte fra marken.
 Når en landbrugsejendom ikke anses drevet erhvervsmæssigt, må der  

 udarbejdes et ejendomsregnskab, idet ejendommen i så fald må betragtes som en  

 beboelsesejendom, se herom A.D.3.
E.E.3.7 Periodisering af mælkeafregninger Ved afslutningen af årsregnskabet for landmænd skal indtægter eller  

 tilgodehavender for levering af mælk medregnes ved indkomstopgørelsen for det  

 indkomstår, hvori leveringen har fundet sted, jf.
SL § 4.
For mælkeleverancer, hvor afregningsperioden er 14 dage og derunder, og  

 hvor statustidspunktet eventuelt falder midt i en afregningsperiode,  

 medregnes alene de i indkomståret afsluttede afregningsperioder i indkomst-  

 og formueopgørelserne.
Er afregningsperioden længere end 14 dage, må der  

 foretages en opdeling af afregningen, således at de enkelte leveringer  

 indtægtsføres i leveringsåret.
 Udligningsbeløb, der blev tilbageholdt ved afregning til en andelshaver i  

 et mejeriselskab, og som gik ind i mejeriselskabets formue uden mulighed for  

 tilbagebetaling til mælkeleverandøren, var ikke skattepligtige for  

 leverandøren, idet han kun skulle beskattes af nettoudbetalingen, Skat  

 1987.11.798.
E.E.3.7.1 Superafgift Superafgift pålægges mælkeproducenter, der overskrider visse  

 produktionskvoter.
Ved indkomstopgørelsen kan der fratrækkes afgift, som  

 vedrører beregningsperioden, der er afsluttet senest samtidigt med  

 indkomstårets udløb.
Såfremt der inden indkomstårets udløb er opnået ret til  

 tilbagebetaling af betalt afgift, skal det beløb, der tilbagebetales,  

 indtægtsføres.
E.E.3.7.2 Mælkekvoter En mælkekvote er den afgiftsfrie mælkeleverance, som en producent  

 tildeles.
Baggrunden for etablering af et tildelingssystem af kvoter er, at  

 EU har indført afgift på mælk, der produceres ud over Danmarks samlede kvote.  

 Den basisandel, der blev tildelt den enkelte producent, blev fastlagt på  

 grundlag af den hidtidige mælkeproduktion i 1983.
 Ordningen administreres af Danske Mejeriers Mælkeudvalg.
Der er ved Rådsforordning (EØF) nr. 1637/91 iværksat en ordning med opkøb  

 af mælkekvoter.
Hertil knytter sig Landbrugsministeriets bekendtgørelse nr.  

 670 af 2. okt. 1991 om godtgørelse for definitivt ophør med mælkeproduktion.
 Ordningen er EU-finansieret, og betaling fra EU sker af hensyn til EU's  

 budget med en femtedel om året i 5 år fra i efteråret 1992.
 Producenter, der sælger deres mælkekvoter, skal fuldstændigt og definitivt  

 ophøre med mælkeproduktion på bedriften, og producenten skal endvidere  

 fraskrive sig ethvert krav på senere at få mælkekvoten tilbage.
 I tilfælde af producentens dødsfald i udbetalingsperioden kan arvinger  

 indtræde i kravet på resterende betalinger, såfremt forpligtelserne under  

 ordningen samtidig overtages.
Afhændelse af kvote til Mælkeudvalget Vederlag, som udbetales af Mælkeudvalget for ophør af mælkeproduktion, er  

 skattefrie.
Landsskatteretten fandt i sin kendelse af 11. december 1992, Told*Skat Nyt  

 1993.12.101, at godtgørelse for definitivt ophør af mælkeproduktion, der  

 udgjorde et nærmere fastsat beløb og blev udbetalt til skatteyderen over en 7  

 års periode, ikke var en skattepligtig løbende ydelse.
Landsskatteretten  

 fandt, at der var tale om kompensation for tab af indkomstkilde (formuetab),  

 og at godtgørelsen derfor var skattefri, jf.
SL § 5 a.
* Salg af kvote til 3. mand Når en kvote overdrages sammen med den faste ejendom indgår kvotens værdi  

 i overdragelsessummen for den faste ejendom.
Kvoten antages at påvirke værdien af ejendommens driftsbygninger.
Med  

 hensyn til fordelingen af købesummen på grunden og de afskrivningsberettigede  

 bygninger henvises til afsnit E.C.4.1.9.3. Hvis en landmand særskilt  

 erhverver en mælkekvote af Mælkeudvalget, kan han hverken fradrage eller  

 afskrive mælkekvotens anskaffelssessum. * Ved opgørelsen af ejendomsavance fra salg af en landbrugsejendom, der  

 afstås den 19. maj 1993 eller senere, fratrækkes i anskaffelsessummen det  

 vederlag, der modtages ved en særskilt afståelse af en mælkekvote.
Herom  

 henvises nærmere til afsnit E.J.2.7.3.3.
Vederlagsfri tildeling af kvote Tildeles en landmand vederlagsfrit en mælkekvote, skal modtageren  

 beskattes af kvotens værdi i almindelig handel, såfremt værdien er væsentlig.  

 * Værdien af mælkekvoten anses for væsentlig i det omfang tildelingen  

 medfører en stigning i ejendommens værdi.
I de tilfælde, hvor en i forvejen  

 mælkeproducerende landmand får tildelt en yderligere kvote som supplement,  

 vil der typisk ikke kunne påvises, at landbrugsejendommen er steget i værdi.  

 Beskatning ved tildeling af mælkekvoter vil som udgangspunkt komme på tale,  

 hvor en kvote uden bindinger tildeles en landmand, der ikke hidtil har  

 produceret mælk fra sin ejendom.
* Forpagtning Ansøgning om godtgørelse for en mælkekvote fra en landbrugsejendom, der er  

 bortforpagtet, kan kun imødekommes, hvis bortforpagteren skriftligt godkender  

 afståelsen af mælkekvoten.
Dispositionsretten over mælkekvoten i  

 forpagtningsforhold beror hos bortforpagteren, hvilket hænger sammen med, at  

 mælkekvoten er knyttet til ejendommen.
Afstås en mælkekvote derfor i  

 forpagtningsforhold, er der afregningsmæssigt tale om et forhold mellem  

 Mælkeudvalget og bortforpagteren, idet beløbet tilfalder denne.
 Afståelsen får derfor ingen skattemæssige konsekvenser for forpagteren,  

 heller ikke i de tilfælde, hvor forpagteren af praktiske grunde er inddraget  

 i ophørssituationen.
Leasing En mælkekvote kan ikke overdrages uafhængigt af eller løsrevet fra den  

 pågældende landbrugsejendom, når bortses fra forpagtningsforhold.
Heraf  

 følger, at der ikke kan foretages leasing af mælkekvoter.
* Erstatninger til Slom-producenter Erstatninger, som udbetales til visse producenter af mælk (de såkaldte  

 Slom-producenter), som midlertidigt har været forhindret i at udøve deres  

 virksomhed, er skattepligtig indkomst.
Erstatningsbeløbet skal indtægtsføres,  

 når producenten erhverver ret til beløbet.
Retserhvervelsestidspunktet indtræder, når producenten ved sin underskrift  

 har accepteret det af EF-Direktoratet fremsendte tilbud om erstatning.
Herom  

 henvises nærmere til TfS 1994.269. * * E.E.3.7.3 Præmierettigheder til ammekøer og moderfår Præmierettigheder er en støtte til producenter af ammekøer og moderfår,  

 jf.
Landbrugsministeriets bekendtgørelse nr. 1097 af 11. dec. 1992.
Præmierettighederne tildeles efter ansøgning i EF-Direktoratet som en  

 kvote.
I det omfang producenten udnytter kvoten, modtager han et støttebeløb  

 pr. ammeko eller moderfår.
 Kvoten og det heraf følgende potentielle støttebeløb er ikke  

 tidsbegrænset, men kan fortabes, såfremt producenten i et vist omfang ikke  

 udnytter kvoten.
Støttebeløbet er indkomstskattepligtigt, jf.
SL § 4.
Kvoten kan helt eller delvist midlertidigt overdrages til en anden  

 producent.
Vederlag for midlertidig overdragelse af kvoten beskattes ud fra  

 et leje- eller forpagtningssynspunkt efter SL § 4.
Vederlag fra helt eller delvist salg af kvoten anses for salg af en  

 indkomstkilde eller et formuegode af pengeværdi.
Det er uden betydning om  

 kvoten overdrages sammen med eller uden bedriften.
Ved vederlagsfri tildeling af en kvote beskattes modtageren af kvotens  

 værdi ved tildelingen, jf.
SL § 4. * E.E.3.8 Værdiansættelsen af forpagterbolig Ligningsrådet har vedtaget følgende retningslinier for fastsættelse af  

 værdien af forpagteres bolig:
Forpagtere, der bebor en bolig på den forpagtede ejendom, skal medregne  

 værdien af boligen som indkomst, jf.
SL § 4 b.
 Værdien af boligen skal ansættes skønsmæssigt, idet der nærmere henvises  

 til afsnit A.B.6.4.
 Hvor forpagteren betaler særskilt fuldt vederlag for brugen af boligen,  

 gælder de her nævnte retningslinier ikke.
E.E.3.8.1 Vedligeholdelsesudgifter på forpagterbolig Ifølge VLD af 20. jan. 1981 (UfR 1982.659 (V)) kan udgifter til  

 vedligeholdelse af en forpagterbolig, som forpagteren er forpligtet til at  

 afholde i henhold til forpagtningskontrakten, fradrages ved  

 indkomstopgørelsen, da de må anses for omfattet af bestemmelserne i SL § 6 a  

 og LL § 14, stk. 1.
E.E.3.8.2 Forbedringsudgifter på forpagterbolig Udgifter til forbedring af forpagterboligen antages at være forpagterens  

 indkomstopgørelse uvedkommende, selv om bortforpagteren ikke fuldt ud  

 erstatter udgiften.
Forbedringsudgifter på forpagterbolig behandles ikke som  

 accessorium til forpagtningsafgiften.
 Værdien af varige forbedringer, tilført af forpagteren, skal medregnes ved  

 bortforpagterens indkomstopgørelse, se E.K.5.1.3.2.
 E.E.3.9 Vedligeholdelse af landbrugsbygninger mv.
For landbrugsbygninger skal der ved fordelingen af den faste ejendoms  

 udskiftningsudgifter tages udgangspunkt i en normal levetid på 40 år for  

 bygninger og bygningsbestanddele, jf. eksempelvis TfS 1984.163. Dette  

 medfører, at en landmand, der f.eks. efter at have ejet sin ejendom i 10 år,  

 udskifter taget på stalden, kan beregne sit vedligeholdelsesfradag til 10/40  

 af udskiftningsudgiften.
De resterende 30/40 anses som forbedring.
Hvis det kan godtgøres, eller man normalt regner med, at bygningen eller  

 bygningsdelen er nedslidt inden de nævnte 40 år, skal fordelingen mellem  

 vedligeholdelse og forbedring foretages efter de almindelige regler, jf.
TfS  

 1985.287.
Udgifter til driftsbygninger, der henstår helt ubenyttede, kan ikke  

 fratrækkes.
Dette gælder dog ikke i tilfælde, hvor den manglende anvendelse  

 kun er midlertidig.
Praksis vedrørende afskrivningen i sådanne tilfælde vil  

 kunne tjene til vejledning (se E.C.4), jf.
TfS 1986.281.
Vedligeholdelsesudgifter vedrørende et halmfyringsanlæg, der ikke er  

 placeret i stuehuset, men alene anvendes til opvarmning af dette, er ikke  

 fradragsberettigede.
Anvendes halmfyret derimod både erhvervsmæssigt og  

 privat, vil vedligeholdelsesudgifterne være fuldt fradragsberettigede.
 Hvor fyringsanlægget er placeret i stuehuset, men hvor over halvdelen af  

 varmen anvendes i driftsbygningerne, vil vedligeholdelsen på anlægget være  

 fuldt fradragsberettiget.
Vedligeholdelse af vandforsyningen, f.eks. vedligeholdelse af eksisterende  

 brønde, pumper, vandledninger mv., der er placeret uden for stuehuset, men  

 som både leverer vand til privat brug og til erhverv, er fuldt  

 fradragsberettiget.
Tilsvarende gælder vedligeholdelse af gårdsplads og veje,  

 som både tjener stuehuset og driftsbygningerne.
 Udgifter til vedligeholdelse af en bygning, der anvendes såvel til stuehus  

 som erhvervsmæssigt, kan fradrages med den del af udgifterne, der  

 skønsmæssigt kan henføres til den erhvervsmæssigt anvendte del af bygningen.  

 Det forudsættes herved, at den erhvervsmæssigt anvendte del af bygningen ikke  

 indgår i stuehusvurderingen, hvorimod der ikke lægges vægt på, om bygningen  

 opfylder betingelserne i Al § 20, stk. 2, for at være delvis  

 afskrivningsberettiget.
E.E.3.9.1 Udgifter til halmfyring Landbrugeres fradrag for udgifter til bjærgning og opbevaring mv. af halm  

 begrænses ikke, fordi halmen anvendes til opvarmning af den private bolig, LL  

 § 8 E.
En gårdejer blev anset for berettiget til at afskrive på en  

 svinestald, der alene havde været benyttet til opbevaring af halm, som blev  

 anvendt i det private fyr, lsr. 1983.1.
LL § 8 E omfatter kun tilfælde, hvor der er tale om bjærgning af halm for  

 egen regning på egen eller fremmed jord og ikke tilfælde, hvor halmforbruget  

 hidrører fra indkøb af færdige halmballer, jf.
TfS 1986.312.
 LL § 8 E kan ikke anvendes analogt på skovejere, som benytter træ fra  

 deres skove, eller for andre personer, som kan benytte træafskær eller  

 lignende fra deres virksomhed.
 Udgifter til brikettering af halm er ikke omfattet af LL § 8 E.
E.E.3.9.2 Fyring med korn og raps Landbrugere, der fyrer med korn og raps af egen avl, beskattes af værdien  

 heraf.
Forbruget kan beregnes i forhold til produktionsprisen uden tillæg af  

 normal avance.
E.E.3.9.3 Varmegenvindingsanlæg Når opvarmning af et stuehus og af vand til privat forbrug sker via et  

 varmegenvindingsanlæg, der er anbragt i en driftsbygning, der ligeledes  

 opvarmes ved hjælp af anlægget, beskattes den private del af eludgifterne.  

 Ved fastsættelsen af den private andel kan der vejledende tages udgangspunkt  

 i de af Ligningsrådet fastsatte takster for privat andel af varmeudgifter,  

 idet disse deles med effektfaktoren for varmegenvindingsanlægget.
Told*Skat  

 Nyt 1992.22.717.
E.E.3.10 Gældssanering Landmænds udgifter til udarbejdelse af budgetter i tilknytning til  

 gældssanering og til udfærdigelse af ansøgning om gældssanering kan fradrages  

 ved indkomstopgørelsen, Skat 1988.2.88.
 Landmanden er ikke skattepligtig af den ved gældssaneringen opnåede  

 gældseftergivelse, se E.L.2.1.
E.E.3.11 Læhegn Ifølge LL § 8 K, stk. 3, kan udgifter til læhegn fradrages straks i det  

 indkomstår, hvori udgiften afholdes.
Det gælder såvel nye læhegn som  

 genplantning af tidligere læhegn.
Fradragsretten gælder for læhegn, der er  

 omfattet af lov nr. 812 af 21. dec. 1988 om læhegn.
I læhegnslovens § 1  

 defineres læhegn som en sammenhængende plantning af træer eller buske med  

 indtil 7 planterækker og en bredde af ikke over 10 m, der anlægges med det  

 formål at nedsætte vindhastigheden over arealer, der anvendes eller agtes  

 anvendt til landbrug, frilandsgartneri, frugtplantage, planteskole og  

 lignende.
Der er således ikke fradrag for plantninger omkring bebyggelser,  

 idrætsanlæg mv.
* Med lov nr. 475 af 30. juni 1993 om ændring af lov om læhegn samt om  

 ændring af ligningsloven, er reglen i ligningslovens § 8 K udvidet til også  

 at omfatte udgifter til supplerende lægivende løvtræsplantning.
Loven trådte  

 i kraft den 15. april 1994, jf. bekendtgørelse nr. 242 af 11. april 1994 om  

 ikrafttræden af lov om ændring af lov om læhegn samt om ændring af  

 ligningsloven.
Supplerende lægivende løvtræsplantninger omfatter beplantninger af  

 overvejende løvfældende træer og buske, der etableres samtidig med og i  

 tilknytning til anlæg af læhegn for at fremme læhegnets lægivende virkning  

 samt virkning for landskabs- og naturforhold. * Tilskud til læplantning udbetales i rater af Fællesudvalget for Læhegn i  

 takt med plantningen af læhegn efter særligt fastsatte regler.
Tilskuddet  

 medregnes til den skattepligtige indkomst i samme indkomstår, som lodsejeren  

 afholder sin udgift til læplantningen.
E.E.3.11.1 Udgifter til anskaffelse af maskiner, inventar og driftsmidler Efter LL § 8 K, stk. 4, kan udgifterne til anlæg af læhegn mv. dog ikke  

 fradrages fuldt ud i den skattepligtige indkomst i det år, hvori indkomsten  

 er afholdt, når udgifterne vedrører anskaffelse af maskiner, inventar og  

 driftsmidler samt fast ejendom, der afskrives efter afskrivningslovens  

 bestemmelser herom.
Det vil sige, at aktiver, der er omfattet af  

 afskrivningsloven, ikke kan behandles efter ovennævnte regler, men skal  

 fradrages eller afskrives efter afskrivningslovens bestemmelser.
E.E.3.12 Driftslånskonto i andelsforening * For tilskrivninger på driftslånskonti, der er foreningens fremmedkapital  

 (medlemmerne er sidestillet med foreningens kreditorer i øvrigt for så vidt  

 angår indeståendet på kontoen), anvendes nedenstående retningslinier, når det  

 enkelte års tilskrivninger på kontoen skal henstå i foreningen i et nærmere  

 angivet åremål, før de kommer til udbetaling til medlemmet:
 De enkelte medlemmer skal ved indkomstopgørelsen medregne deres andel i  

 det enkelte års tilskrivning på kontoen i det indkomstår, hvori  

 tilskrivningen finder sted.
Ved denne beskatning gives der et kursnedslag, således at tilskrivningen  

 medregnes til kursværdien.
Kursværdien fastsættes efter de almindelige  

 værdiansættelsesregler under hensyn til forrentningen af kontoen og  

 bindingsperiodens længde.
 Renter, der tilskrives driftslånskontoen, skal dog medregnes ved  

 indkomstopgørelsen med det fulde beløb.
 Ved udbetaling fra kontoen medregnes en eventuel kursgevinst til den  

 skattepligtige indkomst efter næringsreglerne.
Ved formueopgørelsen medregnes den del af indeståendet på  

 driftslånskontoen, som er tilskrevet i det sidst forløbne indkomstår, med et  

 kursnedslag svarende til det, der er givet ved indkomstopgørelsen.
For de  

 følgende indkomstår medregnes den pågældende del af indeståendet til  

 kursværdien. * E.E.3.12.1 Rente af statshusmandslån Statshusmænd, der svarer konjunkturbestemt rente af statslånet, og som i  

 henhold til bestemmelserne i statshusmandsloven indbetaler differencen mellem  

 den almindelige rente og den konjunkturbestemte rente for den forløbne  

 lånetid (som hovedregel ved indfrielse af statslånet), kan fradrage det  

 således efterbetalte beløb.
Se endvidere lsr. 1968.145 om konvertering af statslånet, hvilket kan ske  

 på sådanne vilkår, at differencebeløbet indestår rente- og afdragsfrit indtil  

 ejerskifte eller misligholdelse.
I disse tilfælde anses renterne ikke for  

 forfaldne, hvorfor fradrag nægtes.
 E.E.3.13 Plantning af juletræer og frugttræer mv.
Udgifter til plantning af træer bestemt til erhvervsmæssig anvendelse som  

 juletræer eller pyntegrønt i kort omdrift samt frugttræer og frugtbuske kan  

 ifølge LL § 8 K, stk. 2, fradrages med indtil 20 pct. årligt.
Overstiger  

 udgiften ikke 25.000 kr., kan beløbet fradrages straks.
Ved "kort  

 omdrift" forstås, at en beplantning af grantræer er bestemt til  

 juletræs- og pyntegrøntsproduktion, hvor træerne afdrives væsentligt før, der  

 er tale om tømmerproduktion.
Fradragsretten efter § 8 K, stk. 2, 1. pkt., for  

 plantningsudgifter skal gælde ved såvel nyplantning som genplantning uden for  

 skov.
Fradragsretten gælder uafhængigt af, om der efter de hidtil gældende  

 regler er opnået fradrag for den hidtidige beplantning, jf. nedenfor.
E.E.3.13.1 De tidligere regler * De hidtil gældende regler om den skattemæssige behandling af udgifter  

 til plantning af juletræer mv. var fastsat ved de nu ophævede SD-cirk.  

 1986-26 og SD-cirk. 1989-14. Efter disse cirkulærer kunne udgifter til  

 plantning af træer bestemt til anvendelse som juletræer og pyntegrønt samt  

 frugttræer og frugtbuske fradrages med indtil 10 pct. årligt.
Med ophævelse af SD-cirk. 1986-26 og SD-cirk. 1989-14 gælder reglen i  

 ligningslovens § 8 K også for udgifter til plantning af juletræer mv. afholdt  

 før indkomståret 1992. Den resterende saldo herfra kan derfor afskrives med  

 20 pct. årligt.
SD-cirk. 1986-26 og SD-cirk. 1989-14 er med virkning fra  

 indkomståret 1992 ophævet ved T&S-cirk. 1994-20. * E.E.3.13.2 Egentlige juletræsplantager Egentlige juletræsplantager kan ikke pålægges fredskovspligt, men  

 betragtes som en landbrugsafgrøde.
I fredskovspligtige skove må dog maksimalt  

 10 pct. af den enkelte skov drives med juletræer og pyntegrønt i kort  

 omdrift.
Ifølge § 8 K, stk. 2, 3. pkt., kan udgifter til genplantning i skov  

 af juletræer og træer til pyntegrønt fradrages straks.
I skov behandles  

 genplantningsudgifter således ens, uanset træart.
Genplantning foreligger, når der plantes frugttræer eller frugtbuske til  

 erstatning for et tilsvarende areal med frugttræer og frugtbuske på samme  

 ejendom.
Dette gælder, selv om der plantes en anden art frugttræer eller  

 frugtbuske end den tidligere beplantning.
Der foreligger genplantning, selv  

 om der sker en uvæsentlig udvidelse af arealet med frugttræer og frugtbuske,  

 f.eks. i forbindelse med en plantning, der skal erstatte træer, der er ved at  

 være udtjente.
En arealudvidelse på indtil 10 pct. kan normalt behandles som  

 genplantning.
Det tilsvarende gælder ved plantning af juletræer og træer  

 bestemt til pyntegrønt.
 Sælges en ejendom, hvor skatteyderen efter reglerne i SD-cirk. 1982-36 ved  

 købet har fratrukket den del af købesummen for ejendommen, der kunne henføres  

 til juletræer mv., skal salgssummen for juletræer mv., der findes på  

 ejendommen ved salg af denne, medregnes til indkomsten.
For ejendomme, der er købt den 1. sept. 1986 eller senere, er der ikke  

 adgang til at fratrække den del af købesummen, der kan henføres til juletræer  

 mv. på rod, og der skal derfor heller ikke ved salg af ejendommen med  

 juletræer mv. ske beskatning af salgssummen for juletræer mv.
Reglerne om  

 afgivelse af jordbeholdningserklæring, jf.
E.E.2.3, gælder således ikke  

 vedrørende juletræer mv. på rod.
* E.E.3.13.3 Salg af juletræer på rod Indtægten fra salg af juletræer på rod, der står på lejet eller forpagtet  

 grund, beskattes som almindelig indkomst.
Vederlaget anses ikke for vederlag for afståelse af fast ejendom, da der  

 ikke samtidig sker en overdragelse af den faste ejendom. * E.E.3.14 Tilbagebetaling af frigørelsesafgift Ved lov om frigørelsesafgift er der hjemlet adgang til tilbagebetaling af  

 frigørelsesafgift, når en afgiftspligtig landbrugsejendom tilbageføres til  

 landzone i medfør af lov om planlægning § 45. Der henvises til bekendtgørelse  

 af lov om frigørelsesafgift § 8 A.
 Frigørelsesafgiften og den særlige grundskyld tilbagebetales med en  

 rentegodtgørelse på 4 pct. p.a.
 Udbetalinger i henhold til loven medregnes ikke i modtagerens indkomst.
 E.E.3.15 Straksafskrivning af miljøforbedrende investeringer i landbrug  

 mv.
Ifølge AL §§ 3A og 21A kan der ske fuld straksafskrivning af visse  

 miljøforbedrende investeringer i landbrug mv.
Til reglerne knytter sig skd.  

 cirk. nr. 162 af 20. okt. 1987.
 Ved lov nr. 339 af 14. maj 1992 er fristen for foretagelse af  

 investeringer med adgang til fuld straksafskrivning forlænget til den 31.  

 dec. 1994.
Udgifter til investering i miljøforbedrende driftsmidler og anlæg i  

 landbrug mv. kan straksafskrives fuldt ud, når der foreligger en miljømæssig  

 godkendelse af investeringerne.
Foruden landbrugsbedrifter kan bl.a. mink- og  

 rævefarme, hønserier, andefarme og rideskoler opnå adgang til fuld  

 straksafskrivning.
Denne særlige adgang til straksafskrivning er begrænset  

 til investeringer inden udgangen af 1994 og kan benyttes for investeringer  

 foretaget tilbage fra den 1. dec. 1985. Efterfølgende ændringer af  

 afskrivninger kan ske efter gældende regler.
Den særlige adgang til at straksafskrive fuldt ud er en af de tre  

 muligheder for at opnå støtte til miljøforbedrende investeringer i landbrug  

 mv.
De øvrige muligheder er forbedringsstøtte efter lov om støtte til  

 forbedring af strukturen og effektiviteten i jordbruget (forbedringsloven)  

 jf. bekendtgørelse nr. 247 af 11. april 1994, og miljøstøtte efter lov om  

 støtte til miljøforbedrende investeringer i mindre landbrug mv.  

 (miljøstøtteloven), jf. bekendtgørelse nr. 1172 af 16. dec. 1992.
E.E.3.15.1 Miljøforbedrende driftsmidler Ifølge AL § 3 A kan udgifter til visse driftsmidler fradrages fuldt ud ved  

 indkomstopgørelsen på betingelse af, 1)at kommunalbestyrelsen har attesteret, at investeringen opfylder de  

 miljømæssige krav, som stilles i forbindelse med den kommunale godkendelse af  

 projektet, og 2)at investeringen ikke støttes efter forbedringsloven eller  

 miljøstøtteloven.
Denne særlige adgang til at straksafskrive efter § 3A gælder for udgifter  

 til miljøforbedrende driftsmidler af den art, som er omfattet af  

 miljøstøttelovens § 1. Salgssummer vedrørende de miljøforbedrende  

 driftsmidler, der straksafskrives efter § 3 A, behandles efter reglerne i §  

 3, stk. 5. Efter disse regler medregnes salgssummen fuldt ud ved  

 indkomstopgørelsen for det indkomstår, hvori afhændelsen finder sted.  

 Forsikrings- eller erstatningssummer vedrørende driftsmidler, der  

 straksafskrives efter § 3A, behandles på samme måde som salgssummer.
Reglerne  

 om fuld straksafskrivning af udgifter til miljøforbedrende driftsmidler har  

 virkning for driftsmidler, der anskaffes i perioden fra den 1. dec. 1985 til  

 og med den 31. dec. 1994.
E.E.3.15.2 Miljøforbedrende anlæg Efter AL § 21A, stk. 1, er der mulighed for at straksafskrive  

 investeringer i miljøforbedrende anlæg fuldt ud.
Det er en betingelse herfor, 1)at kommunalbestyrelsen har attesteret, at der er tale om en godkendt  

 miljøforbedrende investering, og 2)at der ikke gives forbedringsstøtte eller miljøstøtte til investeringen.
 Adgangen til fuld straksafskrivning efter § 21A gælder for udgifter til  

 den slags anlæg til opbevaring af husdyrgødning mv., som er omfattet af  

 miljøstøttelovens § 1.
Det beløb, der straksafskrives efter § 21A, indgår ikke i  

 afskrivningsgrundlaget.
Straksafskrivningen skal foretages i det år, hvori  

 anlægget tages i brug til det afskrivningsberettigede formål  

 (ibrugtagningsåret). Straksafskrivning kan dog ikke foretages for det  

 indkomstår, hvori anlægget afhændes, nedtages eller udskiftes.
På disse  

 punkter svarer reglerne om fuld straksafskrivning til reglerne om det  

 almindelige straksfradrag efter § 21, stk. 2-4.
I modsætning til 5 pct.s-fradraget skal det beløb, der straksafskrives  

 efter § 21A, medregnes ved opgørelsen af genvundne afskrivninger i  

 forbindelse med salg af den afskrivningsberettigede bygning, jf. § 29. Ved  

 opgørelsen heraf pristalsreguleres udgiften efter § 19A, stk. 2, fra året  

 efter anskaffelsen og indtil det år, hvori afståelse finder sted.
Fra og med  

 indkomståret 1991 sker der ikke længere pristalsregulering.
 Reglerne om fuld straksafskrivning af udgifter til miljøforbedrende anlæg  

 har virkning for anlæg, der tages i brug i perioden fra den 1. dec. 1985 til  

 og med den 31. dec. 1994.
Det alm. straksfradrags betydning for miljøstøttesystemet Reglerne om fuld straksafskrivning efter § 21A supplerer fradraget efter §  

 21, stk. 2-4, som også har betydning for de landmænd mv., der opnår støtte  

 efter forbedringsloven eller miljøstøtteloven.
Landmænd, som vælger at  

 straksafskrive deres miljøinvesteringer fuldt ud, kan således i henhold til §  

 21, stk. 2-4 straksfradrage de miljøinvesteringer, der er plads til inden for  

 maksimumgrænsen på 5 pct. af driftsbygningernes værdi, uden at der skal  

 beskattes genvundne afskrivninger i forbindelse med salg af den  

 afskrivningsberettigede bygning.
De miljøinvesteringer, der ikke er plads til  

 inden for den nævnte 5 pct.s-grænse, kan landmanden fradrage efter reglerne  

 om fuld straksafskrivning i § 21A, således at dette beløb skal medregnes ved  

 opgørelsen af genvundne afskrivninger.
Der henvises til eksempel 1 i skd.  

 cirk. nr. 162 af 20. okt. 1987.
De beløb, som landmanden straksafskriver efter § 21, stk. 2-4 eller efter  

 § 21A, kan ikke forlods afskrives ved at anvende  

 investeringsfondshenlæggelser og etableringskontoindskud.
Landmanden kan dog  

 vælge kun at straksafskrive en del af miljøudgiften efter § 21, stk. 2-4  

 og/eller efter § 21A og forlods afskrive resten af miljøinvesteringen ved at  

 anvende investeringsfondshenlæggelser og etableringskontoindskud, når  

 betingelserne i investeringsfondsloven og etableringskontoloven er opfyldt.
 En forpagters udgifter til miljøforbedrende foranstaltninger vedrørende  

 den forpagtede landbrugsejendom var ikke omfattet af reglerne i § 21A om  

 straksafskrivning, men skulle afskrives efter SL § 6 a, se Landsskatterettens  

 kendelse af 23/10 1992, Told*Skat Nyt 1993.4.148.
Tilskud efter miljøstøtteloven Tilskud efter miljøstøtteloven er skattefri.
Til gengæld skal fradragsret  

 og afskrivningsgrundlag reduceres med et beløb svarende til tilskuddet.
Der  

 er i denne situation mulighed for at anvende det almindelige straksfradrag,  

 når investeringsudgiften, reduceret med tilskuddet, kan rummes inden for  

 maksimumgrænsen på 5 pct. af driftsbygningernes værdi.
Modregning sker i det  

 indkomstår, hvor støtten udbetales.
Der henvises til eksempel 2 og 3 i skd.  

 cirk. nr. 162 af 20. okt. 1987.
Til investeringer, der ikke overstiger 85.000 kr., ydes miljøstøtten som  

 et kontant tilskud, der kan varieres fra 25 til 45 pct. af  

 miljøinvesteringen.
Til investeringer på over 85.000 kr. ydes miljøstøtten i  

 lige store rater én gang årligt i 10 år.
De nærmere regler om  

 beregningen af de årlige rater er fastsat i miljøstøttebekendtgørelsen.  

 Skattemæssigt opgøres den miljøstøtte, der ydes i rater, som den  

 kapitaliserede værdi af raterne, der fremgår af meddelelsen om miljøstøtte.  

 Det betyder, at hele den støtte, som udbetales i rater, er skattefri  

 indkomst.
Til gengæld skal fradragsret og afskrivningsgrundlag reduceres med  

 et beløb svarende til den kapitaliserede værdi af raterne.
Modregning sker i  

 det indkomstår, hvor første rate udbetales.
Der henvises til eksempel 4 i  

 skd. cirk. nr. 162 af 20. okt. 1987.
Den del af miljøinvesteringen, der ikke fradrages efter AL § 21, stk. 2-4,  

 kan ikke straksafskrives efter § 21A, idet miljøudgifter, der er givet  

 direkte tilskud til, ikke også kan støttes ved hjælp af den særlige adgang  

 til at straksafskrive fuldt ud.
Beløbet kan imidlertid forlods afskrives ved  

 anvendelse af investeringsfondshenlæggelser og etableringskontoindskud, når  

 betingelserne i investeringsfondsloven og etableringskontoloven er opfyldt.
Tilskud efter forbedringsloven Tilskud efter forbedringsloven skal medregnes ved indkomstopgørelsen uden  

 reduktion af fradragsret og afskrivningsgrundlag.
Uanset tilskuddets  

 størrelse skal tilskudsbeløbet således ikke fragå i den investeringsudgift,  

 der kan fradrages i det omfang, den kan rummes inden for maksimumgrænsen på 5  

 pct. af driftsbygningernes værdi, jf. § 21, stk. 2-4. Den del af  

 miljøinvesteringen, der ikke kan fradrages efter § 21, stk. 2-4, skal indgå i  

 grundlaget for løbende afskrivning efter de almindelige regler herom.
Dette  

 beløb kan ikke straksafskrives efter § 21A, idet fuld straksafskrivning ikke  

 kan opnås, hvis der er givet direkte støtte til miljøinvesteringen.
Beløbet  

 kan imidlertid forlods afskrives ved anvendelse af  

 investeringsfondshenlæggelser og etableringskontoindskud, når betingelserne i  

 investeringsfondsloven og etableringskontoloven er opfyldt.
E.E.3.15.3 Investeringsfondshenlæggelser og etableringskontoindskud Reglerne i investeringsfondslovens § 10A og etableringskontolovens § 11A  

 har betydning for de landmænd, som har hævet beløb på investeringsfondskonti  

 og/eller etableringskonti med henblik på miljøinvesteringer, men senere opnår  

 miljøstøtte eller i stedet vælger at benytte den særlige adgang til at  

 straksafskrive investeringsudgiften efter afskrivningslovens §§ 3A og 21A.
I  

 disse tilfælde kan landmanden undgå efterbeskatning ved at anvende de hævede  

 beløb til andre aktiver, som berettiger til forlods afskrivning senest for  

 det indkomstår, der følger efter det indkomstår, hvori midlerne er hævet.
E.E.3.16 Refinansieringsordning for landbruget Efter bkg. nr. 571 af 15. aug. 1989 af lov om realkreditinstitutter skal  

 landmænd, der er låntagere, hver termin indbetale et beløb til  

 restgældsreguleringsfonden.
Beløbet udgør 1,5 pct. p.a. af den til enhver tid  

 værende restgæld.
Beløbet skal anvendes ved indfrielse af restgælden.
Efter LL § 14 A opnår låntager fradragsret for disse løbende  

 indbetalinger.
Samtidig skal udbetalinger fra restgældsreguleringsfonden ved  

 indfrielse af udlandslån efter 10 år eller ved ejerskifte medregnes ved  

 opgørelsen af den skattepligtige indkomst.
 Vedrørende fradragsadgang for visse omkostninger i forbindelse med  

 gennemførelsen af en refinansiering, se E.B.5.4.
E.E.3.17 Bondegårdsferie Indtægter og udgifter i forbindelse med virksomhed med  

 "bondegårdsferie", dvs. indlogering med pension af familier m.fl. i  

 en landbrugsejendoms sædvanlige faciliteter, behandles efter almindelige  

 regler.
Nettoindtægten, det vil sige indtægterne med fradrag af dokumenterede  

 udgifter, skal tages til indtægt.
Hvor der ikke føres regnskab, og fradrag  

 skal fastsættes efter et skøn, kan der ved afgørelsen vejledende henses til  

 reglerne for fastsættelse af momstilsvaret.
E.E.4 Anden landbrugsvirksomhed E.E.4.1 Levende dyr uden for husdyrbesætningsloven Det er som anført i E.E.1.1 kun landbrugere, der kan anvende reglerne i  

 husdyrbesætningslovens §§ 2-5 om værdiansættelse af besætning samt de særlige  

 regler for dyr i stambesætningen.
Andre erhvervsdrivende har efter tidligere praksis heller ikke kunnet  

 behandle deres besætninger efter reglerne i varelagerloven.
VLD af 10. marts  

 1988, Skat 1988.5.268, har imidlertid fastslået, at en kreaturhandler kunne  

 nedskrive på sin besætning af dyr til salg.
Det fremgår af dommen, at  

 varelager i varelagerlovens forstand omfatter levende dyr, der hører til en  

 erhvervsvirksomhed, og som er bestemt til videresalg.
 Dommen medfører, at skatteydere, der driver erhvervsvirksomhed med køb og  

 salg af dyr, herunder husdyr, skal anvende reglerne i varelagerloven på  

 beholdningen af dyr.
Kan besætningen ikke henføres til husdyrbesætningsloven eller til  

 varelagerloven, skal den værdiansættes til handelspris eller kostpris.  

 Indkøbte dyr kan optages til indkøbspris med tillæg af foderudgifter, lsr.  

 1975.22, og dyr af egen avl kan optages til den forventede salgspris med  

 fradrag af normal bruttoavance.
Ved indkomstopgørelsen fradrages udgifter til  

 erhvervelse af besætning, og salgssummer indtægtsføres.
Endvidere medregnes  

 værdiforøgelse eller værdinedgang af besætningen i indkomsten.
Derimod kan  

 der ikke foretages nedskrivning på værdien af besætningen.
Om en særlig  

 situation, se lsr. 1953.20. Uden for husdyrbesætningsloven behandles  

 besætninger således i almindelighed ikke som stambesætninger.
E.E.4.2 Dambrug Dambrugere skal opgøre værdien af fisk efter varelagerloven.
Efter lovens  

 § 1, stk. 1, kan varelageret opgøres på grundlag af 1) dagsprisen ved  

 regnskabsårets slutning, 2) indkøbsprisen eller 3) fremstillingsprisen,  

 såfremt varen er fremstillet i egen virksomhed.
I det herefter opgjorte beløb  

 kan der foretages et nedslag på indtil * 20 pct.
Der henvises herom til  

 E.B.2.6.
Ved opgørelse af fremstillingsprisen skal medregnes de direkte afholdte  

 udgifter, såsom foder, fremmed medhjælp mv.
Indirekte  

 produktionsomkostninger, såsom husleje, administrationsomkostninger mv. kan  

 medregnes, men der stilles ikke krav herom.
Ligningsrådet har vedtaget, at fremstillingsprisen kan ansættes til 70  

 pct. af salgsprisen.
Fisk under 15 cm kan ansættes til 0 kr.
 Dambrugere kan anvende denne værdiansættelse af fisk i stedet for den  

 faktiske fremstillingspris, beregnet på grundlag af virksomhedens regnskab.
E.E.4.3 Hestehold Trækheste er omfattet af loven om husdyrbesætninger.
Det samme gælder  

 landbrugsheste, der indgår i en slagtehestebesætning, eller som anvendes til  

 avl af rideheste til salg.
 Ligningsrådet har vedtaget følgende retningslinier for beskatning af  

 privat andel af hestehold:
Hvor en skatteyder har erhvervsmæssigt hestehold, men også benytter  

 hestene til privat brug, kan kun udgifter ved hesteholdet, der vedrører den  

 erhvervsmæssige benyttelse, fratrækkes som driftsomkostninger.  

 Meromkostningerne, herunder merfoderforbruget ved den private benyttelse,  

 skal derfor medregnes ved indkomstopgørelsen.
Hvis der benyttes foder af egen  

 avl, kan værdien heraf sættes til fremstillingsprisen.
Der skal kun medregnes værdi af privat andel af hestehold i de tilfælde,  

 hvor der konkret er en privat benyttelse af hestene.
Tilridning og tilkørsel  

 af heste, der er bestemt til salg, kan ikke betragtes som privat benyttelse.
Der skal ske en skønsmæssig ansættelse af værdien af den private brug af  

 heste, der ikke anvendes erhvervsmæssigt.
Når der ikke foreligger ganske  

 særlige forhold, kan værdien (eksklusive moms) sættes til * 2.200 kr. pr.  

 hest, jf.
T&S-cirk. 1994-9.
Stutteri Opdræt af heste uden for landbrugsvirksomhed er erhvervsmæssig virksomhed,  

 hvis opdrættet sker med salg for øje med det formål at opnå økonomisk  

 gevinst.
Se afsnit E.A.
Væddeløbsheste Det må efter tilsvarende principper som nævnt ovenfor afgøres, om en  

 væddeløbsstald efter en konkret vurdering kan anses for erhvervsmæssigt  

 drevet.
Hestehold som hobby Må virksomheden efter en konkret bedømmelse behandles som hobby, skal  

 overskud ved hobbyvirksomheden medregnes ved indkomstopgørelsen.
Overskuddet  

 beregnes som en nettoindkomst, således at nødvendige udgifter, såsom udgifter  

 til foder, dyrlæge, træner osv., kan modregnes i gevinsten inden beløbets  

 indtægtsførsel.
Se også Skat 1989.4.344 om hundehold som hobby.
 Den løbende forskydning i hestenes værdi påvirker ikke indkomsten, TfS  

 1988.180. Køb og salg af heste påvirker heller ikke indkomsten, lsr. 1952.18.
 Drives dels opdræt af væddeløbsheste som erhvervsmæssig virksomhed, dels  

 væddeløbsstald som hobby, skal handelsværdien anvendes ved overførsel af  

 heste fra stutteri til væddeløbsstald eller omvendt.
 En hest anses for at være overgået fra stutteri til travstald på det  

 tidspunkt, hvor træning og deltagelse i væddeløb påbegyndes, ØLD af 25. okt.  

 1960, gengivet i UfR 1961.278 (Ø). En travhest blev anset for at være  

 overgået til væddeløbsstalden ved deltagelsen i to prøveløb, TfS 1986.364.
E.E.4.4 Hjortevildt Erhvervsdrivende, der driver hjortefarme, skal opgøre værdien af  

 hjortebesætningen efter varelagerloven.
Efter lovens § 1, stk. 1 kan  

 varelageret opgøres på grundlag af 1) dagsprisen ved regnskabsårets slutning,  

 2) indkøbsprisen eller 3) fremstillingsprisen, såfremt varen er fremstillet i  

 egen virksomhed.
I det herefter opgjorte beløb kan der foretages et nedslag  

 på indtil * 20 pct.
Der henvises herom til E.B.2.6.
Ved opgørelsen af fremstillingsprisen skal medregnes de direkte afholdte  

 udgifter, såsom foder, fremmed medhjælp mv.
Indirekte  

 produktionsomkostninger, såsom husleje, administrationsomkostninger mv. kan  

 medregnes, men der stilles ikke krav herom.
 Til brug ved skatteansættelsen for hjorteavlere for indkomståret 1994 har  

 Ligningsrådet fastsat følgende vejledende fremstillingspriser:
 Værdierne kan anvendes ved værdiansættelsen i stedet for den faktiske  

 fremstillingspris, beregnet på grundlag af virksomhedens regnskab.
E.E.4.5 Pelsdyravl Pelsdyravlere skal opgøre værdien af deres besætning efter reglerne i  

 varelagerloven.
Efter lovens § 1, stk. 1, kan varelageret opgøres på grundlag  

 af 1) dagsprisen ved regnskabsårets slutning, 2) indkøbsprisen eller 3)  

 fremstillingsprisen, såfremt varen er fremstillet i egen virksomhed.
I det  

 herefter opgjorte beløb kan der foretages et nedslag på indtil * 20 pct.
Der  

 henvises herom til E.B.2.6.
Ved opgørelse af fremstillingsprisen skal medregnes de direkte afholdte  

 udgifter, såsom foder, fremmed medhjælp mv.
Indirekte  

 produktionsomkostninger, såsom husleje, administrationsomkostninger mv. kan  

 medregnes, men der stilles ikke krav herom.
 Til brug ved skatteansættelsen for pelsdyravlere for indkomståret 1994 har  

 Ligningsrådet fastsat følgende vejledende fremstillingspriser:
 Værdierne kan anvendes ved værdiansættelsen i stedet for den faktiske  

 fremstillingspris, beregnet på grundlag af virksomhedens regnskab.
E.E.4.6 Skovbrug Ved lov nr. 887 af 21. dec. 1991 er der givet nye regler om udgifter til  

 skovplantning.
Reglerne har virkning fra og med indkomståret 1992.
E.E.4.6.1 Udgifter til skovplantning Ifølge LL § 8 K, stk. 1, kan udgifter til nyplantning af fredskov  

 fradrages med indtil 20% årligt.
I plantningsåret kan indtil 20% fratrækkes,  

 uanset på hvilket tidspunkt i året udgifterne afholdes.
Fratrækkes mindre end  

 20% kan "afskrivningsperioden" udstrækkes udover 5 år indtil hele  

 beløbet er fratrukket.
Hvis udgiften ikke overstiger 25.000 kr. pr. år pr.  

 ejendom, kan beløbet fradrages straks. § 8 K, stk. 1, 1. pkt., omhandler kun  

 fradragsretten for nyplantninger.
Ved genplantning af skov er udgiften fuldt  

 fradragsberettiget som efter de hidtidige regler.
Ejendomsbegrebet afgrænses  

 i overensstemmelse med vurderingsloven.
Fredskovspligt Det er en betingelse for fradragsretten, at arealet pålægges  

 fredskovspligt.
Fredskovspligten medfører, at der skal foretages genplantning  

 efter hugst.
Genplantningen kan bestå af træarter, der kan danne højstammet  

 skov.
Ved "skov" forstås almindeligvis en strækning bevokset med  

 træarter, der danner eller kan danne højstammet skov: Løvtræer som birk, bøg,  

 eg, el, ask, løn m.fl. og nåletræer som gran, fyr og lærk.
Det er en  

 betingelse for fradragsretten, at plantningen sker som led i erhvervsmæssig  

 virksomhed.
Om der foreligger erhvervsmæssig drift afgøres efter en konkret,  

 ligningsmæssig bedømmelse, se afsnit E.A.1.2.1.
Nye arealer kan pålægges fredskovspligt ved tinglysning af en  

 fredskovsdeklaration.
For at blive pålagt fredskovspligt skal arealet som  

 hovedregel være mindst 10 ha, medmindre det ligger umiddelbart op ad anden  

 fredskov.
Denne regel kan dog fraviges under visse omstændigheder, f.eks.  

 hvis tilplantningen opnår støtte efter Landbrugsministeriets  

 tilskudsordninger eller har stor nærrekreativ betydning.
 Statsskovdistrikterne fører tilsyn med de private skove og påser, at  

 arealerne bliver tilplantet i overensstemmelse med de godkendte planer, samt  

 i øvrigt drevet efter skovlovens regler.
 Fredskovspligten giver således rimelig sikkerhed for, at arealerne bliver  

 drevet erhvervsmæssigt forsvarligt.
Viser det sig, at der ikke kan tinglyses fredskovspligt på arealet, kan  

 ingen udgifter, herunder f.eks. udgifter til konsulentbistand, fradrages.
Det  

 er således en betingelse for fradragsretten for de udgifter, der afholdes i  

 forbindelse med etableringen af ny skov, at arealet faktisk bliver fredskov.
Fredskovspligten kan kun undtagelsesvis blive ophævet.
Hvis  

 skovlovsmyndigheden tillader fredskovspligten ophævet, førend udgiften er  

 fradraget fuldt ud, kan de beløb, som endnu ikke er fradraget, ikke bringes  

 til fradrag i den skattepligtige indkomst.
Fradragsretten er betinget af, at  

 skoven bliver og forbliver fredskovspligtig.
E.E.4.6.1.1 Fradragsberettigede udgifter til nyplantning Af udgifter, der medgår til nyplantning af skov, og som kan fradrages  

 efter § 8 K, stk. 1, kan som eksempel nævnes udgifter til klargøring af  

 arealet før plantning, herunder rydningsudgifter, udgifter til planter, frø,  

 materialer, lønudgifter til ansatte, udgifter til fremmed arbejdskraft samt  

 udgifter til leje af fremmed materiel.
Foretages nyplantningen af egne  

 ansatte, skal den del af lønudgiften, som medgår til nyplantningen, udskilles  

 og fradrages efter disse regler.
 Udgifter til projektering, konsulentbistand, indhentelse af deklaration,  

 tinglysning mv. er ligeledes omfattet af fradragsretten.
Driftsudgifter Som fradragsberettigede driftsudgifter i forbindelse med skovbrug anses  

 udgifter til genplantning, kulturpleje og udrensning før første hugst.
 E.E.4.6.1.2 Afståelse mv.
 Hvis ejendommen afstås, eller det tilplantede areal ryddes efter brand (og  

 altså ikke efter storm, jf. de særlige regler om indkomstopgørelse for skove  

 efter stormfald), kan udgifter, der endnu ikke er fradraget, fratrækkes i det  

 indkomstår, hvori afståelsen eller rydningen sker.
E.E.4.6.1.3 Udgifter til anskaffelse af maskiner, inventar og driftsmidler Ifølge § 8 K, stk. 4, skal udgifter til anskaffelse af maskiner, inventar  

 og driftsmidler samt fast ejendom afskrives efter afskrivningslovens  

 bestemmelser herom.
Det vil sige, at aktiver, der er omfattet af  

 afskrivningsloven, ikke kan behandles efter ovennævnte regler, men skal  

 fradrages eller afskrives efter afskrivningslovens bestemmelser.
E.E.4.7 Indkomstopgørelsen Ejeren indkomstbeskattes af indtægter ved salg af hugsten mv. med fradrag  

 af de hermed forbundne driftsomkostninger, og med tillæg af forskydninger i  

 opskovet beholdning fra primo til ultimo i indkomståret.
Fremstillingsprisen for opskovede beholdninger kan - på tilsvarende måde  

 som for landbrugets beholdninger af egen avl bestemt til videresalg - opgøres  

 til 85 pct. af træets salgsværdi eller til de direkte afholdte udgifter,  

 herunder lønudgifter til skovning, opmåling og transport til bilfast vej mv.,  

 jf.
TfS 1986.208.
 Udgiften til skovkort, d.v.s. dyrknings- og fældningsplaner, kan afskrives  

 over en periode af 10 år, lsr. 1984.2.
 Ved salg af skov med hugstmoden vedmasse på roden kan den del af  

 salgssummen, der måtte være vederlag herfor, ikke almindelig  

 indkomstbeskattes, lsr. 1962.112.
Tilsvarende kan køberen ikke fradrage nogen del af købesummen som vederlag  

 for den ved købet overtagne vedmasse.
Han skal derfor indtægtsføre den fulde  

 indtægt ved salg af hugsten, jf.
UfR 1964.140 (H). Ikke-fældet træ anses på  

 samme måde som korn på roden for en bestanddel af den faste ejendom.
I tilfælde af merhugst som følge af stormfald beregnes et merhugstfradrag,  

 såfremt stormfaldet har medført en betydelig forringelse af skovens værdi,  

 således at der foreligger en erklæring fra statens tilsynsførende med de  

 private skove.
De særlige regler om merhugstfradrag er vedtaget af  

 Ligningsrådet.
Erklæringen skal indeholde oplysninger om kubikmeter stormfældet træ og  

 skovejendommens normale årlige skovning.
Det er endvidere en forudsætning, at  

 den reduktion af anden hugst, som tilsynet har fastsat til opsugning af den  

 væltede vedmasse, finder sted.
 Merhugstfradraget beregnes som følger:
 Skovens faste omkostninger henføres alene til normalhugsten.
 Faste omkostninger, d.v.s. omkostninger, hvis totalbeløb er uændret ved  

 ændring i hugstens størrelse, er typisk lønninger til fast personale,  

 ejendomsskatter samt vedligeholdelse og forsikring af bygninger.
 Uanset eventuel lempelse i beskatningen i anledning af stormfald er  

 skatteyderen berettiget til som almindelig vedligeholdelsesudgift fuldt ud at  

 fratrække udgiften til genplantning ved indkomstopgørelsen.
 Ved beregning af merhugstfradrag mv. vedrørende stormfældet, uopskåret  

 træ, skal alene tages hensyn til direkte omkostninger til skovning og  

 udslæbning, men ikke indirekte omkostninger, TfS 1987.121.
 Merhugstfradrag i anledning af stormskade skal beregnes af stormfaldet med  

 fradrag af normalhugsten, Skat 1987.10.733.
E.E.5 Gartnerier, planteskoler og frugtplantager E.E.5.1 Gartnerier og planteskoler Varelageropgørelsen for gartneriejere og for planteskoleejere skal omfatte  

 beholdninger af frugt på lager, grøntsager i kule, indkøbte planter, de på  

 opgørelsesdagen salgsfærdige potteplanter, beholdninger af planter i  

 urte-potter under kultur, planter udplantet i drivhuse, moderplanter, som  

 skal tjene til formering ved afskæring af formeringsmateriale samt  

 afskæringsplanter.
 Planter udplantet på friland samt alle øvrige rodfaste planter og vækster  

 indgår derimod ikke i varelageropgørelsen.
 Værdiansættelsen må som hovedregel foretages på grundlag af en opgørelse  

 over produktionsomkostningerne for den enkelte planteart.
 I tilfælde hvor dette ikke er muligt, kan anskaffelsesprisen dog opgøres  

 på grundlag af rimelige enhedspriser.
 Der findes særlige regler for gartnerivirksomheder og  

 planteskolevirksomheder erhvervet eller etableret før henholdsvis 1. maj 1970  

 og 1. feb. 1971, se ligningsvejledningen for 1990, s. 898.
E.E.5.2 Frugtplantager Erhverves en igangværende frugtplantage, anses værdien af eventuel frugt  

 på træerne på erhvervelsestidspunktet som en bestanddel af den faste ejendom,  

 og værdien kan ikke fradrages ved indkomstopgørelsen.
 Afhøstede frugter er varelager, således at værdien af frugtlageret ved  

 regnskabsårets slutning skal medregnes i indkomstopgørelsen.
Om udgifter til plantning af frugttræer mv., se ovf.
E.E.3.13.
