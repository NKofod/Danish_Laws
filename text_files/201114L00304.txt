Betænkning afgivet af Erhvervs-, Vækst- og Eksportudvalget den 9. februar 2012 Betænkning over Forslag til lov om ændring af lov om finansiel virksomhed, lov om værdipapirhandel m.v., lov om forebyggende foranstaltninger mod hvidvask af udbytte og finansiering af terrorisme og forskellige andre love og ophævelse af lov om pengesedler i Grønland (Bevilling af engagementer, obligatorisk anvendelse af danske regnskabsregler, tilladelse til og tilsyn med auktionsplatform for handel med CO2-kvoter, fælles datacentraler m.v.) [af erhvervs- og vækstministeren (Ole Sohn)] 1. Ændringsforslag Der er stillet 17 ændringsforslag til lovforslaget.
Erhvervs- og vækstministeren har stillet ændringsforslag nr. 1-8, 11, 14, 15 og 17. Dansk Folkepartis medlemmer af udvalget har stillet ændringsforslag nr. 9, 10, 12, 13 og 16.
2. Udvalgsarbejdet Lovforslaget blev fremsat den 14. december 2011 og var til 1. behandling den 26. januar 2012. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 1. november 2011 dette udkast til udvalget, jf.
ERU alm. del  bilag 26. Den 14. december 2011 sendte erhvervs- og vækstministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2 skriftlige henvendelser fra Advokatsamfundet og Danske Advokater.
 Erhvervs- og vækstministeren har over for udvalget kommenteret de skriftlige henvendelser til udvalget.
Deputationer Endvidere har Advokatsamfundet og Danske Advokater mundtligt over for udvalget redegjort for deres holdning til lovforslaget.
Spørgsmål Udvalget har stillet 16 spørgsmål til erhvervs- og vækstministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af DF og LA) indstiller lovforslaget til vedtagelse med de af erhvervs- og vækstministeren stillede ændringsforslag.
 Et mindretal i udvalget (DF) indstiller lovforslaget til vedtagelse med de stillede ændringsforslag.
Et andet mindretal i udvalget (LA) indstiller lovforslaget til forkastelse ved 3. behandling.
Mindretallet vil stemme for de af erhvervs- og vækstministeren stillede ændringsforslag og imod de af DF stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
4. Ændringsforslag med bemærkninger Ændringsforslag Til § 1 Af erhvervs- og vækstministeren, tiltrådt af udvalget:
 1) Det under nr. 2 foreslåede § 1, stk. 16, affattes således:
»Stk. 16. For leverandører og underleverandører til outsourcingvirksomheder, jf. § 5, stk. 1, nr. 24 og 25, finder § 347, stk. 1 og 5, anvendelse.« [Korrektion] 2) I den under nr. 27 foreslåede affattelse af § 347 b ændres i stk. 1 »jf. stk. 3« til: » jf. stk. 2-6«.
[Korrektion] 3) I den under nr. 27 foreslåede affattelse af § 347 b indsættes som stk. 6:
»Stk. 6. Hvis den sagkyndige person på grund af dennes særlige forhold ikke kan videregive oplysningerne i henhold til stk. 4 og 5 til Finanstilsynet, kan underretning af Finanstilsynet ske af andre end den sagkyndige person, herunder af den finansielle virksomhed, den finansielle holdingvirksomhed eller den fælles datacentral.« [Indsættelse af undtagelse] 4) I det under nr. 30 foreslåede § 354, stk. 6, nr. 29, ændres »nr. 29« til: »nr. 30«, og »29)« ændres til: »30)«.
[Korrektion] 5) I den under nr. 31 foreslåede ændring af § 354, stk. 12, ændres »og 29« til: »og 30«.
[Korrektion] 6) Efter nr. 33 indsættes som nyt nummer:
»01. I § 360, stk. 2, ændres »jf. § 361, stk. 1, nr. 21« til: »jf. § 361, stk. 1, nr. 20«.« [Konsekvensændring] 7) Efter nr. 40 indsættes som nyt nummer:
»02. I § 373, stk. 2, indsættes efter »§ 347 b, stk. 3«: »og 6«.« [Korrektion] Til § 2 8) I det under nr. 5 foreslåede § 8 c, stk. 5, 3. pkt., ændres »selskabet« til: »ansøgeren«.
[Korrektion] Af et mindretal (DF):
 9) I den under nr. 9 foreslåede ændring ændres »5.000.000 euro« til: »37.500.000 kr.«.
[Ændring fra euro til kroner] 10) I den under nr. 10 foreslåede ændring af § 23, stk. 4, nr. 10, ændres »75.000.000 euro« til: »562.500.000 kr.«.
[Ændring fra euro til kroner] Af erhvervs- og vækstministeren, tiltrådt af udvalget:
 11) Nr. 11 affattes således:
»11. I § 23 a, stk. 1-5, ændres »børsdage« til: »hverdage«.« [Korrektion] Af et mindretal (DF):
 12) I den under nr. 17 foreslåede affattelse af § 28 a, stk. 5, ændres to steder »5.000 euro« til: »37.500 kr.«.
[Ændring fra euro til kroner] 13) I den under nr. 23 foreslåede ændring, ændres »1.000.000 euro og 5.000.000 euro« til: »7.500.000 og 37.500.000 kr.«.
[Ændring fra euro til kroner] Af erhvervs- og vækstministeren, tiltrådt af udvalget:
 14) Efter nr. 42 indsættes som nyt nummer:
»01. I § 84 d, stk. 5, ændres »§ 93, stk. 3, 1. og 2. pkt.« til: »§ 93, stk. 3, 1. og 3. pkt.«« [Korrektion] 15) Efter nr. 49 indsættes som nyt nummer:
»02. I § 93, stk. 3, 3. pkt., der bliver stk. 3, 4. pkt., ændres »Beføjelser efter 1. og 2. pkt.« til: » Beføjelser efter 1. og 3. pkt.«« [Korrektion] Til § 3 Af et mindretal (DF):
 16) I den under nr. 12 forslåede affattelse af § 14, stk. 1, ændres »1.000 euro« til: »7.500 kr.«, og »15.000 euro« ændres til: »100.000 kr.«.
[Ændring fra euro til kroner] Af erhvervs- og vækstministeren, tiltrådt af udvalget:
 17) I nr. 29 ændres i den indledende tekst »stk. 9« til: »stk. 8«, og det foreslåede nye stykke betegnes »stk. 8«.
[Korrektion] Bemærkninger Til nr. 1 Der er alene tale om en teknisk korrektion. Ændringen er en konsekvens af de ændringer, der foreslås i lovforslagets § 1, nr. 5, 8, 18, 19 og 34.
Til nr. 2 Der er alene tale om en teknisk korrektion. Ændringen skyldes, at ikke kun § 347 b, stk. 3, men også bestemmelsens stk. 2 og 4-6, vedrører de sagkyndige personer.
Til nr. 3 Det foreslåede § 347 b, stk. 6, indebærer, at hvis der hos den sagkyndige person foreligger særlige forhold, der gør, at denne ikke kan videregive oplysningerne i forbindelse med undersøgelsen til Finanstilsynet, kan den sagkyndige i stedet videregive oplysningerne til virksomheden, som derefter skal videregive disse til Finanstilsynet.
Det skal klart fremgå af opdraget, der ligger til grund for den uvildige undersøgelse, at der foreligger særlige forhold, som berettiger den sagkyndige person til at videregive oplysningerne til virksomheden, som herefter forpligtes til at videregive disse til Finanstilsynet.
Disse særlige forhold bør samtidig beskrives.
Forslaget indebærer, at den sagkyndige person eksempelvis straks kan videregive oplysninger af væsentlig betydning, jf. stk. 5, som denne måtte blive opmærksom på i forbindelse med undersøgelsen, til virksomheden, med henblik på, at virksomheden straks videregiver oplysningerne til Finanstilsynet.
Det samme gør sig gældende med den endelige skriftlige rapport.
I henhold til forslaget kan den sagkyndige person videregive en kopi af den endelige skriftlige rapport til virksomheden, jf. stk. 4, med henblik på, at virksomheden forpligtes til straks at videregive denne til Finanstilsynet.
Det er hensigten med forslaget til § 347 b, at kommunikationen som udgangspunkt skal gå direkte mellem den sagkyndige person og Finanstilsynet.
Bestemmelsen i stk. 6 finder særlig anvendelse i forhold til de situationer, hvor forhold hos den sagkyndige person begrunder, at denne ikke berettiget kan videregive oplysningerne til Finanstilsynet.
Der tænkes her særlig på de undersøgelser, hvor den sagkyndige person er en advokat, som muligvis ikke vil kunne videregive oplysningerne til Finanstilsynet uden at overskride de advokatetiske/retlige rammer.
 Med muligheden for, at den finansielle virksomhed kan videresende de relevante oplysninger til Finanstilsynet, kan advokaterne opretholde fortrolighedsforholdet med klienten, idet det på denne måde er virksomheden, der forpligtes til at videregive oplysningerne til Finanstilsynet.
 Underretningen fra den sagkyndige person til virksomheden skal ske skriftligt, således at virksomheden alene videreformidler oplysningerne fra den sagkyndige person til Finanstilsynet.
 Hvis virksomheden ikke straks videregiver de oplysninger i henhold til stk. 4 og 5, som denne modtager fra den sagkyndige person, eller hvis virksomheden redigerer i oplysningerne, kan virksomheden straffes med bøde, jf. forslaget til ændring af § 373, stk. 2, i lov om finansiel virksomhed.
Til nr. 4 Der er alene tale om en teknisk korrektion.
På baggrund af, at der med lov nr. 616 af 14. juni 2011 blev indsat et nyt nr. 15 i § 354, stk. 6, og denne ændring trådte i kraft den 1. januar 2012, skal det med dette lovforslag foreslåede nye nummer i § 354 rettelig være nr. 30.
Til nr. 5 Der er alene tale om en teknisk korrektion. Ændringen er en konsekvens af den ændring, der foreslås i ændringsforslag nr. 4.
Til nr. 6 Der er alene tale om en konsekvensændring. Ændringen er en konsekvens af den ændring, der foreslås i lovforslagets § 1, nr. 34.
Til nr. 7 Som følge af, at en sagkyndig person, hvis der foreligger særlige forhold hos denne, i henhold til § 347 b, stk. 6, i lov om finansiel virksomhed, kan videregive oplysninger i henhold til § 347 b, stk. 4 og 5, til virksomheden, der undersøges, som derefter skal videregive disse til Finanstilsynet, er det med forslaget til ændring af § 373, stk. 2, hensigten, at virksomheden kan straffes med bøde, hvis denne tilsidesætter forpligtelsen.
 Det skal fremgå af den sagkyndige persons opdrag, at der foreligger sådanne forhold, og at der således påhviler virksomheden en pligt til at videregive oplysningerne i henhold til § 347 b, stk. 4 og 5.
Virksomheden skal således videregive kopi af den endelige skriftlige rapport om undersøgelsen, jf. § 347 b, stk. 4, straks efter at denne er modtaget fra den sagkyndige person.
En virksomheds tilsidesættelse af denne forpligtelse kan straffes med bøde.
Endvidere skal virksomheden videregive oplysninger om forhold, der er af væsentlig betydning for virksomhedens risikoprofil eller forretningsmodel, som kan medføre en ikke uvæsentlig risiko for, at disse forhold kan udvikle sig således, at virksomheden vil miste sin tilladelse.
Denne videregivelse skal ske, straks efter at virksomheden har modtaget oplysningerne fra den sagkyndige person.
Oplysningerne fra den sagkyndige person modtages skriftligt og skal videregives i uændret form.
Hvis virksomheden tilsidesætter denne forpligtelse, eller hvis virksomheden redigerer i oplysningerne, kan virksomheden straffes med bøde.
Til nr. 8 Der er tale om en præcisering af, hvem der kan indbringe sagen for domstolene, hvis Finanstilsynet ikke har truffet afgørelse om en ansøgning om tilladelse seneste 6 måneder efter modtagelsen af en fuldstændig ansøgning.
Til nr. 9, 10, 12, 13 og 16 Med ændringsforslagene ændres beløbsangivelsen, hvor den er angivet i euro, til kroner.
Til nr. 11 Ordet »børsdage« skal ændres til »hverdage« alle steder i § 23 a i lov om værdipapirhandel m.v.
Til nr. 14 Der er alene tale om en teknisk korrektion. Ændringen er en konsekvens af den ændring, der foreslås i lovforslagets § 2, nr. 49.
Til nr. 15 Der er alene tale om en teknisk korrektion. Ændringen er en konsekvens af den ændring, der foreslås i lovforslagets § 2, nr. 49.
Til nr. 17 Der er alene tale om en teknisk korrektion, der følger af, at der kun er syv stykker i lovens § 34.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
Benny Engelbrecht (S) Jacob Bjerregaard (S) Jan Johansen (S) Mette Reissmann (S) Karin Gaardsted (S) fmd.
Trine Bramsen (S) Simon Kollerup (S) Andreas Steenberg (RV) Nadeem Farooq (RV) Camilla Hersom (RV) Marlene Borst Hansen (RV) Annette Vilhelmsen (SF) Steen Gade (SF) Frank Aaen (EL) Henning Hyllested (EL) Kim Andersen (V) Gitte Lillelund Bech (V) Lars Christian Lilleholt (V) Preben Bang Henriksen (V) Torsten Schack Pedersen (V) Mads Rørvig (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Ole Birk Olesen (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
