Nr LSF 95 Forslag til Lov om ændring af lov om saltvandsfiskeri Fremsat af fiskeriministeren (Kent Kirk) den 18. november 1992 § 1 I lov nr. 306 af 4. juni 1986 om saltvandsfiskeri, som ændret bl.a. ved  

 lov nr. 824 af 18. december 1991 og senest ved lov nr. 331 af 14. maj 1992,  

 foretages følgende ændringer:
 1. § 3, stk. 4, affattes således:
» Stk. 4. Personer, der kan dokumentere, at de inden for de  

 sidste 5 år forud for ansøgningen har opfyldt betingelserne for registrering  

 i medfør af stk. 1, kan opnå registrering på dette grundlag.« 2. § 3, stk. 5, affattes således:
» Stk. 5. En registrering efter stk. 4 bortfalder, hvis  

 erhvervsfiskeren ikke senest 14 måneder efter registreringen over for  

 fiskerikontrollen dokumenterer, at betingelserne i stk. 1, nr. 3 har været  

 opfyldt i en periode på 12 måneder efter registreringen.
Bortfalder  

 registreringen, kan den pågældende i 5 år fra registreringen ikke på ny  

 registreres efter stk. 4.« 3. I § 3, stk. 6, ændres »eller i medfør af  

 regler« til: »og i medfør af regler«.
 4. Efter § 11 indsættes:
» § 11a.
Fiskeriministeren kan efter forhandling med det  

 udvalg, der er nævnt i § 12a, fastsætte regler om lystfiskeri.
Stk. 2. Fiskeriministeren skal ved fastsættelse af regler efter  

 stk. 1 lægge vægt på, at lystfiskeriet udøves på en sådan måde, at der bl.a  

 tages hensyn til beskyttelse af bestandene, det bestående erhvervsfiskeri og  

 godkendte planer for udsætning af fisk.« 5. Efter § 12 b indsættes:
» § 12 c.
Kun personer og selskaber mv., der er registreret  

 som berettiget til at drive erhvervsmæssigt fiskeri, må mod vederlag  

 overdrage fangster fra deres fiskeri.« 6. I § 14, stk. 6, indsættes efter »forbud mod  

 fiskeri«: »på anlæggets område og i en nærmere angiven afstand fra  

 dette.« 7. I § 14 indsættes efter stk. 6, som nyt stykke:
 » Stk. 7. Fiskeriministeren kan tillade havbrugeren at fange  

 undslupne fisk fra havbruget med nærmere angivne redskaber.«.
 8. I § 14, stk. 7, der bliver stk. 8, ændres »sådanne  

 tilladelser« til: »tilladelser til opdræt«.
 9. I § 15, stk. 2, indsættes efter »§ 18, stk.  

 1«: »og § 21«.
 10. § 18 affattes således:
 »§ 18. Fiskeriministeren kan efter forhandling med fiskeriets  

 hovedorganisationer samt Farvandsvæsenet og Søfartsstyrelsen fastsætte  

 regler, der sikrer, at fiskeri ikke hindrer eller vanskeliggør en sikker  

 sejlads, herunder fastsætte regler om afmærkning, anbringelse og fjernelse af  

 redskaber, pæle mv.
Stk. 2. Fiskeriministeren kan efter forhandling med  

 Farvandsvæsenet og Søfartsstyrelsen fastsætte regler for fiskerikontrollens  

 adgang til at stille krav om fjernelse af redskaber, pæle mv., der er anbragt  

 således, at de kan være til fare for eller til hinder for sejladsen, herunder  

 hvorledes omkostningerne til fjernelse skal afholdes.
Beløbene kan inddrives  

 ved udpantning.« 11. Efter § 18 indsættes i kapitel 2. Afsnit B:
» § 18 a.
Forvolder et fartøj skade på lovligt udsatte og  

 forsvarligt afmærkede redskaber, er rederen forpligtet til at erstatte  

 skaden, medmindre det godtgøres, at skaden ikke ved sædvanlig agtpågivenhed  

 kunne være afværget.« 12. Kapitel 3 affattes således:
 »Kapitel 3. Indbyrdes ordensregler for fiskeriet mv.
 § 21. Fiskeriministeren kan efter forhandling med fiskeriets  

 hovedorganisationer fastsætte regler om mærkning af redskaber og pæle samt  

 registrering af fiskepladser.
 § 22. Fiskeriministeren kan fastsætte regler om opstilling af  

 faststående redskaber, herunder pligt til at træffe særlige foranstaltninger,  

 så redskaber mv. ikke er til gene for andre.
 Stk. 2. Den, der har påbegyndt opstilling af redskaber i  

 overensstemmelse med de regler, der er fastsat i medfør af § 21, har  

 fortrinsret frem for andre fiskere, og må ikke fortrænges, så længe  

 opstillingen af redskaberne varer eller fiskeriet udøves.
§ 22 a.
Den, der lovligt har etableret havbrug, må ikke fortrænges  

 fra stedet eller forulempes i driften af bruget.
§ 22 b.
Forvoldes der under fiskeri skade på lovligt udsatte og  

 forsvarligt afmærkede redskaber eller havbrug, uden at forholdet omfattes af  

 § 18 a, skal skaden erstattes af den, der udøver fiskeriet eller lader det  

 udøve, medmindre det godtgøres, at skaden ikke kunne være afværget ved  

 sædvanlig agtpågivenhed.
Det samme gælder, hvor skaden forvoldes af drivende  

 redskaber.
 § 23. Fiskeriministeren kan fastsætte regler om afstanden mellem  

 faststående redskaber, samt om i hvilken afstand fiskeri må udøves fra anden  

 fiskeriaktivitet.
§ 23 a.
Overtrædes afstandsregler, der er fastsat i medfør af §  

 23, kan fiskerikontrollen efter begæring fjerne de ulovligt udsatte  

 redskaber.
Omkostningerne derved påhviler den, der har fremsat begæringen,  

 mod ret til at få omkostningerne dækket af den, der driver fiskeriet med de  

 redskaber, der er sat ulovligt.
 § 24. Fiskeriministeren kan fastsætte regler om, at personer eller  

 selskaber, der er registrerede som berettigede til at drive erhvervsmæssigt  

 fiskeri i medfør af § 3, kan erhverve og bevare fortrinsret til at fiske på  

 bestemte pladser i op til 6 år med nærmere angivne typer af faststående  

 redskaber.
 Stk. 2. Fiskeriministeren kan fastsætte regler om, at tildelingen  

 af fortrinsrettigheder foretages ved lodtrækning mellem flere erhvervsfiskere  

 eller erhvervsfiskerselskaber.
 Stk. 3. Fiskeriministeren kan fastsætte regler om, at en  

 fortrinsret bevares for personer, der arver eller sidder i uskiftet bo efter  

 indehaveren af en fortrinsret.
§ 24 a.
Fiskeriministeren kan fastsætte regler om, at garn, ruser  

 mv. ikke må røgtes på bestemte tidspunkter af døgnet.« 13. I § 35, stk. 4, ændres »§ 18« til:  

 »regler fastsat i medfør af § 18«.
 14. I § 42, stk. 1, nr. 1, indsættes efter »§ 12, stk.  

 2,»: »§ 12 c,».
 15. I § 42, stk. 1, nr. 1, udgår »§ 18, stk.  

 2-4,».
 16. I § 42, stk. 1, nr. 1, ændres »§ 22, stk. 1-4, §  

 23, stk. 2-6 og 8, § 24, stk. 7,» til: »§ 22, stk. 2, § 22  

 a,».
 17. § 44 affattes således:
»§ 44. Fisk, krebs, bløddyr og alger, som er fredet, eller  

 som ikke opfylder bestemmelser om mindstemål, eller værdien heraf kan  

 konfiskeres, selv om det ikke med sikkerhed kan godtgøres, at fangsten i det  

 hele hidrører fra ulovligt forhold.
For så vidt de konfiskerede fisk, krebs  

 eller bløddyr er i levedygtig stand, skal de genudsættes i frit vand af  

 fiskerikontrollen.
Stk. 2. Findes der ulovligt redskab i vandet eller redskab, som  

 ikke er mærket eller afmærket efter forskrifterne, eller som ikke er røgtet i  

 overensstemmelse med bestemmelserne i § 29, stk. 3, eller som i øvrigt ikke  

 opfylder krav efter loven eller bestemmelser fastsat i medfør af loven, kan  

 redskabet konfiskeres, uanset det ikke kan oplyses, hvem det tilhører.
Det  

 samme gælder redskaber, der er sat eller forladt på steder, hvor fiskeri med  

 disse redskaber ikke må finde sted, eller på steder, hvor en anden er  

 eneberettiget til fiskeri eller til den pågældende art af fiskeri.« 18. § 45 affattes således:
» § 45. Fiskeriministeren eller den, ministeren bemyndiger  

 hertil, kan i sager om overtrædelser, der straffes efter § 42, i et  

 bødeforelæg tilkendegive den pågældende, at sagen kan afgøres uden retslig  

 forfølgning.
Dette forudsætter dog, at den pågældende erkender sig skyldig i  

 overtrædelsen og erklærer sig rede til inden for en nærmere angiven frist at  

 betale en bøde, hvis størrelse er angivet i bødeforelægget.
På samme måde kan  

 krav om konfiskation, herunder værdikonfiskation, vedtages uden retslig  

 forfølgning.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indholdet af anklageskrift tilsvarende  

 anvendelse.
 Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.«.
 19. § 47 affattes således:
 » § 47. Overtrædelse af bestemmelserne i § 16, § 19, stk. 1, §  

 22, stk. 2, § 22 a og overtrædelse af regler, der er fastsat i medfør af §  

 22, stk. 1 og § 23, er undergivet privat påtale, medmindre almene hensyn  

 kræver offentlig påtale.«.
§ 2 Loven træder i kraft efter fiskeriministerens nærmere bestemmelse.
 Stk. 2. Ministeren kan bestemme, at lovens bestemmelser træder i  

 kraft på forskellige tidspunkter.
 Stk. 3. Lov nr. 67 af 23. marts 1965 om fiskeri i Randers Fjord og  

 Gudenå m.m., bortset fra § 1, stk. 1, litra b, og § 7, ophæves på et  

 tidspunkt, som fastsættes af ministeren.
Bemærkninger til lovforslaget Almindelige bemærkninger Lovforslagets sigte og baggrund Forslaget vedrører hovedsagelig dels ordensregler i fiskeriet omkring de  

 faststående redskaber, der benyttes af erhvervsfiskere, og dels lyst- og  

 fritidsfiskeri.
Der foreslås desuden mulighed for, at havbrugere kan opfiske  

 undslupne fisk med redskaber, der ellers kun må benyttes af erhvervsfiskere.
Reglerne i lov nr. 306 af 4. juni 1986 om saltvandsfiskeri (SL 86) om  

 faststående redskaber er uhyre detaljerede og vanskeligt tilgængelige.
Den  

 meget detaljerede beskrivelse i den gældende lov har medført, at  

 bestemmelserne på visse punkter er direkte forældede i forhold til de hensyn,  

 der skal varetages.
Lovforslaget forenkler disse bestemmelser, og åbner  

 mulighed for at fastsætte de mere detaljerede forskrifter administrativt.
På  

 den måde vil reglerne hurtigere kunne tilpasses de givne situationer.
 En tilsvarende forenkling er netop foretaget på ferskvandsområdet med lov  

 nr. 330 af 14. maj 1992 om ferskvandsfiskeri.
 Reglerne skal som hidtil tage sigte på det indbyrdes forhold mellem  

 fiskere og hensynet til sikker sejlads.
Lystfiskeriet har hidtil udelukkende været defineret og begrænset af selve  

 redskabet.
Det vil sige stang, pilk eller lignende lette redskaber.
I takt  

 med at der udvikles stadig effektivere redskaber også til lystfiskeri, kan  

 der være behov for at fastsætte regler herom.
Forslaget muliggør, at der på  

 samme måde som for fritidsfiskere kan fastsættes regler, der sikrer, at  

 fiskeriindsatsen står i forhold til det rekreative formål.
For fritidsfiskeri med faststående redskaber er der allerede hjemmel i  

 saltvandsfiskerilovens § 12 til at gennemføre begrænsninger.
Reglerne for  

 fritidsfiskere består først og fremmest i, at den enkelte fritidsfisker kun  

 må bruge seks redskaber.
Desuden er der i 1992 som noget nyt udstedt  

 bekendtgørelse om, hvor store mængder tunger fritidsfiskere må lande.
I perioder fastsættes der meget små rationer for erhvervsfiskere i flere  

 fiskerier.
I dette lys er det ikke rimeligt, at lyst- og fritidsfiskere kan  

 omsætte deres fangster, der derved afskrives på de danske kvoter.
For  

 fritidsfiskere er der som nævnt allerede hjemmel til at gennemføre en  

 regulering, og dette er sket for tunger.
En væsentlig del af formålet med en sådan regel ville dog langt enklere  

 kunne tilgodeses ved et generelt omsætningsforbud.
Lystfiskerorganisationer  

 er positivt indstillet over for, at der tages et rimeligt hensyn til, at  

 deres aktiviteter er fritidsudøvelse, hvor fisken fanges til eget forbrug.
En  

 overvejende del af organisationerne har peget på, at der burde indføres et  

 generelt omsætningsforbud for disse fangster.
Under hensyn til dette og det åbenlyse behov foreslås det derfor at  

 indføre et generelt omsætningsforbud for fangsterne fra rekreativt fiskeri.  

 Et lignende forslag har tidligere været fremsat i Folketinget.
Forslaget blev  

 ikke færdigbehandlet, da lovforslaget bortfaldt ved udskrivning af  

 folketingsvalg.
Lovforslagets administrative og økonomiske konsekvenser Lovforslaget medfører ingen administrative og økonomiske konsekvenser.
Bemærkninger til lovforslagets enkelte bestemmelser til § 1 Til nr. 1 Bestemmelsen er en uændret videreførelse af den gældende formulering,  

 hvorefter personer, der er gået over til andet erhverv inden for en femårs  

 periode, kan vende tilbage til fiskerierhvervet.
Registrering kræves kun af  

 personer, der driver selvstændigt erhvervsfiskeri.
Den nye formulering  

 klargør, at muligheden for at vende tilbage gælder både for selvstændige  

 fiskere, der har været registreret, og for ansatte fiskere og såkaldte  

 partfiskere, der har opfyldt betingelserne på et tidspunkt inden for femårs  

 perioden, men som ikke på dette tidspunkt havde behov for registrering.
 Når registreringen sker første gang i medfør af stk. 4, kræves samme  

 dokumentation som ved registrering efter stk. 1.
Til nr. 2 Der foreslås en opstramning, idet en person allerede efter 14 måneder skal  

 dokumentere, at vedkommende i den periode, der er fulgt efter registreringen  

 i medfør af stk. 4, opfylder betingelserne om, at 3/5 af bruttoindkomsten ved  

 personlig virksomhed skal hidrøre fra erhvervsfiskeri.
I den gældende  

 bestemmelse skal dette ske inden for 18 måneder.
Det er ikke rimeligt, at den  

 registrerede fisker på denne måde kan opretholde registreringen, selvom  

 fiskeren ikke har genoptaget fiskerierhvervet.
Som hidtil kan registrering  

 inden for en femårs periode kun ske een gang, da de pågældende ellers i  

 praksis ville kunne opretholde en registrering i hele perioden på grundlag af  

 fiskeriaktivitet i en bestemt periode.
Til nr. 3 Ændringen er en klargøring af lovteksten, der evt. ville kunne misforstås  

 på dette punkt.
Til nr. 4 I medfør af lovens § 11 har enhver adgang til at drive lystfiskeri med  

 stang, pilk eller andre lette håndredskaber.
Den eneste begrænsning for lystfiskeriet er således afgrænsningen og  

 definitionen af selve redskabet.
Der kan være behov for at regulere dette  

 tættere, f.eks. ved beskrivelse af de tilladte redskaber.
Til nr. 5 Omsætningsforbudet, der har tilslutning blandt den overvejende del af  

 lyst- og fritidsfiskerorganisationerne i § 12 a-udvalget, foreslås for at  

 imødegå de urimelige situationer, hvor lyst- og fritidsfiskere kan lande og  

 omsætte kvoterede fiskearter, uanset der gælder meget stramme mængdemæssige  

 reguleringer for erhvervsfiskeriet på de samme arter.
Med hjemmel i  

 forslagets nr. 4 og den gældende saltvandsfiskerilovs § 12, kan der ganske  

 vist fastsættes mængdemæssige begrænsninger af fiskeriet for lyst- og  

 fritidsfiskere.
Sådanne regler vurderes dog ikke at have samme brede  

 forståelse og opbakning som en generel lovregel, der klart lægger grænsen  

 mellem erhvervsmæssig og rekreativ aktivitet.
Til nr. 6 Forslaget klargør, at det er muligt at fastsætte fiskeriforbud i en  

 rimelig afstand fra havbruget, dog med undtagelse af de tilladelser til  

 havbrugerne, der foreslås at kunne udstedes i medfør af stk. 7.
Til nr. 7-8 Det foreslås, at det skal være muligt for havbrugeren efter tilladelse at  

 anvende nærmere angivne redskaber, der ellers kun må anvendes af  

 erhvervsfiskere til opfiskning af undslupne fisk.
Tilladelsen vil blive  

 aktuel i situationer, hvor der på grund af uheld eller andet på een gang  

 undslipper store mængder fisk.
Fiskerikontrollen vil kunne bemyndiges til at  

 give tilladelse.
Til nr. 9 Forslaget tydeliggør, at reglerne om mærkning skal iagttages.
Til nr. 10 og 11 Bestemmelserne erstatter § 18.
I SL 86 § 18 er det beskrevet, under hvilke omstændigheder en  

 gennemsejlingsåbning mellem garnredskaber skal etableres.
Der kan være behov  

 for en ændring af bestemmelsen, således at bundgarnsredskabets eller  

 redskabsrækkens længde er afgørende for, om gennemsejlingsåbning kræves.
 Det foreslås, at der i forbindelse med udarbejdelse af detaljerede regler  

 til sikring af sejladsen forhandles med søfartsmyndighederne, som er  

 ansvarlige for de danske farvandes sejladssikkerhed.
 Det vil f.eks. være nærliggende at drøfte med Farvandsvæsenet, hvornår  

 bundgarnspæle, der midlertidigt henstår ubenyttet, skal fjernes.
 Det er ikke hensigten at lempe de hidtidige bestemmelser om, at  

 bundgarnspæle, knækkede pæle og lignende skal fjernes fra pladsen, når denne  

 opgives, men det vil være naturligt at drøfte med Farvandsvæsenet, hvilke  

 forholdsregler der skal træffes for at sikre, at dette sker.
Fiskeriets hovedorganisationer er nævnt flere steder i lovforslaget og i  

 det hele taget i SL 86. Begrebet er ikke defineret i forslaget.
Hvilke  

 organisationer, der er tale om, afhænger af en konkret vurdering af sagens  

 karakter, men omfatter dog som udgangspunkt Dansk Fiskeriforening og Danmarks  

 Havfiskeriforening.
I alle spørgsmål, der vedrører erhvervsfiskeri, høres  

 Dansk Fiskeriforening, Danmarks Havfiskeriforening og Arbejderbevægelsens  

 Erhvervsråd.
I spørgsmål, der også berører det rekreative fiskeri eller i  

 øvrigt har bred interesse, høres tillige de øvrige organisationer, der er  

 nævnt i § 12a-udvalget.
 Forslagets § 18 a svarer til lovens § 18, stk. 5.
Til nr. 12 Bestemmelserne erstatter §§ 21-24.
 Bestemmelserne er foreslået forenklet, og det er hensigten, at de  

 detaljerede regler i stedet skal fremgå af bekendtgørelser.
 Med forslagets § 21 bliver der mulighed for at fastsætte regler om  

 registrering af bundgarnspladser.
Formålet med at fastsætte regler om mærkning af redskaber m.v. er at kunne  

 identificere den, der udøver fiskeri det pågældende sted.
Fiskerikontrollen  

 kan ved hjælp af mærkningen bl.a. kontrollere, om den pågældende fisker er  

 registreret som berettiget til at drive det pågældende fiskeri.
Forslagets § 22 omhandler et princip om at den, der først får påbegyndt  

 opstilling af redskaber i et fiskevand, har ret til at fortsætte opstillingen  

 og udøve fiskeri det pågældende sted.
Det betyder, at vedkommende fisker ikke  

 må fortrænges.
Det er dog ikke meningen, at en fisker kan påbegynde opstilling og  

 derefter tøve med at få opstillingen tilendebragt - f.eks. med det formål at  

 forhindre at andre fiskere får adgang.
Dette forhold vil blive reguleret i en  

 bekendtgørelse.
Forslagets § 24 omhandler erhvervelse og bevarelse af fortrinsret til  

 fiskepladser.
Bestemmelsen erstatter den meget detaljerede regel om  

 bundgarnspladser.
Som hidtil kan fortrinsret kun erhverves af  

 erhvervsfiskere.
Det betyder, at ansøgeren til en fortrinsret skal være  

 registreret i medfør af § 3, når fortrinsretten erhverves.
Tildeling af  

 fortrinsret forventes som hidtil at skulle ske i løbet af årets sidste  

 kvartal med virkning fra den efterfølgende 1. januar - af hensyn til  

 planlægningen af fiskeriet det kommende år.
Ved bekendtgørelse vil der også  

 blive taget stilling til situationen, hvor indehaveren af en fortrinsret  

 mister sin erhvervsfiskerstatus i løbet af den periode, han har fortrinsret.  

 Det er foreløbig hensigten, at det skal fremgå af reglerne, at fortrinsretten  

 fortabes samtidig med, at erhvervsfiskerstatus mistes.
Pladsen vil herefter  

 blive frit tilgængelig indtil det kommende efterår, hvor tildeling af  

 fortrinsret på ny kan finde sted.
SL 86 § 24, stk. 4 foreskriver, at fiskerikontrollen skal indkalde  

 samtlige, der har ansøgt om at erhverve en bundgarnsplads, til et møde, hvor  

 fordeling af pladser foretages.
Med lovforslaget vil det være muligt at  

 forenkle proceduren, således at mødeindkaldelse kan undgås i de tilfælde,  

 hvor ansøgerne indbyrdes har fordelt pladserne.
Kan der ikke opnås enighed mellem ansøgerne, skal der ske en fordeling på  

 mødet ved en bestemt lodtrækningsform.
Lodtrækningsformen er i dag beskrevet  

 i SL 86 § 24, stk. 6. Det har vist sig, at der er forskellige lokale  

 traditioner for lodtrækning, der er anderledes, end den i § 24, stk. 6  

 beskrevne.
Med lovforslaget vil der derfor være mulighed for - i  

 bekendtgørelsesform - at legalisere en alternativ form for lodtrækning,  

 såfremt et flertal af deltagerne måtte ønske det.
Til nr. 13-16 Bestemmelserne er justeret efter forslagene.
Til nr. 17-18 Det foreslås, at konfiskationsbeføjelsen udvides, således at der kan  

 konfiskeres, herunder værdikonfiskeres i samme omfang som på  

 ferskvandsområdet.
 Efter de nugældende bestemmelser kan udenretlig konfiskation kun ske, når  

 værdien af det konfiskerede ikke overstiger 1.000 kr.
Til nr. 19 Reglerne om afstandsbestemmelser m.v. er efter den gældende  

 saltvandsfiskerilov udelukkende undergivet privat påtale.
Dette skyldes, at  

 reglerne traditionelt skal sikre den indbyrdes orden i erhvervsfiskeriet.  

 Regler af denne type kan dog også have et bevaringsmæssigt sigte, og der  

 foreslås derfor en bestemmelse om offentlig påtale, når almene hensyn kræver  

 det.
Til § 2 Loven om fiskeri i Randers Fjord og Gudenå m.m. har ingen selvstændig  

 betydning mere, idet alle de foranstaltninger, denne lov åbner mulighed for,  

 kan gennemføres ved hjælp af saltvandsfiskeriloven og den nye  

 ferskvandsfiskerilov.
Der er allerede hjemmel til at ophæve den del af loven,  

 der vedrører ferskvandsområder, i ferskvandsfiskeriloven.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 3, stk. 4, affattes således:
» Stk. 4. Personer, der kan dokumentere, at de inden for de  

 sidste 5 år forud for ansøgningen har opfyldt betingelserne for registrering  

 i medfør af stk. 1, kan opnå registrering på dette grundlag.« Stk. 4. En erhvervsfisker, hvis registrering er bortfaldet, kan  

 blive registreret igen, selv om betingelserne i stk. 1 ikke er opfyldt, hvis  

 erhvervsfiskeren godtgør, at betingelserne efter stk. 1 på et tidspunkt - der  

 ligger inden for de sidste 5 år forud for ansøgningen og efter  

 registreringens bortfald - har været opfyldt.
 2. § 3, stk. 5, affattes således:
» Stk. 5. En registrering efter stk. 4 bortfalder, hvis  

 erhvervsfiskeren ikke senest 14 måneder efter registreringen over for  

 fiskerikontrollen dokumenterer, at betingelserne i stk. 1, nr. 3 har været  

 opfyldt i en periode på 12 måneder efter registreringen.
Bortfalder  

 registreringen, kan den pågældende i 5 år fra registreringen ikke på ny  

 registreres efter stk. 4.« Stk. 5. En registrering efter stk. 3 bortfalder, hvis  

 erhvervsfiskeren ikke inden 18 måneder efter registreringen giver  

 fiskerikontrollen dokumentation for, at han i en periode på 12 måneder efter  

 registreringen har opfyldt betingelserne i stk. 1, nr. 3. I øvrigt finder  

 stk. 2 tilsvarende anvendelse.
 3. I § 3, stk. 6, ændres »eller i medfør af  

 regler« til: »og i medfør af regler«.
Stk. 6. Aktieselskaber, anpartsselskaber, andelsselskaber eller  

 lignende kan registreres som berettigede til at drive erhvervsfiskeri, når  

 mindst 2/3 af deltagerne er registrerede som erhvervsfiskere efter stk. 1  

 eller i medfør af regler fastsat efter stk. 2 eller som selskaber i medfør af  

 nærværende stykke.
Godkendelse kan kun ske, når vedtægterne indeholder  

 bestemmelser om, 1) at anparter, aktier og andelsbeviser m.v. svarende til 2/3 af  

 selskabets indskudskapital kun kan udstedes eller overdrages til personer  

 eller selskaber, der er registrerede af fiskeriministeren, som berettigede  

 til at drive erhvervsfiskeri, 2) at 2/3 af de udstedte aktier, anparter og andelsbeviser m.v. skal  

 noteres om denne begrænsning i omsætteligheden, 3) at overdragelsen af de noterede aktier, anparter og andelsbeviser m.v.  

 kræver samtykke fra bestyrelsen, og 4) at de aktier, anparter og andelsbeviser m.v., der kun kan udstedes  

 eller overdrages til registrerede erhvervsfiskere eller selskaber m.v., ved  

 stemmeret eller lignende har en indflydelse, der mindst svarer til  

 kapitalandelen.
 4. Efter § 11 indsættes:
» § 11a.
Fiskeriministeren kan efter forhandling med det  

 udvalg, der er nævnt i § 12a, fastsætte regler om lystfiskeri.
Stk. 2. Fiskeriministeren skal ved fastsættelse af regler efter  

 stk. 1 lægge vægt på, at lystfiskeriet udøves på en sådan måde, at der bl.a  

 tages hensyn til beskyttelse af bestandene, det bestående erhvervsfiskeri og  

 godkendte planer for udsætning af fisk.« 5. Efter § 12 b indsættes:
» § 12 c.
Kun personer og selskaber mv., der er registreret  

 som berettiget til at drive erhvervsmæssigt fiskeri, må mod vederlag  

 overdrage fangster fra deres fiskeri.« 6. I § 14, stk. 6, indsættes efter »forbud mod  

 fiskeri«: »på anlæggets område og i en nærmere angiven afstand fra  

 dette.« Stk. 6. Efter forhandling med fiskeriets hovedorganisationer kan  

 der i forbindelse med tilladelse til opdræt udstedes helt eller delvist  

 forbud mod fiskeri.
 7. I § 14 indsættes efter stk. 6, som nyt stykke:
 » Stk. 7. Fiskeriministeren kan tillade havbrugeren at fange  

 undslupne fisk fra havbruget med nærmere angivne redskaber.«.
 8. I § 14, stk. 7, der bliver stk. 8, ændres »sådanne  

 tilladelser« til: »tilladelser til opdræt«.
 Stk. 7. For sådanne tilladelser kan fiskeriministeren fastsætte et  

 årligt gebyr, som benyttes til ophjælpning af fiskebestanden og forskning i  

 akvakultur.
 9. I § 15, stk. 2, indsættes efter »§ 18, stk.  

 1«: »og § 21«.
Stk. 2. Den berettigede skal, hvis retten ønskes udøvet i det  

 pågældende efterår, inden 1. august have udsat redskabets yderste hovedpæl og  

 en af redskabets inderste pæle, der sammen med hovedpælen angiver redskabets  

 retning, og skal inden 10. september have udsat rad og garn i fiskedygtig  

 stand.
Hovedpælen skal afmærkes i overensstemmelse med de i medfør af § 18,  

 stk. 1, fastsatte regler.
Ligeledes skal den berettigede inden 1. august til  

 fiskeriinspektøren i det pågældende distrikt anmelde den af ham indtagne  

 redskabsplads med nøjagtig angivelse af pladsens beliggenhed.
Beskyttelsen af  

 rettigheden gælder kun, medens fangstredskaberne er udsat, og ikke længere  

 end til 30. november.
 10. § 18 affattes således:
 »§ 18. Fiskeriministeren kan efter forhandling med fiskeriets  

 hovedorganisationer samt Farvandsvæsenet og Søfartsstyrelsen fastsætte  

 regler, der sikrer, at fiskeri ikke hindrer eller vanskeliggør en sikker  

 sejlads, herunder fastsætte regler om afmærkning, anbringelse og fjernelse af  

 redskaber, pæle mv.
Stk. 2. Fiskeriministeren kan efter forhandling med  

 Farvandsvæsenet og Søfartsstyrelsen fastsætte regler for fiskerikontrollens  

 adgang til at stille krav om fjernelse af redskaber, pæle mv., der er anbragt  

 således, at de kan være til fare for eller til hinder for sejladsen, herunder  

 hvorledes omkostningerne til fjernelse skal afholdes.
Beløbene kan inddrives  

 ved udpantning.« § 18. Fiskeriministeren kan efter forhandling med fiskeriets  

 hovedorganisationer fastsætte regler for afmærkning af redskaber, pæle og  

 udstyr for at sikre, at den frie sejlads ikke hindres eller vanskeliggøres.
 Stk. 2. Hvor der sættes række af bundgarn, bundgarnslignende  

 ruseredskaber eller lignende redskaber, der er indrettet til at klæde  

 vandskorpen (ovenvandsruser), skal der, når redskaberne måler 20 m i ringen  

 eller derover målt efter hele garnets omkreds, dog således at der beregnes  

 højst 2 m for fangståbningen for hvert andet redskab regnet inde fra kysten,  

 holdes en plads åben til gennemsejling af en bredde på mindst 20 m, hvor  

 intet fiskeredskab må udsættes eller voddræt finde sted.
Stk. 3. Afbrækkede pæle skal straks fjernes af den, der  

 sidst har brugt pladsen.
Forhindrer vejret, at de afbrækkede pæle optages,  

 skal pælestumperne, indtil vejret muliggør optagelse, afmærkes med en stage  

 med grønt flag, der rager mindst 1,5 m over vandet.
Fiskerikontrollen kan  

 straks lade de afbrækkede pæle bortfjerne, når de efter kontrollens skøn kan  

 medføre fare for sejlads eller menneskeliv.
Omkostningerne herved kan kræves  

 refunderet hos den, der har pligt til at fjerne pælene, og beløbene kan  

 inddrives ved udpantning.
Stk. 4. Pæle, der ikke benyttes til fiskeri fra sæson til sæson,  

 samt pæle i fjorde, vige, mindre indskæringer af havet og i sundene, herunder  

 Limfjorden og Øresund, skal efter afsluttet fiskeri straks optages.  

 Fiskeriet betragtes ikke som afsluttet, når afbrydelse er sket i kortere tid  

 for tørring eller udbedring af redskaber.
Ved fiskeri, hvor tidsrummet mellem  

 sæsonerne ikke overstiger 2 måneder, kan fiskerikontrollen dog tillade, at  

 pælene ikke optages.
Fiskerikontrollen kan endvidere tillade at pælene ikke  

 optages mellem forårssæson og efterårssæson, såfremt tidsrummet mellem  

 sæsonerne ikke overstiger 4 måneder.
Tilladelse til at undlade at optage  

 pælene kan kun gives, såfremt fiskerikontrollen efter tilsyn ved hver sæsons  

 ophør finder pælenes tilstedeværelse, tilstand og afmærkning forsvarlig.
 11. Efter § 18 indsættes i kapitel 2. Afsnit B:
» § 18 a.
Forvolder et fartøj skade på lovligt udsatte og  

 forsvarligt afmærkede redskaber, er rederen forpligtet til at erstatte  

 skaden, medmindre det godtgøres, at skaden ikke ved sædvanlig agtpågivenhed  

 kunne være afværget.« Stk. 5. Forvolder et skib skade på lovligt udsatte og forsvarligt  

 afmærkede redskaber, er rederen forpligtet til at erstatte skaden, medmindre  

 det godtgøres, at skaden ikke ved sædvanlig agtpågivenhed kunne være  

 afværget.
 12. Kapitel 3 affattes således:
 »Kapitel 3. Indbyrdes ordensregler for fiskeriet mv.
 § 21. Fiskeriministeren kan efter forhandling med fiskeriets  

 hovedorganisationer fastsætte regler om mærkning af redskaber og pæle samt  

 registrering af fiskepladser.
 § 22. Fiskeriministeren kan fastsætte regler om opstilling af  

 faststående redskaber, herunder pligt til at træffe særlige foranstaltninger,  

 så redskaber mv. ikke er til gene for andre.
 Stk. 2. Den, der har påbegyndt opstilling af redskaber i  

 overensstemmelse med de regler, der er fastsat i medfør af § 21, har  

 fortrinsret frem for andre fiskere, og må ikke fortrænges, så længe  

 opstillingen af redskaberne varer eller fiskeriet udøves.
§ 22 a.
Den, der lovligt har etableret havbrug, må ikke fortrænges  

 fra stedet eller forulempes i driften af bruget.
§ 22 b.
Forvoldes der under fiskeri skade på lovligt udsatte og  

 forsvarligt afmærkede redskaber eller havbrug, uden at forholdet omfattes af  

 § 18 a, skal skaden erstattes af den, der udøver fiskeriet eller lader det  

 udøve, medmindre det godtgøres, at skaden ikke kunne være afværget ved  

 sædvanlig agtpågivenhed.
Det samme gælder, hvor skaden forvoldes af drivende  

 redskaber.
 § 23. Fiskeriministeren kan fastsætte regler om afstanden mellem  

 faststående redskaber, samt om i hvilken afstand fiskeri må udøves fra anden  

 fiskeriaktivitet.
§ 23 a.
Overtrædes afstandsregler, der er fastsat i medfør af §  

 23, kan fiskerikontrollen efter begæring fjerne de ulovligt udsatte  

 redskaber.
Omkostningerne derved påhviler den, der har fremsat begæringen,  

 mod ret til at få omkostningerne dækket af den, der driver fiskeriet med de  

 redskaber, der er sat ulovligt.
 § 24. Fiskeriministeren kan fastsætte regler om, at personer eller  

 selskaber, der er registrerede som berettigede til at drive erhvervsmæssigt  

 fiskeri i medfør af § 3, kan erhverve og bevare fortrinsret til at fiske på  

 bestemte pladser i op til 6 år med nærmere angivne typer af faststående  

 redskaber.
 Stk. 2. Fiskeriministeren kan fastsætte regler om, at tildelingen  

 af fortrinsrettigheder foretages ved lodtrækning mellem flere erhvervsfiskere  

 eller erhvervsfiskerselskaber.
 Stk. 3. Fiskeriministeren kan fastsætte regler om, at en  

 fortrinsret bevares for personer, der arver eller sidder i uskiftet bo efter  

 indehaveren af en fortrinsret.
§ 24 a.
Fiskeriministeren kan fastsætte regler om, at garn, ruser  

 mv. ikke må røgtes på bestemte tidspunkter af døgnet.« Kap. 3 Indbyrdes ordensregler for fiskeriet m.v.
A.
Almindelige bestemmelser § 21. Fiskeriministeren kan efter forhandling med fiskeriets  

 hovedorganisationer fastsætte regler for mærkning og afmærkning af redskaber,  

 pæle og udstyr.
§ 22. Den, der har påbegyndt lovligt fiskeri med forsvarligt  

 afmærkede redskaber, jf. § 21, har fortrinsret til benyttelse af pladsen  

 fremfor andre fiskere, så længe fiskeriet udøves, og må ikke fortrænges fra  

 stedet eller forulempes i sit fiskeri af disse.
For så vidt angår  

 pæleredskaber, der ikke udsættes med 3- eller 6-årig fortrinsret på  

 bundgarnspladser, jf. reglerne herom i § 24, og som i deres hele anbringes på  

 vanddybder over 2 m, indtræder fortrinsretten allerede, når ramning af pælene  

 påbegyndes, såfremt der slås et stade færdigt ad gangen og arbejdet  

 tilendebringes inden 14 dage.
 Stk. 2. Den, der lovligt har etableret havbrug, må ikke fortrænges  

 fra stedet eller forulempes i driften af bruget.
Stk. 3. Under udsætningen af redskaber skal enhver fisker søge  

 undgået, at hans redskaber kommer andre redskaber så nær, at de ikke kan  

 holdes klar af hinanden.
Den, der sidst har begyndt udsætningen af sine  

 redskaber, skal vige for den, der har begyndt først.
Viser det sig ved  

 dragningen, at redskaberne er blevet uklare og det bliver nødvendigt at  

 kappe, skal dette altid ske på egne redskaber.
 Stk. 4. Åleruser må ikke røgtes fra 1 time efter solnedgang til 1  

 time før solopgang.
Stk. 5. Forvoldes der under fiskeri skade på lovligt udsatte og  

 forsvarligt afmærkede redskaber, uden at forholdet omfattes af § 18, stk. 5,  

 skal skade erstattes af den, der udøver fiskeriet eller lader det udøve,  

 medmindre det godtgøres, at skaden ikke kunne være afværget ved sædvanlig  

 agtpågivenhed.
Det samme gælder, hvor skaden forvoldes af drivende redskaber.
 § 23. Hvor fiskeriet ikke udøves ifølge særlig adkomst, jf. § 15,  

 hvor der ikke ved vedtægt er truffet særlige bestemmelser herom, jf. § 35,  

 gælder de i stk. 2-8 anførte regler for afstanden mellem fiskeredskaber i  

 brug.
Stk. 2. Bundgarn, bundgarnslignende ruseredskaber eller lignende  

 redskaber, der er indrettet til at klæde vandskorpen (ovenvandsruser), og som  

 er forankrede, skal, når de måler 20 m i ringen eller derover, jf. § 18, stk.  

 2, sættes med en afstand af 565 m til siden.
Sideafstanden måles mellem  

 radenes midtpunkter.
Hvor disse redskaber på grund af kystens form ikke står  

 i samme kompasretning, må ingen hovedpæl stå en anden hovedpæl nærmere end  

 1/4 af den sammenlagte længde af de pågældende 2 redskaber.
Ved redskabets  

 længde forstås afstanden mellem hovedpælen og den inderste radpæl.
Sættes  

 redskabet uden for anden mands redskab af heromhandlede art, skal der være en  

 afstand af mindst 20 m mellem det yderste redskabs inderste radpæl og det  

 inderste redskabs hovedpæl, og endvidere skal, hvor afstanden mellem de  

 nævnte pæle er under 200 m, det yderste redskab sættes i flugtlinje med det  

 inderste.
Ved flydende bundgarn erstattes i denne henseende hovedpæl med  

 yderste hovedbøje og inderste radpæl med inderste radbøje.
De anførte  

 afstande mellem redskaber må ikke overskrides på de steder, hvor flere  

 fiskere ønsker at indtage redskabsplads, og forholdene i øvrigt egner sig for  

 anbringelse af flere redskaber eller rækker af redskaber inden for disse  

 afstande.
I tvivlstilfælde kan det efter fiskernes begæring afgøres af  

 fiskerikontrollen, om forholdene kræver større afstande mellem redskaberne.
Stk. 3. Sideafstanden mellem bundgarn, bundgarnslignende  

 ruseredskaber eller lignende redskaber, der er indrettet til at klæde  

 vandskorpen (ovenvandsruser), som måler under 20 m i ringen, jf. § 18, stk.  

 2, og de ovenstående i stk. 2 nævnte redskaber skal være mindst 300 m målt  

 mellem redskabernes nærmeste punkter.
Når redskaber af førstnævnte art sættes  

 uden for hinanden eller uden for de i stk. 2 nævnte redskaber, såvel som når  

 sidstnævnte redskaber sættes uden for førstnævnte, kommer bestemmelserne i  

 stk. 2, 5. pkt., om afstand og retning i anvendelse.
Stk. 4. Andre faststående redskaber end de i stk. 3 nævnte skal,  

 når de er tjenlige til fangst af sild, makrel og hornfisk, uanset størrelsen  

 holdes i en afstand af 565 m fra de i stk. 2 nævnte redskaber.
Silde- og  

 makrelnedgarn skal dog kun holdes i en afstand af 125 m, og alle andre  

 faststående redskaber skal holdes i en afstand af 100 m fra de i stk. 2  

 nævnte redskaber.
 Stk. 5. Sideafstanden indbyrdes mellem bundgarn, bundgarnslignende  

 ruseredskaber eller lignende redskaber, der er indrettet til at klæde  

 vandskorpen (ovenvandsruser), som måler under 20 m i ringen, jf. § 18, stk.  

 2, skal være mindst 250 m.
Stk. 6. For andre redskaber gælder den regel, at intet redskab må  

 komme allerede udsat ruserække, nedgarn, krogline eller lignende redskab  

 nærmere end 75 m.
Ruserækker må dog sættes med en indbyrdes afstand af 50 m.
 Stk. 7. For krogliner, nedgarn, vod, stangeredskaber og lignende  

 småredskaber gælder ingen indbyrdes afstandsbestemmelser.
Stk. 8. Fiskeri med slæbende redskaber eller håndredskaber må ikke  

 udøves inden for en afstand af 75 m fra bundgarn, ruser, ruserækker, nedgarn,  

 krogliner eller lignende faststående redskaber.
Undervandsfiskeri med  

 håndredskaber må ikke udøves inden for en afstand af 565 m fra andre  

 redskaber.
Stk. 9. Fiskeredskaber, der uberettiget sættes andre udsatte  

 redskaber nærmere end ovenfor angivet, kan efter derom fremsat begæring  

 straks foranlediges fjernet af fiskerikontrollen.
Omkostningerne ved  

 bortfjernelse af redskabet påhviler den, der har fremsat begæringen, mod ret  

 til at holdes skadesløs af ejeren af det fjernede redskab eller - for så vidt  

 han har overladt brugen af dette til anden mand - af denne.
 Stk. 10. Efter forhandling med fiskeriets hovedorganisationer kan  

 fiskeriministeren fastsætte ordensregler for fiskeriet, herunder fravige  

 foranstående regler i kap. 3.
B.
Bundgarnspladser § 24. Hvor fiskeri ikke udøves ifølge særlig adkomst, jf. § 15,  

 eller hvor der ikke ved vedtægt er truffet særlige bestemmelser herom, jf. §  

 35, gælder følgende regler for erhvervelse og benyttelse af bundgarnspladser.
 Stk. 2. Ved bundgarnspladser forstås i denne lov pladser, på  

 hvilke der fiskes med bundgarn, bundgarnslignende ruseredskaber eller  

 lignende redskaber, som er indrettet til at klæde vandskorpen  

 (ovenvandsruser), bortset fra redskaber beregnet til fangst af rejer.
Stk. 3. Erhvervelse af ledige bundgarnspladser sker for hvert år  

 ved skriftlig anmeldelse til den lokale fiskerikontrol.
Anmeldelse, i hvilke  

 der skal angives den eller de ønskede pladsers beliggenhed, skal være  

 fiskerikontrollen i hænde inden den 15. oktober.
Stk. 4. Fiskerikontrollen indkalder snarest efter denne dato ved  

 anbefalet brev eller på anden egnet måde for hver kyststrækning samtlige  

 anmeldere til et møde, hvor fordelingen mellem anmelderne af de anmeldte  

 pladser foretages af fiskerikontrollen, efter at hver enkelt anmelder har  

 haft adgang til at gøre sine ønsker gældende med hensyn til de pladser, han  

 har anmeldt.
Anmelderne skal give personligt møde, medmindre de på grund af  

 sygdom eller anden tvingende årsag er forhindret, i hvilket tilfælde de kan  

 møde ved en befuldmægtiget person.
Om pladser, der er anmeldt af flere, men  

 om hvis fordeling der ikke allerede ved lokale aftaler er opnået eller på  

 mødet opnås frivillig ordning, foretages lodtrækning.
Stk. 5. Berettiget til at deltage i lodtrækningen er enhver  

 registreret erhvervsfisker, jf. § 3. Den pågældende må endvidere kunne  

 dokumentere, at han disponerer over bundgarnsredskaber til at udsætte på  

 pladsen.
Berettiget til at deltage i lodtrækningen er desuden aktieselskaber,  

 anpartsselskaber, andelsselskaber og lignende, der er registrerede, jf. § 3,  

 stk. 6.
Stk. 6. Medmindre 2/3 af samtlige deltagere ønsker anden  

 lodtrækningsform, foretages lodtrækningen efter følgende regler: I tombolaen  

 nedlægges lodder mærket nr. 1, nr. 2 og så fremdeles i et antal svarende til  

 antallet af deltagere i lodtrækningen.
Hver deltager må trække et lod.
Den,  

 der har trukket nr. 1, skal på kort eller kortskitse, jf. stk. 8, angive,  

 hvilken plads der ønskes indtaget, og så fremdeles i nummerorden, indtil hver  

 af deltagerne i lodtrækningen i det omfang, der er disponible pladser, har  

 fået tildelt en plads.
Den fortsatte fordeling foregår derefter således, at  

 den, der har trukket det højeste nummer og altså har fået tildelt den sidste  

 plads i første omgang, får ret til at udvælge sig første plads i næste  

 omgang, det næsthøjeste nummer den følgende plads og så fremdeles, indtil  

 hver af deltagerne atter har fået en plads.
I tredje omgang får den, der har  

 trukket lod nr. 1, atter ret til at udvælge den første plads, nr. 2 den  

 følgende plads og således skiftevis fremdeles, indtil der ikke er flere  

 pladser, der skal fordeles.
Stk. 7. Den, der har erhvervet flere ledige bundgarnspladser, end  

 han kan og vil besætte, skal straks underrette fiskerikontrollen om, hvilke  

 pladser han ikke kommer til at benytte.
De pågældende pladser betragtes  

 herefter som afgivet.
Sker dette inden de i stk. 9 fastsatte frister for  

 afmærkning af pladserne for redskabernes hovedpæle, finder om fornødent ny  

 lodtrækning sted.
Stk. 8. De tildelte bundgarnspladser indtegnes af  

 fiskerikontrollen på kort eller kortskitse, der opbevares på vedkommende  

 fiskerikontrolstation.
Disse er dog kun afgørende for antallet af garn i  

 bundgarnsrækker.
Stk. 9. Bundgarnspladser skal hvert år senest den 30. april  

 afmærkes ved anbringelse af hovedpælen (yderpælen) eller på dennes plads en  

 bøje eller vager.
På steder, hvor der sædvanligvis drives forårsfiskeri, skal  

 afmærkningen dog ske senest den 15. april.
Såfremt isforhold hindrer rettidig  

 afmærkning, skal denne foretages, så snart det er muligt.
Afmærkningen skal  

 ske i overensstemmelse med de i henhold til § 18, stk. 2, fastsatte  

 forskrifter.
Når bundgarnspladser derefter bruges til fiskeri med garn, som  

 måler mindst 20 m i ringen, jf. § 18, stk. 2, bevarer personer og selskaber  

 m.v., som opfylder betingelserne i stk. 5, fortrinsretten i 6 år (til en 1.  

 januar) på følgende betingelser:
1) at garnet på steder, hvor der drives forårsfiskeri, er udsat i  

 fiskedygtig stand inden den 1. maj, 2) at garnet, for så vidt det anvendes til fangst af sild, makrel og  

 hornfisk, er udsat i fiskedygtig stand inden den 1. juli, 3) at garnet ved fiskeri, som ikke falder ind under nr. 1 eller 2, er  

 udsat i fiskedygtig stand inden den 1. oktober.
 For garn, som måler mindre end 20 m i ringen, bevares fortrinsretten kun i  

 3 år (til en 1. januar).
Stk. 10. Ud over de i stk. 9 nævnte tilfælde fortabes  

 fortrinsretten til at benytte en bundgarnsplads, når pladsen rykkes til  

 siderne, i længderetning eller dennes retning ændres.
Den, der erhverver  

 fortrinsret til inderpladser på steder, hvor fortrinsretten til en række  

 bundgarnspladser udløber, må, for så vidt der findes berettigede til pladsen  

 udenfor, ikke føre sine inderpladser længere udefter, end tilfældet var  

 tidligere.
Stk. 11. Er fortrinsretten til at benytte en bundgarnsplads  

 fortabt, finder ny erhvervelse af fortrinsretten til pladsen sted efter  

 foranstående regler.
Pladsen kan indtil det pågældende års udgang benyttes af  

 alle og enhver under iagttagelse af de for fiskeriets udøvelse almindeligt  

 givne regler.
I tilfælde af brugerens død bevarer hans ved dødsfaldet med ham  

 samlevende hustru dog fortrinsretten til at benytte bundgarnspladsen, indtil  

 fortrinsretten for den afdøde bruger ville være udløbet.
Denne ret kan af  

 enken overlades til andre under forudsætning af, at de til fiskeriet på  

 pladsen hidtil benyttede garn og pæle samtidig overlades den nye bruger,  

 eventuelt ved salg eller leje.
Andre arvinger bevarer den afdøde brugers  

 fortrinsret til at benytte bundgarnspladsen til årets udgang.
 13. I § 35, stk. 4, ændres »§ 18« til:  

 »regler fastsat i medfør af § 18«.
 Stk. 4. I vedtægterne kan der endvidere fastsættes mindstemål og  

 fredningstider for fisk og hvirvelløse havdyr og gives bestemmelser om  

 ordning af forholdet mellem fiskeri og sejlads, jf. dog § 18, samt om færdsel  

 med forbudte redskaber på vedtægtsområder og om ordenens overholdelse under  

 fiskeriet.
 14. I § 42, stk. 1, nr. 1, indsættes efter »§ 12, stk.  

 2,»: »§ 12 c,».
 15. I § 42, stk. 1, nr. 1, udgår »§ 18, stk.  

 2-4,».
 16. I § 42, stk. 1, nr. 1, ændres »§ 22, stk. 1-4, §  

 23, stk. 2-6 og 8, § 24, stk. 7,» til: »§ 22, stk. 2, § 22  

 a,».
 § 42. Medmindre højere straf er forskyldt efter den øvrige  

 lovgivning, straffes med bøde den, der:
1) overtræder § 2, § 4, stk. 3, § 8, § 9, § 12, stk. 2, § 14, stk. 1 og 5,  

 § 15, § 16, § 17, stk. 1 og 2, § 18, stk. 2-4, § 19, § 22, stk. 1-4, § 23,  

 stk. 2-6 og 8, § 24, stk. 7, § 25, § 26, stk. 2 og 3, § 29, § 32 og § 40, 2) tilsidesætter vilkår knyttet til en tilladelse efter § 4, stk. 5, § 14,  

 stk. 1, eller § 26, stk. 4, 3) undlader at efterkomme påbud eller forbud meddelt i henhold til loven  

 eller de i medfør heraf udfærdigede forskrifter, 4) afgiver urigtige eller vildledende oplysninger eller fortier  

 oplysninger til brug for den i § 3, § 4 og § 38 omhandlede dokumentation og 5) afgiver urigtige eller vildledende oplysninger, eller fortier  

 oplysninger der afkræves i henhold til § 38 og § 41.
 17. § 44 affattes således:
»§ 44. Fisk, krebs, bløddyr og alger, som er fredet, eller  

 som ikke opfylder bestemmelser om mindstemål, eller værdien heraf kan  

 konfiskeres, selv om det ikke med sikkerhed kan godtgøres, at fangsten i det  

 hele hidrører fra ulovligt forhold.
For så vidt de konfiskerede fisk, krebs  

 eller bløddyr er i levedygtig stand, skal de genudsættes i frit vand af  

 fiskerikontrollen.
Stk. 2. Findes der ulovligt redskab i vandet eller redskab, som  

 ikke er mærket eller afmærket efter forskrifterne, eller som ikke er røgtet i  

 overensstemmelse med bestemmelserne i § 29, stk. 3, eller som i øvrigt ikke  

 opfylder krav efter loven eller bestemmelser fastsat i medfør af loven, kan  

 redskabet konfiskeres, uanset det ikke kan oplyses, hvem det tilhører.
Det  

 samme gælder redskaber, der er sat eller forladt på steder, hvor fiskeri med  

 disse redskaber ikke må finde sted, eller på steder, hvor en anden er  

 eneberettiget til fiskeri eller til den pågældende art af fiskeri.« 18. § 45 affattes således:
» § 45. Fiskeriministeren eller den, ministeren bemyndiger  

 hertil, kan i sager om overtrædelser, der straffes efter § 42, i et  

 bødeforelæg tilkendegive den pågældende, at sagen kan afgøres uden retslig  

 forfølgning.
Dette forudsætter dog, at den pågældende erkender sig skyldig i  

 overtrædelsen og erklærer sig rede til inden for en nærmere angiven frist at  

 betale en bøde, hvis størrelse er angivet i bødeforelægget.
På samme måde kan  

 krav om konfiskation, herunder værdikonfiskation, vedtages uden retslig  

 forfølgning.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indholdet af anklageskrift tilsvarende  

 anvendelse.
 Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.«.
§ 44. Med hensyn til konfiskation gælder borgerlig straffelovs  

 regler herom.
Fangst eller værdien heraf kan dog konfiskeres, selv om det  

 ikke med sikkerhed kan godtgøres, at den i det hele hidrører fra det ulovlige  

 forhold.
 Stk. 2. I sager om overtrædelse af bestemmelser om fredning af  

 fisk, alger, krebs, bløddyr eller mindstemål for fisk kan fiskerikontrollen,  

 når værdien åbenbart ikke overstiger 1.000 kr., tilkendegive den pågældende,  

 at sagen kan afgøres uden retslig forfølgning, såfremt han erkender sig  

 skyldig i overtrædelsen og erklærer sig indforstået med konfiskation.
 Stk. 3. Med hensyn til den i stk. 2 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
§ 45. Findes der ulovligt redskab i vandet eller redskab, som ikke  

 er mærket eller afmærket efter forskrifterne, eller som ikke er røgtet i  

 overensstemmelse med bestemmelserne i § 29, stk. 3, kan redskabet  

 konfiskeres, såfremt det ikke kan oplyses, hvem der er ejer af det.
Det samme  

 gælder redskaber, der er sat eller forladt på steder, hvor fiskeri med disse  

 redskaber ikke må finde sted, eller på steder, hvor en anden er eneberettiget  

 til fiskeri eller til den pågældende art af fiskeri.
 19. § 47 affattes således:
 » § 47. Overtrædelse af bestemmelserne i § 16, § 19, stk. 1, §  

 22, stk. 2, § 22 a og overtrædelse af regler, der er fastsat i medfør af §  

 22, stk. 1 og § 23, er undergivet privat påtale, medmindre almene hensyn  

 kræver offentlig påtale.«.
 § 47. Overtrædelse af bestemmelserne i § 16, § 19, stk. 1, § 22,  

 stk. 1 og 2, § 23, stk. 2-8, er undergivet privat påtale.
