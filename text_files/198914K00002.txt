Nr BTL 2 Betænkning over Forslag til lov om ændring af forskellige skattelove  

 (Forenkling af dispensationsbestemmelser m.v.)   

 Nr L 2 1989-90, 1. samling Afgivet af Skatteudvalget Afgivet: 19891211 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
Et af disse spørgsmål samt ministerens besvarelse heraf er optrykt som bilag til betænkningen.
 Der er af skatteministeren og et mindretal stillet ændringsforslag, hvorom  

 henvises til de ledsagende bemærkninger.
 Der er endvidere modtaget skriftlig henvendelse fra Advokatrådet.
 Herefter indstiller et mindretal (Det Konservative Folkepartis,  

 Venstres, Fremskridtspartiets og Det Radikale Venstres medlemmer af udvalget)  

 lovforslaget til vedtagelse med de af skatteministeren stillede  

 ændringsforslag.
 Et andet mindretal (Socialdemokratiets medlemmer af udvalget) vil  

 redegøre for sin stilling til lovforslaget ved dettes 2. behandling, men kan  

 stemme for de stillede ændringsforslag.
Et tredje mindretal (Socialistisk Folkepartis medlemmer af  

 udvalget) vil redegøre for sin stilling til lovforslaget ved 2. behandling,  

 men kan stemme for de stillede ændringsforslag.
Socialistisk Folkeparti vil  

 uden for betænkningen stille ændringsforslag, idet et flertal i udvalget  

 insisterede på at afgive betænkning, før skatteministeren havde besvaret SF's  

 spørgsmål vedrørende en teknisk løsning på problemet med at gøre  

 obligationsrenter til et »gult selvangivelsesfelt«, uden at der  

 samtidig, som det sker med lovforslaget, åbnes en ladeport for skattefusk.
 Et fjerde mindretal (Centrum-Demokraternes medlem af udvalget) vil  

 redegøre for sin stilling til lovforslaget og til de stillede ændringsforslag  

 ved lovforslagets 2. behandling.
 Et femte mindretal (Kristeligt Folkepartis medlem af udvalget)  

 indstiller lovforslaget til forkastelse ved 3. behandling, idet  

 mindretallet ikke ønsker at medvirke til, at papirløse samlevende  

 arveafgiftsmæssigt sidestilles med ægteskab.
Ændringsforslag Af skatteministeren, tiltrådt af et flertal (udvalget med  

 undtagelse af CD og KRF):
Til § 1 1) Efter nr. 2 indsættes som nyt nummer:
» 01. I § 29 A, stk. 3, 3. pkt., indsætttes efter  

 »skatten« ordet »ellers«, og ordene », såfremt den  

 skattepligtige ikke havde begæret sig fritaget for erlæggelsen« udgår.' Af et mindretal (S), tiltrådt af et mindretal (SF):
Til § 2 2) Efter nr. 5 indsættes som nyt nummer:
 » 01. I § 9 indsættes efter stk. 2 som nyt stykke:
»Stk. 3. Hvis den skattepligtige for henlæggelsesåret har anvendt  

 reglerne i virksomhedskatteloven, skal beløbet, jf. stk. 2, hensættes til  

 hævning med virkning fra udgangen af henlæggelsesåret og senere år indtil det  

 år, hvor beløbet hæves.« Stk. 3 bliver herefter stk. 4.' Til § 3 3) Efter nr. 4 indsættes som nyt nummer:
 » 01. I § 9 indsættes efter stk. 2 som nyt stykke:
»Stk. 3. Hvis den skattepligtige for henlæggelsesåret har anvendt  

 reglerne i virksomhedsskatteloven, skal beløbet, jf. stk. 2, hensættes til  

 hævning med virkning fra udgangen af henlæggelsesåret og senere år indtil det  

 år, hvor beløbet hæves.« Stk. 3 og 4 bliver herefter stk. 4 og 5.' Af skatteministeren, tiltrådt af et flertal (udvalget med  

 undtagelse af CD og KRF):
Til § 4 4) Indledningen affattes således:
 »I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 661 af 19. oktober 1989,  

 foretages følgende ændringer:».
 Af et mindretal (S), tiltrådt af et mindretal (SF):
Til § 7 5) Paragraffen udgår.
Til § 8 6) Nr. 6 og 7 udgår.
 Af skatteministeren, tiltrådt af et flertal (udvalget med  

 undtagelse af CD og KRF):
 7) Indledningen affattes således:
 »I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, foretages  

 følgende ændringer:».
 Af skatteministeren, tiltrådt af et flertal (udvalget med  

 undtagelse af FP, CD og KRF):
 8) Nr. 6 affattes således:
 » 6. § 16 B, stk. 1, affattes således:
»Afstår en aktionær eller andelshaver aktier, andelsbeviser og  

 lignende værdipapirer, herunder konvertible obligationer, samt tegningsret  

 til sådanne værdipapirer til det selskab, der har udstedt de pågældende  

 værdipapirer, medregnes afståelsessummen i den pågældendes skattepligtige  

 almindelige indkomst.
Det gælder dog ikke for personer, medmindre den  

 pågældende er omfattet af den i aktieavancebeskatningslovens § 4, stk. 2-3,  

 nævnte personkreds.«» 9) I den under nr. 7 foreslåede nye affattelse af § 16 B, stk.  

 6, ændres ordene »Beskatning af afståelsessummen efter stk. 1 finder  

 ikke sted, hvis« til: »Stk. 1 finder ikke anvendelse på personer,  

 hvis«.
Til § 11 Af skatteministeren, tiltrådt af et flertal (udvalget med  

 undtagelse af CD og KRF):
 10) Indledningen affattes således:
 »I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 662 af 19. oktober 1989, foretages  

 følgende ændringer:».
 Af skatteministeren, tiltrådt af et flertal (udvalget med  

 undtagelse af FP, CD og KRF):
 11) Nr. 3 affattes således:
» 3. I § 65, stk. 1, ændres », jf. ligningslovens  

 § 16 B, stk. 1.« til: »som nævnt i ligningslovens § 16 B, stk. 1,  

 1. pkt.«» 12) Efter nr. 3 indsættes som nyt nummer:
 » 01. I § 65, stk. 1, indsættes efter 2. pkt. som nyt  

 punktum:
»Det gælder dog ikke ved selskabets opkøb af egne aktier m.v. fra  

 personer, medmindre den pågældende er omfattet af den i  

 aktieavancebeskatningslovens § 4, stk. 2-3, nævnte personkreds.«» Bemærkninger Til nr. 1 Ændringsforslaget er en redaktionel ændring som følge af lovforslagets §  

 1, nr. 2.
Til nr. 2 og 3 Regeringens lovforslag indebærer, at indskud på etableringskonti og  

 investeringsfondshenlæggelser kan hæves inden udløbet af fristen for  

 midlernes anvendelse til andre formål end den planlagte etablering eller  

 investering.
Der skal da finde efterbeskatning sted, således at  

 indskudsbeløbet forhøjes med 5 pct. p.a. og medregnes i den skattepligtige  

 indkomst.
Denne efterbeskatning kan som oftest delvis undgås, hvis det hævede  

 beløb »spares op« efter virksomhedsskatteloven, hvorved det i  

 stedet for beskatning på ca. 68 pct. vil blive beskattet med 50 pct.
Der vil  

 således være åbnet for en ikke ubetydelig skattetænkning, medmindre det  

 stillede ændringsforslag gennemføres.
Til nr. 4 og 7 Ændringerne er af redaktionel karakter.
Til nr. 5 Efter de gældende regler er fortjenesten ved afståelsen af ejerboliger  

 m.v. skattefri, når ejeren har beboet ejendommen i mindst 2 år.
Er dette ikke  

 tilfældet, beskattes fortjenesten.
Der er ca. 1.000 ansøgninger om året om  

 dispensation fra beskatningsreglen, og dispensation gives i praksis ved  

 skilsmisse, flytning af arbejdssted og lignende.
 Efter regeringens lovforslag ophæves kravet om 2 års bopælspligt.
Ministeren har oplyst, at forslaget skal forstås således, at »også  

 kortere beboelsesperioder (vil) fritage for en eventuel avancebeskatning  

 efter ejendomsavancebeskatningsloven.
Det må dog kræves, at der rent faktisk  

 har været tale om beboelse.
I tilfælde, hvor der helt åbenbart er tale om, at  

 ejeren eller dennes husstand blot foretager en proforma-indflytning, dvs. at  

 der reelt ikke er tale om beboelse, vil der efter en konkret, ligningsmæssig  

 vurdering være mulighed for at beskatte en eventuel avance efter  

 ejendomsavancebeskatningslovens almindelige regler«.
 Der er hermed lagt op til, at klare lovregler afløses af uklare  

 administrative skøn og øget bureaukratisering.
 Den foreslåede ændring vil yderligere øge interessen for kortvarig  

 adressemæssig skatteflugt til kommuner med lav beskatning.
Til nr. 6 Regeringen foreslår, at bestemmelsen om, at salgssummen ved salg af  

 aktiver til det udstedende selskab skal beskattes som almindelig indkomst,  

 fremover kun skal gælde for hovedaktionærer.
En hovedaktionær er en aktionær,  

 der ejer 25 pct. eller mere af selskabets aktiekapital.
Efter de gældende  

 aktionærbeskatningsregler er avance (kursgevinst) ved salg af aktier  

 skattefri, når den pågældende har ejet aktierne mindst 3 år.
Bestemmelsen vil åbne op for en massiv omgåelsesmulighed.
Gennemføres  

 lovforslaget, vil følgende arrangement være lovmedholdeligt:
5 revisorer ejer hver 20 pct. af aktiekapitalen i deres fælles  

 revisionsselskab.
Selskabet udsteder hvert år fondsaktier til ejerne, der  

 efter 3 år tilbagesælger aktierne til selskabet.
Salgssummen træder i stedet  

 for udbetalt arbejdsindkomst til ejerne, der herved opnår, at der af deres  

 »aflønning« alene skal betales selskabsskat.
Skatteministeren har i tilknytning hertil oplyst, at den beskrevne  

 konvertering af arbejdsindkomst til selskabsindkomst dog forudsætter, at  

 aktionærerne modtager et unormalt lavt vederlag for deres arbejde i  

 selskabet.
Der kan i visse helt åbenbare tilfælde, f.eks. hvor alle  

 aktionærer arbejder gratis for eget selskab, være hjemmel til skattemæssigt  

 at tilsidesætte et sådant arrangement, således at de pågældende aktionærer  

 beskattes af et skønsmæssigt fastsat vederlag, mens selskabets skattepligtige  

 indkomst nedsættes tilsvarende.
Skattemyndighedernes adgang til at foretage  

 en sådan tilsidesættelse vil dog afhænge af de nærmere omstændigheder.
Til nr. 8 og 9 Lovforslagets § 8, nr. 6, indebærer en ændring af reglen i ligningslovens  

 § 16 B, stk. 1, om beskatning ved afståelse af aktier m.v. til det selskab,  

 der har udstedt aktierne.
Efter § 16 B, stk. 1, beskattes hele  

 afståelsessummen som udbytte, og der gives ikke fradrag for de afståede  

 aktiers anskaffelsessum.
Lovforslaget betyder, at denne regel fremover alene  

 skal finde anvendelse, når den sælgende aktionær er en person, der tilhører  

 hovedaktionærkredsen efter aktieavancebeskatningsloven.
En person er  

 hovedaktionær, hvis den pågældende alene eller sammen med en nærmere  

 afgrænset familiekreds på noget tidspunkt inden for de seneste 5 år har ejet  

 mindst 25 pct. af aktiekapitalen eller mere end 50 pct. af stemmeværdien i  

 det pågældende selskab.
Familiekredsen omfatter familiemedlemmer i ret op-  

 eller nedstigende linje samt disses ægtefæller.
Også indirekte  

 aktiebesiddelse via et selskab eller en fond medregnes, hvis den nævnte  

 personkreds kan øve bestemmende indflydelse over selskabet eller fonden.
Hovedaktionærer, der kan øve indflydelse i flere selskaber, vil kunne omgå  

 denne regel ved at lade aktiesalget til det udstedende selskab foregå via et  

 andet selskab.
Sælger hovedaktionæren således aktier til et andet selskab,  

 hvori den pågældende har bestemmende indflydelse, vil aktiesalget kun udløse  

 beskatning efter de almindelige regler i aktieavancebeskatningsloven, så  

 længe det pågældende selskab ikke erhverver 25 pct. eller mere af  

 aktiekapitalen i det udstedende selskab.
Dette selskab videresælger derefter  

 aktierne til det udstedende selskab.
Sker videresalget til uændret kurs,  

 udløses der ingen yderligere avencebeskatning.
Det foreliggende ændringsforslag sigter mod at fjerne denne  

 omgåelsesmulighed.
Det gøres ved at foreslå den aktionærkreds, der omfattes  

 af beskatning efter § 16 B, stk 1, udvidet til at omfatte alle typer af  

 aktie- og anpartsselskaber, fonde, foreninger m.v.
 I ændringsforslag nr. 8 foretages en redaktionel ændring, således at den  

 positive afgrænsning af den aktionærkreds, der omfattes af bestemmelsen i  

 ligningslovens § 16 B, stk. 1, ændres til en negativ afgrænsning.
 Fysiske personer, der ikke tilhører hovedaktionærkredsen, fritages for  

 beskatning af hele afståelsessummen.
 Alle andre aktionærgrupper omfattes af beskatning efter stk. 1.
Det vil først og fremmest sige fysiske personer, der tilhører  

 hovedaktionærkredsen.
Det er som hidtil uden betydning, om den pågældende  

 aktionær er fuldt skattepligtig til Danmark.
Udenlandske aktionærer, der  

 tilbagesælger aktier til et dansk selskab, falder således også ind under  

 denne bestemmelse.
 Dernæst er alle typer af juridiske personer, dvs. aktie- og  

 anpartsselskaber, fonde, foreninger m.v., herunder også juridiske personer  

 med hjemsted i udlandet, omfattet af beskatning efter stk. 1.
Selskaber m.v., der afstår aktier m.v. til det udstedende selskab, kan  

 herefter kun fritages for beskatning efter § 16 B, stk. 1, efter indgivelse  

 af dispensationsansøgning efter den foreslåede bestemmelse i ligningslovens §  

 16 B, stk. 7. Ansøgninger om dispensation bør altid imødekommes, når det  

 sælgende selskab kan godtgøre, at de afhændede aktier hverken direkte eller  

 indirekte hidrører fra en person, der på samme tid er hovedaktionær i det  

 udstedende selskab og i det sælgende selskab.
I så fald falder aktiesalget  

 uden for de omgåelsesdispositioner, der ønskes imødegået.
Til nr. 9, 11 og 12 Der er tale om konsekvensændringer som følge af den foreslåede ændring af  

 lovforslagets § 8, nr. 6.
Til nr. 10 Ændringen er af redaktionel karakter.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Hans Strunge (S) Stavad (S) fmd.  

Bjørn Poulsen (SF) Jens Thoft (SF) Bilag Et af udvalgets spørgsmål til skatteministeren og dennes svar herpå Spørgsmål 52:
 Hvordan vil ministeren efter gennemførelsen af den foreslåede hæveadgang  

 sikre, at der ikke kan hæves på en investeringsfondskonto (eventuelt en  

 etableringskonto), før de pligtige skatter er betalt, jf. bekendtgørelse nr.  

 320 af 13. juni 1984.
Af investeringsfondslovens § 9, stk. 3, fremgår at indeståendet på  

 investeringsfondskontoen sikrer det skattekrav, der følger af en  

 ikke-anvendelse af investeringsfondshenlæggelsen.
Ved bekendtgørelse nr. 22  

 af 11. januar 1989 (vedlagt) er der i § 6 fastsat regler for udbetaling af  

 indestående beløb på investeringsfondskonti efter de gældende regler.
 Det samme gælder for indskud på etableringskonto og bekendtgørelse nr. 23  

 af 11. januar 1989.
 Forslaget om objektiveringen af adgangen til at hæve  

 investeringsfondsmidler i utide, berører ikke bestemmelsen i § 9, stk. 3, om  

 sikring af skattekravet.
 Det er meningen, at bekendtgørelserne skal ændres i overensstemmelse med  

 de foreslåede ændringer i henholdsvis investeringsfonds- og  

 etableringskontoloven.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i to møder.
Udvalget har stillet  

 spørgsmål til skatteministeren, som denne har besvaret dels skriftligt, dels  

 i samråd.
Herudover har udvalget modtaget en henvendelse fra Den Danske  

 Bankforening.
 Som bilag til denne tillægsbetænkning er optrykt en række af udvalgets  

 spørgsmål til skatteministeren og dennes svar herpå.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres og Det Radikale Venstres medlemmer af udvalget) lovforslaget til  

vedtagelse med det af skatteministeren stillede ændringsforslag.
Et andet mindretal (Socialdemokratiets medlemmer af udvalget) kan  

 ikke medvirke til lovforslagets vedtagelse, men kan dog stemme for de  

 stillede ændringsforslag.
Mindretallet ønsker at udtale følgende:
 Det af ministeren stillede ændringsforslag er fuldstændig identisk med det  

 ændringsforslag, Socialdemokratiet stillede til lovforslagets 2. behandling,  

 men som blev nedstemt af alle partier med undtagelse af S og SF.
 Socialdemokratiet er særdeles tilfreds med, at det er lykkedes at få  

 lukket et hul i lovforslaget, som kunne have medført store  

 omgåelsesmuligheder og dermed et tabt skatteprovenu på mange millioner  

 kroner.
 Det er fortsat uforståeligt, at regeringen ikke har villet lytte til vore  

 advarsler mod andre huller i lovforslaget:
 1. Der åbnes for spekulation i ejerlejligheder, sommerhuse, en- og  

 tofamilieshuse, da fortjenester her gøres helt skattefrie, bare man har boeet  

 et par dage i det pågældende hus, jf. de oplysninger, som skatteministeren  

 har givet til udvalget.
2. Vedhængende renter kan som påpeget af bl.a.
Advokatrådet udnyttes til  

 skattespekulation.
Det kan forudses, at vedhængende renter bliver et blandt  

 flere led i skattespekulationspakker, som tilbydes danskere, som har ondt i  

 skatten.
 3. Investeringsfondsmidler, der hæves i utide, kan i visse situationer i  

 en kombination med virksomhedsskatteordningens opsparingsordning bruges til  

 at undvige en normal efterbeskatning.
 4. Investeringsfondsmidler, som overtages af en arving, der succederer i  

 afdødes sted, kan i visse situationer indebære, at Danmark mister  

 beskatningsretten, såfremt arvingen er bosiddende i udlandet og  

 investeringsfondsmidlerne anvendes til køb af et udenlandsk  

 afskrivningsberettiget aktiv.
Desværre er det ikke lykkedes for Socialdemokratiet under udvalgsarbejdet  

 at overbevise et flertal om, at også disse huller burde lukkes forinden  

 lovens endelige vedtagelse.
Når Socialdemokratiet på trods heraf undlader at  

 stemme for loven, skyldes det tilfredshed med, at det absolut største hul er  

 blevet lukket, og at lovforslaget i øvrigt indeholder en række fornuftige  

 forenklingsforslag.
Et tredje mindretal (Socialistisk Folkepartis medlemmer af  

 udvalget) indstiller lovforslaget til forkastelse, men kan dog stemme  

 for de stillede ændringsforslag.
Mindretallet ønsker at udtale følgende:
SF indstiller lovforslaget til forkastelse, men SF er glad for, at  

 skatteministeren har givet sig og har stillet ændringsforslag, så et af  

 hullerne i det mindste stoppes.
Ministerens ændringsforslag kan SF således på  

 det allervarmeste tilslutte sig.
Nu lukkes et af de 5 grove huller i den  

 såkaldte »forenklingslov« - den, SF har betegnet som »lov om  

 nye skattehuller«.
Tilbage er desværre endnu 4 huller.
Den regel, ministeren nu har fjernet, betyder, at aktionærer med under 25  

 pct. af aktiekapitalen i et selskab ikke bare kan forvandle lønindtægter, der  

 skulle beskattes med 68 pct., til aktieselskabsindtægter, der kun beskattes  

 med 40 pct.
Det var efter ministerens forslag sådan, at selskaber, hvor  

 ledelsen også var aktionærer, kunne »aflønne« ledelsen med  

 friaktier i stedet for løn.
Efter 3 år ville friaktierne skattefrit kunne  

 tilbagesælges til selskabet.
Men den går altså ikke.
 Dermed har SF også klart bevist, at det ikke var drilleri, når SF havde  

 krævet netop dette lovforslags 3. behandling udskudt.
 De værste af de tilbageværende skattehuller i den såkaldte forenklingslov  

 er:
1. Når man fremover køber obligationer og ved købet betaler for renter  

 påløbet siden sidste termin, er denne »renteudgift« fremover  

 fradragsberettiget i købsåret og ikke i det år, hvor renteindtægten falder.  

 Det vil give mulighed for at udskyde store skattesummer i mindst et år.
Hvis  

 pengeverdenen finder på at udstede papirer med rentekuponer hvert 5. eller  

 10. år, vil skatteudskydelsen blive endnu længere.
Derfor har SF stillet  

 ændringsforslag om at stoppe dette hul.
2. Fortjeneste på ejerboligområdet skal ikke længere beskattes, heller  

 ikke selv om ejeren kun har »beboet« ejendommen i 2 dage.
Hidtil  

 var skattefriheden betinget af, at ejeren havde beboet boligen i to år.
 3. Nye regler for efterbeskatning af uudnyttede investeringsfonde og  

 etableringskonti betyder, at selv om man i sin tid fik en skattebesparelse på  

 mellem 68 og 73 pct., sker efterbeskatningen i forbindelse med  

 virksomhedsordningen med kun 50 pct.
 4. En udlænding, der arver en nedskreven ejendom eller et andet nedskrevet  

 formuegode, kan nu slippe for at blive efterbeskattet ved salg, hvis blot han  

 overflytter pengene til et tilsvarende gode i udlandet.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse og vil redegøre for sin  

 stilling til de stillede ændringsforslag ved 3. behandling.
 Et femte mindretal (Centrum-Demokraternes medlem af udvalget)  

 indstiller ligeledes lovforslaget til vedtagelse og vil redegøre for  

 sin stilling til de stillede ændringsforslag ved 3. behandling.
Et sjette mindretal (Kristeligt Folkepartis medlem af udvalget)  

 indstiller lovforslaget til forkastelse.
Mindretallet vil ved 3.  

 behandling redegøre for sin stilling til de stillede ændringsforslag.
Ændringsforslag Til § 8 Af et mindretal (SF), tiltrådt af et mindretal (S):
 1) Nr. 1 udgår.
 Af skatteministeren, tiltrådt af et flertal (udvalget med  

 undtagelse af FP, CD og KRF):
 2) Nr. 6 og 7 udgår.
Bemærkninger Til nr. 1 Som det fremgår af ministerens svar på spørgsmål 60 (der er optrykt i  

 bilaget til denne tillægsbetænkning), har ministeren allerede i dag mulighed  

 for at sikre, at obligationsrenter kan indberettes på korrekt indkomstår,  

 således at de pågældende renteindtægter kan omfattes af erklæringsordningen.  

 Det er derfor udtryk for merbureaukratisering, når ministeren tilføjer  

 skattelovgivningen endnu en paragraf, ligesom den nye bureaukratiske ordning,  

 som ministeren har valgt at anvende som påvist i udvalgsarbejdet, vil give  

 anledning til omfattende skattespekulation.
Såfremt § 8, nr. 1, vedtages,  

 forudsættes det, at ministeren anvender bemyndigelsen, jf.  

 skattekontrollovens § 10 B, til at sikre, at obligationsrenter bliver et  

 erklæringsfelt.
Til nr. 2 Hensigten med de nævnte bestemmelser i lovforslaget er at forenkle  

 reglerne om tilbagesalg af aktier til det udstedende selskab.
Det har ikke  

 været hensigten at realitetsændre den gældende retstilstand.
Der er under  

 lovforslagets behandling rejst tvivl herom.
Regeringen ønsker at fjerne denne  

 tvivl.
 I betragtning af, at der med den foreslåede bestemmelse alene er tale om  

 administrative forenklinger inden for et begrænset område, finder regeringen  

 derfor ikke grundlag for at opretholde forslagene.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Hans Strunge (S) Stavad (S) fmd.  

Bjørn Poulsen (SF) Jens Thoft (SF) Bilag Nogle af udvalgets spørgsmål til skatteministeren og dennes besvarelse  

 heraf Spørgsmål 34:
 Ad § 7.
 Ministeren bedes oplyse, hvorvidt det er en tilstrækkelig betingelse, at  

 en ejer af en af de i forslaget omfattede ejendomme blot har beboet denne i  

 een dag for at opnå skattefrihed i forbindelse med et eventuelt salg.
 Svar:
Regeringens forslag indebærer, at der ikke skal ske nogen beskatning efter  

 ejendomsavancebeskatningsloven ved afståelse af een- og tofamilieshuse,  

 ejerlejligheder, stuehuse og sommerhuse, når ejeren eller dennes husstand har  

 beboet den pågældende ejendom.
I forhold til de gældende regler ophæves  

 kravet om, at beboelsen skal have strakt sig over mindst 2 år.
Dermed vil  

 også kortere beboelsesperioder fritage for en eventuel avancebeskatning efter  

 ejendomsavancebeskatningsloven.
Det må dog kræves, at der rent faktisk har været tale om beboelse.
I  

 tilfælde, hvor der helt åbenbart er tale om, at ejeren eller dennes husstand  

 blot foretager en pro forma-indflytning, dvs. at der reelt ikke er tale om  

 beboelse, vil der efter en konkret, ligningsmæssig vurdering være mulighed  

 for at beskatte en eventuel avance efter ejendomsavancebeskatningslovens  

 almindelige regler.
 Spørgsmål 38:
 Ad besvarelse af spørgsmål 22, jf. bilag 23.
Ministeren bedes konkret beregne virkningerne af følgende situation: Der  

 købes en obligationspost på 5 mio. kr., som finansieres over en sigtveksel,  

 der alene skal stemples med 1 kr.
Det forudsættes, at renten på sigtvekslen  

 er 12,5 pct.
Obligationskøbet foretages ultimo året, og obligationerne  

 tilbagesælges primo det efterfølgende år.
 Spørgsmål 39:
 I den samme situation bedes konkret beregnet virkningerne for en  

 skatteyder, der befinder sig lige ved det skrå/vandrette skatteloft  

 (formueskatten bedes medtaget i beregningerne).
 Svar:
 Jeg forstår spørgsmålene således, at beregningerne ønskes foretaget for  

 tre typer af skatteydere:
1) en »almindelig« skatteyder uden anden kapitalindkomst,  

 således at den skattemæssige fradragsværdi af negativ kapitalindkomst er 51,6  

 pct.; 2) en skatteyder med stor kapitalindkomst, der er omfattet af  

 overgangsreglerne for positiv nettokapitalindkomst, således at skattesatsen  

 for både positiv og negativ kapitalindkomst udgør 68,7 pct.; samt 3) en skatteyder, der i kraft af en stor formue omfattes af det vandrette  

 skatteloft og derfor har en skattesats for både positiv og negativ  

 kapitalindkomst på 78,7 pct.
 Beregningsresultaterne er anført i nedenstående tabel.
 Beregningsforudsætningerne fremgår af vedlagte bilag.
Tabel I det anførte eksempel medfører skatteudskydelseskonstruktionen en  

 formindskelse af skatteyderens kapitalindkomst for 1990 med godt 0,5 mio. kr.  

 Modstykket hertil er, at skatteyderens kapitalindkomst for 1991 forøges med  

 et nogenlunde tilsvarende beløb.
Der flyttes således en indkomst på godt 0,5  

 mio. kr. fra 1990 til 1991.
Det fremgår af tabellen, at konstruktionen ikke vil kunne betale sig for  

 »almindelige« skatteydere med en skattemæssig fradragsværdi på 51,6  

 pct. af negativ kapitalindkomst.
Forklaringen er, at forskydningerne i  

 skatteyderens kapitalindkomst udløser en anselig ekstraskat i 1991.  

 Skatteyderens nettokapitalindkomst for 1991 bliver nemlig af en sådan  

 størrelse, at skattereformens overgangsregler for omlægning af positiv  

 nettokapitalindkomst træder i kraft.
Ifølge disse regler beskattes  

 nettokapitalindkomst, der overstiger 160.000 kr. i 1991, som personlig  

 indkomst.
En væsentlig del af vederlaget for solgte, vedhængende renter i  

 1991 pålægges derfor 12 pct.-skat, som dog under de anførte forudsætninger  

 reduceres til 11,1 pct. på grund af det »skrå« skatteloft.  

 Herudover pålægges vederlaget for solgte, vedhængende renter i 1991 6 pct.  

 skat.
Skatteydere, der enten i forvejen er under overgangsreglerne for positiv  

 nettokapitalindkomst og dermed har en marginalskat omkring 68,7 pct., eller  

 som er under reglen om det vandrette skatteloft og dermed har en marginalskat  

 på ca. 78,7 pct., vil kunne få en gevinst ved konstruktionen.
Gevinsten er  

 imidlertid af meget beskeden størrelse.
Under de anførte forudsætninger  

 andrager gevinsten således 2.000-5.000 kr., hvilket er mindre end 1 promille  

 af det investerede beløb på knap 6 mio. kr.
En gevinst af denne  

 størrelsesorden er formentlig for lille til at dække kursrisikoen ved  

 konstruktionen.
Falder obligationskursen således med blot 0,1 kurspoint hen  

 over årsskiftet, vil konstruktionen være direkte tabgivende for skatteyderen.
Endelig skal det pointeres, at det er en helt afgørende forudsætning for  

 skatteudskydelseskonstruktionen, at skatten af skatteyderens øvrige indkomst  

 for 1990 overstiger fradragsværdien af de købte, vedhængende renter.
Er det  

 ikke tilfældet, vil fradraget for købte, vedhængende renter blot føre til, at  

 skatteyderen må fremføre et skattemæssigt underskud til 1991. Herved går  

 skatteudskydelsen naturligvis tabt.
 På baggrund af de restriktive forudsætninger for konstruktionen og den  

 meget lille gevinstmulighed forekommer det ikke sandsynligt, at regeringens  

 lovforslag vedrørende handelsrenter vil give anledning til spekulation i  

 skatteudskydelse.
Bilag Følgende beregningsforudsætninger er lagt til grund:
Skatteyderen køber den 31. december 1990 nominelt 5 mio. kr.  

 statsobligationer i serie S 2001 til kurs 106,6 (svarende til den noterede  

 middelkurs tirsdag den 5. december 1989). Obligationerne har helårlig termin  

 den 15. februar.
De vedhængende renter ved købet udgør:
Kurtagen udgør efter fast praksis i pengeinstitutterne 1 promille af  

 obligationernes kursværdi, når denne overstiger 3 mio. kr.
Kurtage kan dog  

 maksimalt udgøre 3.000 kr. ved den enkelte obligationshandel.
Obligationskøbet lånefinansieres ved udstedelse af en sigtveksel med en  

 rente på 12,5 pct. p.a.
Lånet etableres og indfries samtidig med købet,  

 henholdsvis salget, af obligationerne.
Rentudgiften andrager således:
 Lånet antages optaget uden gebyrer.
Obligationshandelen fører til en eet-årig skatteudskydelse svarende til  

 skatteværdien af de vedhængende renter ved købet.
Under de anførte  

 forudsætninger udgør denne skatteudskydelse:
 Det antages, at skatteyderen kan investere den udskudte skat til et  

 skattepligtigt afkast efter eventuelle omkostninger på 10 pct. p.a. før skat.
 Skatteyderen antages i alle tilfælde at have en personlig indkomst, der  

 overstiger grænsen for 12 pct. skatten.
Indkomsten antages at være så stor, at skatteyderen ikke omfattes af  

 overgangsordningen for negativ kapitalindkomst.
Positiv nettokapitalindkomst  

 indgår i grundlaget for beregning af 6 pct. skat.
 De anvendte skattesatser inkluderer kirkeskat.
 Spørgsmål 46:
Såfremt en i udlandet bosat arving succederer i investeringsfondsmidler,  

 hvorefter beløbet anvendes til køb af en afskrivningsberettiget bygning, og  

 bygningen herefter sælges, vil der da kunne foretages beskatning af genvundne  

 afskrivninger? Gør det nogen forskel, om bygningen er beliggende i Danmark  

 eller i udlandet? Svar:
 Genvundne afskrivninger, som opstår ved salg af afskrivningsberettigede  

 bygninger, beskattes som særlig indkomst, jf. afskrivningslovens § 29 og lov  

 om særlig indkomstskat § 2, nr. 2. Den særlige indkomst omfatter den ved  

 salget indvundne fortjeneste, dog højst summen af samtlige foretagne  

 afskrivninger, herunder forlods og forskudsafskrivninger.
 Efter de gældende regler kan investeringsfondshenlæggelser også anvendes  

 til forlods afskrivning på aktiver, der anskaffes til erhvervsvirksomheder i  

 udlandet, såfremt aktiverne er afskrivningsberettigede efter  

 afskrivningsloven.
 Ved salg af en afskrivningsberettiget bygning, der er beliggende i Danmark  

 og som er anskaffet af en i udlandet bosat arving, kommer de eventuelle  

 genvundne afskrivninger til beskatning i Danmark.
En arving, som er hjemmehørende i udlandet, kan kun succedere i  

 investeringsfondsmidler, som indgår i en erhvervsvirksomhed, der er  

 skattepligtig i Danmark.
Da arvingen er hjemmehørende i udlandet, vil han  

 være begrænset skattepligtig her til landet efter kildeskattelovens § 2, stk.  

 1, litra d, om erhverv med fast driftssted her.
 For en begrænset skattepligtig erhvervsvirksomhed kan der kun anvendes  

 investeringsfondsmidler til anskaffelse af en udenlandsk ejendom, hvis det  

 kan dokumenteres, at den har direkte forbindelse med det faste driftssted her  

 i landet.
 Ved salg af en afskrivningsberettiget bygning, der er beliggende i den  

 stat, hvor ejeren er hjemmehørende, kan Danmark ikke beskatte fortjenesten  

 ved afståelsen af den faste ejendom.
 Ved en bindende forhåndsbesked (refereret i SKAT 1989.2.156), der vedrørte  

 dobbeltbeskatningsaftalen med Vesttyskland, tilkendegav Ligningsrådet, at  

 fortjeneste ved salg af fast ejendom i overensstemmelse med den almindelige  

 terminologi i dansk skattelovgivning skal opfattes som omfattende både  

 egentlig ejendomsavance og genvundne afskrivninger.
 Spørgsmål 47:
 Ad besvarelsen af spm. 34, jf. bilag 31.
Mener ministeren, at det er hensigtsmæssigt at ændre lovgivningen fra en  

 objektiv retsregel, der både er fornuftig og indebærer retssikkerhed for  

 borgerne, til en regel, der indebærer en ligningsmæssig og skønsmæssig  

 vurdering med hensyn til, hvornår skatteyderen reelt har opfyldt  

 beboelseskravet? Spørgsmål 48:
Hvor lang tid skal en person som minimum have boet i sin ejendom for at  

 kunne være helt sikker på at skattemyndighederne ikke rejser sag over for den  

 pågældende i relation til spørgsmål vedrørende proformaindflytning? Svar:
Formålet med forenklingspakken er blandt andet at få objektiveret en række  

 dispensationsbestemmelser.
Det skal herefter i videst muligt omfang fremgå  

 direkte af lovbestemmelsen, hvilke betingelser der skal være opfyldt.
Efter  

 de gældende regler kan der dispenseres for kravet om mindst 2 års beboelse,  

 når der foreligger ganske særlige omstændigheder.
Efter forslaget ophæves  

 dispensationsbestemmelsen som følge af, at der ikke længere stilles krav til  

 beboelsens varighed.
Der er således ikke tale om, at man med lovforslaget ændrer en objektiv  

 regel til en regel, der indebærer en ligningsmæssig og skønsmæssig vurdering.  

 Tværtimod vil en række skønsmæssige afgørelser bortfalde efter lovforslaget.  

 Eneste betingelse for skattefritagelse er herefter, at skatteyderen - som det  

 også hidtil har været tilfældet - skal have beboet ejendommen.
Blot er der  

 ikke længere krav om, at beboelsen skal have strakt sig over en bestemt  

 periode.
Det vil være overordentlig sjældent, at der vil kunne rejses tvivl  

 om, hvorvidt en skatteyder har beboet en ejendom.
Selv meget kortvarige  

 beboelsesperioder vil blive godkendt.
Den altovervejende hovedregel vil  

 således være, at skatteyderens oplysninger lægges til grund for den  

 skattemæssige behandling af en eventuel ejendomsavance.
 Spørgsmål 52:
 Hvordan vil ministeren efter gennemførelsen af den foreslåede friere  

 hæveadgang sikre, at der ikke kan hæves på en investeringsfondskonto  

 (eventuelt en etableringskonto), før de pligtige skatter er betalt, jf.  

 bekendtgørelse nr. 320 af 13. juni 1984.
 Svar:
Af investeringsfondslovens § 9, stk. 3, fremgår, at indeståendet på  

 investeringsfondskontoen sikrer det skattekrav, der følger af en  

 ikke-anvendelse af investeringsfondshenlæggelsen.
Ved bekendtgørelse nr. 22  

 af 11. januar 1989 (vedlagt) er der i § 6 fastsat regler for udbetaling af  

 indestående beløb på investeringsfondskonti efter de gældende regler.
 Det samme gælder for indskud på etableringskonto og bekendtgørelse nr. 23  

 af 11. januar 1989.
 Forslaget om objektiveringen af adgangen til at hæve  

 investeringsfondsmidler i utide, berører ikke bestemmelsen i § 9, stk. 3, om  

 sikring af skattekravet.
 Det er meningen, at bekendtgørelserne skal ændres i overensstemmelse med  

 de foreslåede ændringer i henholdsvis investeringsfonds- og  

 etableringskontoloven.
Skatteministeriets bekendtgørelse nr. 22 af 11. januar 1989 Bekendtgørelse om investeringsfonds I medfør af § 8, § 9, stk. 3, § 11,  

 stk. 2, og § 18 i lov om investeringsfonds, jf. lovbekendtgørelse nr. 760 af  

 12. december 1988, fastsættes:
§ 1. En konto for investeringsfond må kun omfatte indskud, der er  

 foretaget i henhold til lov om investeringsfonds.
Samme konto kan omfatte  

 indskud vedrørende forskellige henlæggelsesår, når det klart fremgår, hvilke  

 henlæggelsesår indskuddene vedrører.
 § 2. Senest den 15. oktober skal pengeinstituttet til  

 Statsskattedirektoratet indberette de indskud på investeringsfondskonti, der  

 er foretaget før den 1. oktober, og som ikke tidligere er indberettet.
 Stk. 2. De i stk. 1 nævnte indberetninger skal for hver kontohaver omfatte  

 oplysning om:
1) kontonummer, 2) CPR- eller SE-nummer, 3) indskudsdatoer og 4) størrelsen af det enkelte indskud.
 § 3. Det skema, der er nævnt i lovens § 8, udarbejdes af  

 Statsskattedirektoratet.
 Stk. 2. Pengeinstituttet skal påse, at samtlige rubrikker på skemaet er  

 udfyldt, når beløb hæves.
Stk. 3. Pengeinstituttet skal opbevare skemaet i 5 år efter udløbet af det  

 kalenderår, hvori beløbet er hævet.
Skemaet skal dog indsendes til en  

 skattelignende myndighed efter dennes begæring.
§ 4. Senest den 15. oktober skal pengeinstituttet til  

 Statsskattedirektoratet indberette de beløb, der er hævet på  

 investeringsfondskonti før den 1. oktober, og som ikke tidligere er  

 indberettet.
Indberetningen skal ske samtidig med indberetningen efter § 2.
 Stk. 2. De i stk. 1 nævnte indberetninger skal for hver kontohaver omfatte  

 oplysning om:
1) kontonummer, 2) CPR- eller SE-nummer, 3) hævedatoer, 4) størrelsen af hvert enkelt beløb og 5) anskaffelsesdato for aktiver, der berettiger til forlods afskrivning.
§ 5. De i §§ 2 og 4 nævnte indberetninger skal indgives på edb-medium.  

 Vilkårene herfor fastsættes af Statsskattedirektoratet.
Oplysningerne kan dog  

 i stedet indgives på skemaer, der udarbejdes af Statsskattedirektoratet.
 Stk. 2. Indberetningerne må ikke omfatte rentetilskrivninger eller renter,  

 der er hævet efter lovens § 15.
§ 6. I de i lovens § 9, stk. 3, jf. § 10, stk. 1, nævnte tilfælde må  

 pengeinstituttet først udbetale beløbet, når det har modtaget meddelelse  

 herom fra Statsskattedirektoratet.
Pengeinstituttet skal tilbageholde den del  

 af beløbet, som ifølge Statsskattedirektoratets meddelelse svarer til  

 skatten.
Skattebeløbet indbetales senest 10 ekspeditionsdage efter, at  

 pengeinstituttet har modtaget meddelelsen, til Statsskattedirektoratet med  

 oplysning om kontohaverens CPR- eller SE-nummer.
 § 7. Overtrædelse af bestemmelserne i §§ 1-6 i denne bekendtgørelse  

 straffes med bøde, såfremt overtrædelsen er begået forsætligt eller ved grov  

 uagtsomhed.
 § 8. Amtsskatteinspektoraterne, for Københavns og Frederiksberg Kommuners  

 vedkommende dog de pågældende skattedirektorater, bemyndiges til som 1.  

 instans at træffe afgørelse efter investeringsfondslovens § 3 A, stk. 3 og 5.
 § 9. Ligningskommissionerne, for Københavns og Frederiksberg Kommuners  

 vedkommende dog de pågældende skattedirektoratet, bemyndiges til som 1.  

 instans at træffe afgørelse efter investeringsfondslovens § 5, stk. 1, § 6,  

 stk. 2, § 9, stk. 2, og § 10, stk. 2, 3 og 4.
 § 10. Afgørelser, der er truffet af ligningskommissionen, kan indbringes  

 for amtsskatteinspektoratet.
 Stk. 2. Afgørelser, der er truffet af amtsskatteinspektoratet som 1.  

 instans eller som ankeinstans, og afgørelser, der er truffet af Københavns og  

 Frederiksberg skattedirektorater, kan indbringes for Statsskattedirektoratet.
 Stk. 3. Afgørelser, der er truffet af Statsskattedirektoratet som  

 ankeinstans, kan indbringes for skatteministeren.
 § 11. Denne bekendtgørelse træder i kraft den 1. februar 1989. Samtidig  

 ophæves bekendtgørelse nr. 320 af 13. juni 1984 om investeringsfonds og  

 bekendtgørelse nr. 651 af 5. oktober 1987 om henlæggelse af visse beføjelser  

 i lov om investeringsfonds.
 Stk. 2. Indberetningerne efter §§ 2 og 4 skal første gang ske senest den  

 15. oktober 1989.
Skatteministeriet, den 11. januar 1989 Anders Fogh Rasmussen / Carsten Vesterø Jensen Spørgsmål 55:
 Ad besvarelsen af spørgsmål 47 og 48.
 Der ønskes en uddybning af, hvad der nærmere forstås ved meget kortvarige  

 beboelsesperioder.
 Svar:
Regeringens lovforslag indebærer, at den eneste betingelse for  

 skattefrihed af en eventuel avance ved afståelse af en ejerbolig er, at  

 skatteyderen eller dennes husstand har beboet den pågældende ejendom.
Længden  

 af denne beboelse vil herefter ikke være afgørende, og som nævnt i min  

 besvarelse af spørgsmål 47 og 48 vil selv meget kortvarige beboelsesperioder  

 berettige til skattefritagelse.
Det gælder også, selvom beboelsen kun har  

 strakt sig over f.eks. et par dage.
Statuering af beboelse i denne sammenhæng  

 kan principielt ikke gøres afhængig af længden af beboelsesperioden.
 Spørgsmål 60:
Hvilke ændringer skal der laves i skattekontrolloven, såfremt vedhængende  

 renter kommer ind på det rette indkomstår efter de nugældende regler, således  

 at § 8, nr. 1, overflødiggøres, og således at obligationsrenter bliver et  

 indberetningsfelt på selvangivelsen? Spørgerens intentioner er at løse det samme problem som § 8, nr. 1, løser,  

 nemlig at gøre obligationsrenter til et gult felt på selvangivelsen.
 Svar:
 Efter skattekontrollovens § 10 A sker der automatisk indberetning af  

 renteindtægter vedrørende de rentekuponer, der indløses for obligationer,  

 eller som tilskrives vedrørende obligationer, således at de nævnte  

 rentekuponer eller tilskrevne renter indberettes på obligationsejerens  

 personnummer eller virksomhedsnummer for det år, hvori renterne forfalder.
 Efter skattekontrollovens § 10 B skal der efter nærmere af  

 skatteministeren fastsatte regler ske indberetning om overdragelser af  

 obligationer og rentekuponer, herunder bl.a. om de handelsrenter, der indgår  

 i overdragelsen.
 Der er således allerede i den gældende skattekontrollov fornødne  

 bestemmelser til at kræve indberetning om de enkelte renteindtægtsposter  

 vedrørende både handelsrenter og hævede kuponrenter eller tilskrevne  

 obligationsrenter.
 Når myndighederne har valgt ikke at benytte denne adgang til at gøre  

 obligationsrenter til en automatisk indberettet indkomstkomponent, hænger det  

 sammen med følgende forhold:
 De gældende regler for periodisering mellem forskellige indkomstår af  

 handelsrenter for obligationer er ganske vanskeligt tilgængelige for  

 almindelige skatteydere, som det også fremgår af bemærkningerne til § 8, nr.  

 1, i lovforslaget.
 Det er skattemyndighedernes erfaring, at de skattepligtige i vidt omfang  

 allerede selvangiver handelsrenter i overensstemmelse med de foreslåede  

 regler.
 Det ville derfor volde ganske store problemer, hvis man med hjemmel i den  

 gældende skattekontrollov sørgede for den teoretisk rigtige periodisering,  

 idet man dermed ville opnå, at de automatiske oplysninger i mange tilfælde -  

 men ofte for små beløb - ville afvige fra det, som den pågældende skatteyder  

 selv havde opgjort og fandt mest naturligt.
 Det er derfor i stedet valgt at søge reglerne forenklet og bragt i  

 overensstemmelse med den almindelige opfattelse, jf. lovforslagets § 8, nr.  

 1.
 Denne løsning vil samtidig gøre både pengeinstitutternes indberetning og  

 skattesystemmernes behandling af indberetningerne vedrørende handelsrenter  

 for obligationer væsentligt enklere og dermed sikrere.
