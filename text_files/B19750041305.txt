 I henhold til bestemmelsen i § 10, stk. 5, og § 33, stk. 3 i lov nr. 195  

 af 26. maj 1965 med senere ændringer om saltvandsfiskeri fastsættes herved  

 følgende:
§ 1 I det område af Århus bugt, der ligger uden for en afstand af 3 sømil fra  

 lavvandslinien, er af hensyn til fiskeri med faststående redskaber alt  

 fiskeri med slæbende redskaber forbudt fra 1 time efter solnedgang til 1 1/2  

 time før solopgang i tiden 1. september - 30. april og fra 1 time efter  

 solnedgang til 2 timer før solopgang i tiden 1. maj - 31. august.
Med hensyn  

 til fiskeri med flydetrawl og brislingeskovlvod gælder forbudet dog kun fra 1  

 time efter solnedgang til en time før solopgang.
På den øvrige del af Århus  

 bugten gælder fortsat bestemmelserne i § 13 i lov om saltvandsfiskeri.
§ 2 Ved Århus bugten forstås det farvandsområde, der ligger inden for linien  

 Sletterhage - Issehoved og Issehoved - Saksilds kirke.
 En kortskitse, der med skraveringer viser det forbudte område, er trykt  

 som bilag til bekendtgørelsen.
§ 3 Overtrædelse af bestemmelserne i § 1 straffes med bøde.
§ 4 Bekendtgørelsen træder i kraft den 1. september 1975.
 FISKERIINSPEKTØREN I FREDERIKSHAVN, DEN  

 19. AUGUST 1975.
Th.
Abildgaard Hansen.
 BILAG.
