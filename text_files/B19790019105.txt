 I medfør af §§ 13, 14, 24, 25, 43 og 63 i lov nr. 310 af 6. juni 1973 om  

 levnedsmidler m. m. og efter forhandling med handelsministeren og  

 landbrugsministeren fastsættes følgende:
 § 1.  De i bilaget til denne bekendtgørelse nævnte  

 stoffer kan anvendes til konserverende overfladebehandling af citrusfrugter  

 (appelsiner, citroner etc.) og bananer, efter at frugten er høstet, under  

 forudsætning af, at de i bilaget angivne værdier ikke overskrides.
 § 2.  Citrusfrugter og bananer, hvori indholdet pr. kg  

 frugt (hele frugten) af de i bilaget nævnte stoffer - enten som følge af  

 overfladebehandling, jfr. § 1, eller som følge af anvendelse på afgrøden  

 inden høst, eller på anden måde - overstiger de i bilaget angivne værdier, må  

 ikke sælges som levnedsmidler eller anvendes ved erhvervsmæssig fremstilling  

 af levnedsmidler.
 § 3.  Ved salg af citrusfrugter, som er  

 overfladebehandlet, jfr. § 1, skal der gives oplysning om behandlingen:
 § 4.  Direktøren for statens levnedsmiddelinstitut kan  

 fastsætte nærmere regler og træffe nærmere bestemmelser om gennemførelse af  

 kontrollen med overholdelsen af denne bekendtgørelse, herunder om anvendelsen  

 af de i gældende EF-rådsdirektiver fastlagte krav til identitet og renhed for  

 de i bilaget nævnte stoffer.
 § 5.  Medmindre højere straf er forskyldt efter den  

 øvrige lovgivning, straffes med bøde, hæfte eller fængsel indtil et år den,  

 der sælger eller anvender citrusfrugter eller bananer i strid med § 1 eller §  

 2.
 Stk. 2.  Med bøde straffes den, der sælger citrusfrugter  

 i strid med § 3.
 § 6.  Bekendtgørelsen træder i kraft den 1. oktober  

 1979.
