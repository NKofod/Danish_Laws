 Nævnet bemærkede, at det alene har mulighed for at tage stilling til  

 varslede skatte- og afgiftsforhøjelser, for så vidt angår de lejere, som har  

 protesteret rettidigt.
 Beboerrepræsentanter har ingen beføjelse til at protestere mod  

 forhøjelser varslet efter lejelovens § 50.
 Det er alene den enkelte lejer, der har denne kompetance.
Afgørelse af 07.12.1987 fra Huslejenævnet i Hørsholm Kommune U mod L og L mod U (journal 202/87 og 204/87) U indbragte i m.a.
BRL § 15, stk. 2, en sag for nævnet om varslede  

 lejeforhøjelser i h.t.
LL §§ 50-51 på grundlag af stigninger i skatter og  

 afgifter.
Nævnet afviste at behandle senere fremkomne indsigelser mod skatte-  

 og afgiftsforhøjelsen fra tre lejere, der ikke inden 6 uger fra modtagelsen  

 af varslingsskrivelsen havde fremsat skriftlig indsigelse over for U, jfr.
LL  

 § 50, stk. 5. Under henvisning til formuleringen af LL § 50 lagde nævnet til  

 grund, at beboerrepræsentationen ikke havde beføjelse til på samtlige lejeres  

 vegne at klage over skatte- og afgiftsforhøjelsen, hvorfor indsigelsen fra  

 beboerrepræsentanterne alene blev behandlet som en indsigelse vedrørende  

 lejeforhøjelsen for disse.
Nævnet lagde ved sin afgørlse til grund, at  

 skatte- og afgiftsforhøjelser for regulerede lejemål, uanset at de varsles  

 (særskilt) efter LL, skal fordeles på samme måde som (korrekt fordelte)  

 omkostningsbestemte lejeforhøjelser efter BRL.
Udlejningen af ejendommens lejligheder var sket i 3 etaper i takt med  

 færdiggørelsen af dennes 3 afsnit.
Lejefastsættelsen for de enkelte afsnit  

 var sket med udgangspunkt i den omkostningsbestemte leje beregnet på grundlag  

 af de på udlejningstidspunktet kendte driftsudgifter, og uden at der i  

 forbindelse med udlejningen af lejlighederne i afsnit 2 og 3 skete nogen  

 lejeforhøjelse for det/de tidligere udlejede afsnit.
Lejen var således  

 fastsat med forskellige (stigende) beløb for identiske lejligheder, afhængigt  

 af, hvornår disse var udlejet.
Nævnet fandt, at lejen for lejerne i de to  

 sidst udlejede afsnit var mere byrdefuld end lejen for afsnit 1, jfr.
BRL §  

 5, stk. 3, og nedsatte herefter lejen for disse lejemål til den for afsnit 1  

 gældende leje, med bemærkning om at lejerne havde krav på tilbagebetaling af  

 for meget betalt leje, jfr.
BRL § 17.
 (Afgørelsen vil efter det for redaktionen oplyste ikke blive indbragt for  

 boligretten).
 I huslejenævnets afgørelse hedder det bl.a.: »...
 I skrivelse af 12.08.1987 har U indbragt klage til huslejenævnet fra 8  

 lejere i ovennævnte ejendom over varslet lejeforhøjelse pr. 01.09.1987 med  

 tilbagevirkende kraft til den 01.01.1987 som følge af stigning i  

 ejendomsskatterne.
 Ved skrivelse af 18.08.1987 - indgået den 18.08.1987 - har U indbragt  

 samme forhøjelse for de 3 lejere, som i deres egenskab af  

 beboerrepræsentanter har underskrevet protestskrivelsen af 30.06.1987.
 Sagen er indbragt i medfør af boligreguleringslovens § 15, stk. 2.
 Der er tale om følgende i alt 11 lejere. ...
 I skrivelser af 04.09, 19.10 og 2.11.1987 har nævnet modtaget indsigelse  

 imod bl.a. skatte- og afgiftsforhøjelsen fra yderligere 3 lejere. ...
 De 3 lejere har ikke gjort rettidig (d.v.s. inden 6 uger efter modtagelsen  

 af varslingsskrivelsen) indsigelse overfor udlejer.
Det skal bemærkes, at nævnet alene har mulighed for at tage stilling til  

 den varslede skatte- og afgiftsforhøjelse for så vidt angår de lejere, der  

 har protesteret rettidigt imod forhøjelsen.
Beboerrepræsentationen har ingen  

 beføjelse til at protestere mod en skatte- og afgiftsforhøjelse varslet efter  

 lejelovens § 50. Det er alene den enkelte lejer, der har denne kompetence.  

 Nævnet har derfor vedtaget alene at behandle sagen for de 11 lejere, der  

 rettidigt har protesteret imod forhøjelsen overfor udlejer.
 Efter en gennemgang af det indsendte materiale, herunder dokumentation for  

 de samlede skatter og afgifter i 1987 skal det meddeles, at nævnet ikke har  

 fundet noget at bemærke til udgifterne.
Nævnet har derimod ikke kunnet godkende den af udlejer foretagne  

 fordeling.
Forhøjelsen er fordelt efter gældende leje i overensstemmelse med  

 retningslinierne i lejelovens § 50. Da gældende leje i ejendommen til den  

 01.01.1988 efter nævnets opfattelse imidlertid ikke er fordelt korrekt, jvf.  

 senere, kan nævnet ikke godkende den af udlejer foretagne fordeling af  

 udgifterne.
