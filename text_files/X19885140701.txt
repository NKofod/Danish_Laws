En forespørgsel om opbevaring af "alle  

 forretningsdokumenter" blev besvaret med at samtlig  

 forsikringsbegæringer og skadesanmeldelser med korrespondance er omfattet af  

 opbevaringspligten inden for reglerne om forældelse af fordringer Et generalagentur for et udenlandsk livsforsikringsselskab med hjemsted  

 udenfor EF bad Finanstilsynet om en udtalelse om, hvorvidt indkomne  

 forsikringsbegæringer, skadesanmeldelser og bilag i et vist omfang vil kunne  

 opbevares som mikrofilm.
 Finanstilsynet oplyste, at lov om forsikringsvirksomhed ikke indeholder  

 bestemmelser, der foreskriver, at de nævnte bilag opbevares i original.  

 Derimod indeholder Industriministeriets bekendtgørelse nr. 458 af 10.  

 september 1981 i § 6 en bestemmelse om, at udenlandske selskaber med hjemsted  

 udenfor De Europæiske Fællesskaber ved deres forretningsafdeling her i landet  

 skal opbevare alle forretningsdokumenter, der vedrører det udenlandske  

 selskabs virksomhed her i landet.
 Vedrørende spørgsmålet om fortolkning af ordlyden »alle  

 forretningsdokumenter« oplyste Finanstilsynet, at bestemmelsen i  

 Industriministeriets bekendtgørelse nr. 458 følger af 1.  

 skadesforsikringsdirektivs ((73/239/EØF) artikel 23, stk. 2, litra c).  

 Finanstilsynet fortolker bestemmelsen således, at samtlige  

 forsikringsbegæringer samt skadesanmeldelser med dertil hørende  

 korrespondance vil være omfattet af opbevaringspligten, således at selskabet  

 indenfor almindelige regler om forældelse af fordringer vil være i stand til  

 at genoptage afsluttede sager.
 Finanstilsynet henviste endelig til, at bekendtgørelse nr. 65 af 12.  

 februar 1973 om ændring i bekendtgørelse om bogføringspligtens omfang og  

 indhold hjemler adgang til, at bogføringspligtige benytter sig af mikrofilm  

 ved arkivering af bilag, jf. bekendtgørelsens §§ 1 og 7.
