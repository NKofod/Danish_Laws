 Civilretsdirektoratet meddelte ansøgeren, der ikke opfyldte de  

 økonomiske betingelser, fri proces under anke til Højesteret under henvisning  

 til, at ansøgeren havde et ganske særligt behov for bistand.
 Sagen vedrørte et krav om erstatning som følge af uberettigede  

 beskyldninger mod ansøgeren for seksuelle overgreb mod ansøgerens mindreårige  

 stedbarn.
 På grundlag af mistanke om, at ansøgeren havde udsat sit hjemmeboende  

 mindreårige stedbarn for seksuelle overgreb, traf kommunen beslutning om  

 tvangsfjernelse af barnet, ligesom kommunen indgav politianmeldelse mod  

 ansøgeren.
 Mistanken mod ansøgeren viste sig senere at være uberettiget.
 Ansøgeren kunne efterfølgende ikke klare sit arbejde som underdirektør på  

 grund af psykiske problemer som følge af sagen og blev på denne baggrund  

 afskediget.
 Ansøgeren anlagde sag mod kommunen med påstand om erstatning for tabt  

 arbejdsfortjeneste på 102.878 kr og tortgodtgørelse på 50.000 kr.
 Landsretten frifandt kommunen.
 Ansøger søgte om fri proces under anke til Højesteret, men opfyldte ikke  

 de økonomiske betingelser for fri proces, idet han og ægtefællen tilsammen  

 havde en indkomst på 289.183 kr.
 Civilretsdirektoratet fandt, at ansøgeren havde et ganske særligt behov  

 for bistand, hvorefter § 5 i bekendtgørelsen om fri proces måtte finde  

 anvendelse.
 Ved afgørelsen blev der udover ansøgerens psykiske sygdom lagt vægt på,  

 den mindre overskridelse af den økonomiske grænse for fri proces, den  

 væsentlige sociale forringelse af anssøgerens forhold samt at sagen var  

 startet af det offentlige.
