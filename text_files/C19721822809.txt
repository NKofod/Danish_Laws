 Ved finansministeriets bekendtgørelse af 26. april 1972 er med virkning  

 for ydelser, der vedrører tiden fra og med 1. maj 1972, fastsat ændrede  

 regler for beregning af kildeskattetræk i sygekassedagpenge m.v. uden  

 anvendelse af skattekort.
Ændringerne vedrører alene størrelsen af den foreløbige skat, der skal  

 tilbageholdes.
Forevises frikort, der ikke er fuldt udnyttet, skal der ikke  

 tilbageholdes A-skat, men ske påtegning på frikortet.
 De ydelser, det drejer sig om, er:
 1. Strejke og lockoutgodtgørelser, jf.  

 finansministeriets bekendtgørelse af 28. marts 1969, § 1, nr. 4. (Dagpenge).
 2. Godtgørelse for tab af indtægt eller  

 arbejdsmuligheder under uddannelse m.v., jf. § 1, nr. 5. (Dagpenge).
 3. Dagpenge, der efter sygeforsikringslovens afsnit II  

 ydes til lønarbejdere i tilfælde af sygdom, jf. § 1, nr. 6 a.
 4. Dagpenge, der efter §§ 6-8 i loven om børnetilskud  

 og andre familieydelser ydes kvinder som erstatning for mistet  

 arbejdsfortjeneste ved fravær fra arbejde på grund af svangerskab og fødsel,  

 jf. § 1, nr. 6 b.
 5. Dagpenge, der ydes lønarbejdere i medfør af den  

 lovpligtige ulykkesforsikring, jf. § 1, nr. 6 c.
 6. Dagpenge efter loven om erstatning til  

 tilskadekomne værnepligtige m.fl., jf. § 1, nr. 66 d.
 Den foreløbige skat indeholdes i ovennævnte ydelser efter følgende satser.
 Overstiger ydelsen pr. dag 200 kr., beregnes den foreløbige skat som 85  

 kr. af de første 200 kr. og 60 pct. af resten.
Ved tilbageholdelse i efterbetalinger for april måned 1972 benyttes den  

 hidtidige tabel, se KD-meddelelse 1970-112, der i øvrigt hermed er  

 bortfaldet.
Hvis en efterbetaling for april måned efter tabellen skulle  

 resultere i, at den forøgede kildeskat blev større end efterbetalingen, skal  

 et således overskydende beløb ikke kræves indbetalt.
