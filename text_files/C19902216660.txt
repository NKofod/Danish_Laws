 10. Udbetaling af støtte.
11. Frister 12. Inaktivitet 13. Uddannelsesinstitutionens pligt til at underrette  

 styrelsen.
 14. Tavshedspligt.
15. Opbevaring af ansøgninger.
Tilintetgørelse af  

 resultatmateriale.
 1. Oplysning og rådgivning om SU.
Uddannelsesinstitutionen skal oplyse og rådgive de uddannelsessøgende om  

 mulighederne for at få statens uddannelsesstøtte.
Det skal ske på grundlag af  

 gældende regler og i overensstemmelse med de anvisninger, styrelsen giver  

 uddannelsesinstitutionerne.
Uddannelsesinstitutionerne skal herunder rådgive de uddannelsessøgende om  

 muligheden for at vælge klip fra for at undgå, at uddannelsesstøtten efter  

 støtteårets udløb kræves tilbagebetalt, fordi egenindkomsten har været for  

 høj.
Uddannelsesinstitutionerne skal rådgive de uddannelsessøgende på  

 grundlag af afsnit 2-4 i brochuren: Statens Uddannelsesstøtte 1991.
Uddannelsesinstitutionen skal orientere de uddannelsessøgende om, at de  

 oplysninger, der er lagt til grund ved støttetildelingen, vil blive  

 kontrolleret.
I 1991 vil styrelsen navnlig kontrollere ansøgers bopælsstatus.
 Alle bestemmelser og alt oplysningsmateriale om statens uddannelsesstøtte  

 skal ligge fremme på uddannelsesinstitutionen, hvor det er tilgængeligt for  

 de uddannelsessøgende.
 Alle uddannelsessøgende skal have udleveret brochuren: Statens  

 uddannelsesstøtte 1991.
 2. Indkaldelse af ansøgninger.
Uddannelsesinstitutionerne skal indkalde ansøgninger - fra nyoptagne, - fra uddannelsessøgende, der fylder 18 år og - fra uddannelsessøgende, der ikke har søgt SU i efteråret 1990.
Ansøgninger fra nyoptagne skal så vidt muligt indkaldes, før  

 undervisningen begynder.
Der bør ske ved, at ansøgningsmateriale, herunder  

 brochuren: Statens Uddannelsesstøtte 1991, sendes til nyoptagne sammen med  

 meddelelsen om optagelsen på institutionen.
Der skal på uddannelsesinstitutionen opsættes et tydeligt opslag om  

 indkaldelse af ansøgninger.
Opslaget skal også indeholde oplysning om  

 muligheden for at søge støtten genoptaget eller ændret.
Det skal oplyses,  

 hvor ansøgningerne skal afleveres, og hvilke frister der gælder, se afsnit 11  

 i vejledningen.
 Ansøgninger, der vedrører 1991, kan sendes til styrelsen fra 1. november  

 1990.
3. Hvem skal aflevere en ansøgning for at få støtte i 1991? Uddannelsessøgende, der har søgt støtte for efteråret 1990, vil normalt få  

 tildelt SU for 1991 uden ansøgning, hvis deres uddannelse fortsætter i 1991.
---------------------------------------- Nogle skal stadig aflevere en ansøgning.
---------------------------------------- Det gælder * for uddannelsessøgende, der ikke har søgt støtte i efteråret 1990.
* for 18-årige (fyldt 18 år efter 1.11.1990) * for uddannelsessøgende, der begynder på en ny uddannelse * hvis støttetildelingen ønskes ændret * efter fravalg af klip i mere end 6 måneder * efter en periode med orlov eller lønnet praktik på mere end 6 måneder.  

 (Omfatter perioden slutningen af efteråret 1990, skal der også afleveres en  

 ansøgning for at få støtte efter kortere perioder) * efter en periode med anden offentlig støtte * efter en periode med inaktivitet * efter en periode med for få timer.
 Bemærk:
 - Uddannelsessøgende, der ikke har fået støtte i efteråret 1990, fordi  

 egenindkomsten er for høj, vil få tildelt støtte for 1991.
 - Der vil også blive tildelt støtte i 1991 til uddannelsessøgende, der har  

 fravalgt klip i efteråret 1990.
 - Uddannelsessøgende, der ikke har fået støtte i efteråret 1990, fordi  

 forældreindkomsten er for høj, vil få tildelt støtte fra kvartalet efter, at  

 de er fyldt 19 år.
 - Uddannelsessøgende, der i efteråret 1990 modtager hjælp efter  

 bistandslovens § 42, stk. 1, får uden ansøgning tildelt lån 1. januar 1991,  

 hvis styrelsen ikke forinden har modtaget meddelelse om, at de er overgået  

 til fast revalideringsydelse.
4. Hvilket skema skal bruges? --------------- Det store skema --------------- - kan altid bruges - skal bruges, * første gang, der søges støtte, eller første gang, der søges støtte efter  

 1. august 1989, og ved ansøgning om * at få set bort fra klip (dispensationer og ekstraklip) * dobbeltklip * statsgaranteret lån * ændring af SU på grund af ændring af forældrenes forhold --------------- Det lille skema --------------- bruges i alle andre tilfælde ------------------------------------- Skema til indplacering i klippekortet ------------------------------------- - bruges sammen med et af de andre skemaer - bruges af uddannelsessøgende, der begyndte den første videregående  

 uddannelse før 1. august 1989, og som søger støtte til en videregående  

 uddannelse første gang efter 1. august 1989.
Valg af »Det store skema« eller »Det lille  

 skema« »Det lille skema« bør benyttes i alle de tilfælde, hvor det er  

 muligt.
I visse tilfælde kan det være vanskeligt for uddannelsesinstitutionen at  

 udlevere det »rigtige« skema.
Det er det fx i den situation, hvor  

 uddannelsesinstitutionen sender ansøgningsskemaerne ud til nyoptagne  

 studerende i sommerferien.
Her kan uddannelsesinstitutionen ikke på forhånd  

 vide, om den uddannelsessøgende tidligere har søgt støtte efter den 1. august  

 1989.
 I denne situation vil det være mest hensigtsmæssigt at sende »Det  

 store skema«, idet dette er en slags »universalskema«, der kan  

 benyttes i alle situationer.
5. Hvilke felter skal udfyldes? Alle ansøgere skal svare på spørgsmål 1 og 2 og skrive under på side 4.  

 Herudover skal følgende felter udfyldes:
Flere ændringer kan søges på samme skema.
Så skal de spørgsmål, der  

 vedrører samtlige ændringer, besvares.
Det store skema bruges, hvis blot en  

 af ændringerne skal søges på det store skema.
Søges der kun om ændring af kontonummer, kan det ske i et almindeligt  

 brev.
Husk at cpr.nummeret skal oplyses.
6. Hvad skal uddannelsesinstitutionerne gøre, før skemaerne  udleveres  

 til de uddannelsessøgende? Uddannelsesinstitutionerne skal - udfylde felterne med institutions- og retningskode på forsiden af  

 skemaet - påføre institutionsnavn og uddannelsesretning.
Det er hensigtsmæssigt at anvende stempel med institutionens adresse og telefonnummer.
7. Hvad skal uddannelsesinstitutionerne gøre, når skemaerne modtages  fra  

 de uddannelsessøgende? Uddannelsesinstitutionen skal i rubrikken »Udfyldes af  

 uddannelsesinstitutionen« på forsiden af skemaet * altid udfylde feltet »Modtaget på uddannelsesinstitutionen«.  

 Feltet skal udfyldes med dag, måned og år for, hvornår ansøgningen er  

 modtaget.
Vi skal have denne oplysning for at sikre, at der ikke tildeles  

 støtte med tilbagevirkende kraft.
Se afsnit 11. Modtager skolen fx  

 ansøgningen den 9. januar 1991 skrives 090191 * evt. udfylde feltet øverst i venstre hjørne.
Feltet udfyldes, hvis  

 ansøger har adresse i udlandet eller på Færøerne:
 - adresse i et nordisk land eller på Færøerne:
 Der skrives »2«.
 - adresse i det øvrige udland: Der skrives »1«.
 * evt. skrive »1« i feltet »Særbehandling«, se næste  

 side.
Uddannelsesinstitutionen skal endvidere * sørge for, at udlændinge, bortset fra flygtninge (og personer, der er  

 familiesammenført med en flygtning), også udfylder »Oplysningsskema for  

 udlændinge«.
Skemaet skal kun udfyldes af udlændinge, der ikke tidligere  

 har fået SU.
 * kontrollere, at flygtninge og personer, der er familiesammenført med en  

 flygtning, i felt 20 på det store skema har fået en bekræftelse fra  

 socialforvaltningen eller flygtningehjælpen på, at de er flygtninge.  

 Flygtninge, der tidligere har fået SU, skal ikke have en sådan bekræftelse.
 * sørge for, at uddannelsessøgende, der er begyndt en videregående  

 uddannelse før 1. august 1989, og som ikke tidligere har søgt støtte til en  

 videregående uddannelse efter 1. august 1989, også udfylder skema til  

 »Indplacering i klippekortet«.
* kontrollere, at felterne på ansøgningsskemaet er rigtigt udfyldt.
Se  

 side 10 - 18.
 Særbehandling.
Hvis uddannelsesinstitutionen mener, at ansøgningen giver anledning til  

 særlig behandling i SUstyrelsen, skal der i feltet »Særbehandling«  

 skrives »1«.
Det skal uddannelsesinstitutionen bl.a. gøre i  

 følgende tilfælde:
 - Hvis der i »Det store skema«»s felt 12 eller 13 er søgt  

 om dispensationer eller ekstraklip, som uddannelsesinstitutionen ikke mener  

 bør imødekommes, eller som uddannelsesinstitutionen ikke mener at kunne tage  

 stilling til.
 - Hvis der er søgt dobbeltklip.
 - Hvis forældrene havde indkomst på Færøerne, i Grønland eller i udlandet.
 - Hvis der søges om, at den aktuelle forældreindkomst lægges til grund ved  

 støtteberegningen.
 - Hvis forældrenes underskrift ikke kan opnås.
 - Hvis den uddannelsessøgende i »Det store skema«»s felt 20  

 eller »Det lille skema«»s felt 12 har angivet, at der er  

 særlige forhold, der skal tages i betragtning ved støttetildelingen, og det  

 drejer sig om forhold, som uddannelsesinstitutionen ikke selv kan tage  

 stilling til.
 - Hvis skemaet »Indplacering i klippekortet« er udfyldt, og  

 indplaceringen giver anledning til problemer eller spørgsmål.
 - Hvis feltet undervisningsafgift er udfyldt.
Fremgår det ikke af skemaet, hvorfor det er sendt til særbehandling, vil  

 vi bede uddannelsesinstitutionerne lave en kort notits herom i feltet  

 »Supplerende oplysninger«.
Det skal fremgå, at det er en  

 bemærkning, uddannelsesinstitutionen har påført skemaet.
Kontrol af, at ansøgningen er rigtigt udfyldt Uddannelsesinstitutionen skal især være opmærksom på:
Spørgsmål 3 Hjemmeboende - Udeboende.
Spørgsmålet skal besvares - første gang, der søges SU, eller første gang der søges efter 1. august  

 1989 (hvide felter) - når støtteudbetalingen søges genoptaget efter en periode uden støtte  

 (grå felter) - når der søges støtte til en ny uddannelse (grå felter) Søges støtten ændret, fordi den uddannelsessøgende er flyttet hjemmefra  

 eller er flyttet hjem igen, må felt 3 ikke udfyldes. Ændringen søges ved at  

 udfylde felt 4. Ændret bopælsstatus (flyttedato).
Spørgsmål 5 Anden offentlig støtte.
Hvis den uddannelsessøgende får eller forventer at få anden offentlig  

 støtte, der udelukker SU, skal den tildelende myndighed bekræfte dette.
Den  

 tildelende myndighed skal også oplyse tildelingsperioden.
Spørgsmål 7 Støttetildeling fra - til.
Uddannelsesinstitutionen skal kontrollere, at der tidligst søges støtte * fra kvartalet efter den uddannelsessøgende fylder 18 år * fra den 1. i den måned, den uddannelsessøgende er optaget på  

 uddannelsen.
Uddannelsesinstitutionen skal ikke kontrollere, om der søges støtte eller  

 ændret støtte fra en måned, der ligger, før ansøgningen er modtaget på  

 uddannelsesinstitutionen.
Det vil som et led i behandlingen i styrelsen blive  

 sikret, at der ikke tildeles støtte med tilbagevirkende kraft.
Se afsnit 11.
 Hvis den uddannelsessøgende søger støtteudbetalingen stoppet i felt 7,  

 stoppes både udbetalingen af stipendium og lån. ønsker den uddannelsessøgende  

 kun udbetalingen af lån stoppet, skal han eller hun i stedet udfylde felt 8  

 Studielån.
 Spørgsmål 10.
 Uddannelsen start - slut.
Både uddannelsens begyndelsestidspunkt og forventede afslutningstidspunkt  

 oplyses * første gang, der søges støtte (eller første gang efter 1. august 1989) * når der søges støtte til en ny uddannelse.
Kun det forventede afslutningstidspunkt oplyses * hvis det forventede afslutningstidspunkt senere ændrer sig.
 Trindelte uddannelser.
 Ved trindelte uddannelser som fx HA/cand.merc. oplyses begyndelses og  

 afslutningstidspunkt for det trin, den pågældende er på.
Indgår der i uddannelsen perioder med lønnet praktik, skal uddannelsens  

 begyndelses- og afslutningstidspunkt opgives således, at praktikperioden er  

 omfattet.
Er den uddannelsessøgende fx i lønnet praktik i en periode, der  

 ligger sidst i uddannelsen, er det forventede afslutningstidspunkt det  

 tidspunkt, hvor praktikperioden slutter.
 Spørgsmål 11.
 Første videregående uddannelse begyndt.
Hvis den uddannelsessøgende har været indskrevet ved en videregående  

 uddannelse før 1. august 1989, og det er første gang efter 1. august 1989,  

 der søges støtte til en videregående uddannelse, skal skema til  

 »Indplacering i klippekortet« også udfyldes.
Se side 16.
 Spørgsmål 12 og 13.
Dispensationer og ekstraklip i ungdomsuddannelser og i videregående uddannelser.
Spørgsmål 13 må ikke besvares af uddannelsessøgende, der skal indplaceres  

 i klippekortet.
De skal bruge skema til indplacering i klippekortet.
Dispensation fra støttetidsreglerne Kun nye dispensationer må anføres.
De dispensationer, der tidligere er  

 godkendt, må ikke skrives.
 Betingelser, der altid skal være opfyldt, for at der kan dispenseres:
 * Forsinkelse: Ansøger skal være forsinket i uddannelsen i den periode,  

 der søges dispensation for.
 * Dokumentation: Ansøger skal så vidt muligt vedlægge dokumentation for,  

 at betingelserne er opfyldt.
* Kun perioder med støtte: Der kan som udgangspunkt kun dispenseres for  

 perioder med støtte.
Dog kan uddannelsessøgende, der er begyndt den første  

 videregående uddannelse før 15. marts 1988, og som tidligere er indplaceret i  

 klippekortet, søge om dispensation for perioder uden støtte før 1. august  

 1989. De kan kun søge om dispensation, hvis der foreligger en  

 dispensationsårsag.
* Årsag.
Forsinkelsen skal være sket af en af følgende årsager:
 Sygdom: Lægeerklæring eller lignende vedlægges.
Fødsel: Dispensation gives kun til moderen.
Der gives typisk 1/2 år, hvis  

 betingelserne er opfyldt.
Det skal kontrolleres, at ansøger ikke har haft  

 orlov i perioden.
Rådsarbejde: Typiske former for rådsarbejde er medlemskab af råd, der er  

 nedsat i medfør af styrelsesloven (fagråd, institutråd konsistorium m.fl.)  

 Rådsarbejdet skal have haft et omfang, der gør det sandsynligt, at ansøger på  

 grund af rådsarbejdet er forsinket i uddannelsen.
Der kan ikke automatisk  

 gives dispensation, blot ansøger har været medlem af råd eller nævn.
Der kan  

 højst gives dispensation i 12 måneder.
Særlige forhold: Dækker over mange forskellige forhold.
Der kan ikke  

 opstilles retningslinier, men der må skønnes fra sag til sag.
Hvis ansøger  

 søger dispensation p.g.a. særlige forhold, skal ansøger skrive om det i felt  

 20 i det store skema.
 Felterne på ansøgningsskemaet.
 Uddannelsesinstitutionen skal udfylde felterne i skemaet  

 »Dispensationer i alt« og »Dispensationsperiode«.
 Dispensationer i alt: Her skrives, hvor mange måneder der efter  

 institutionens opfattelse kan dispenseres for ud fra de tidligere nævnte  

 retningslinier.
Dispensationsperiode: Her oplyses den periode, der dispenseres for.
Har  

 ansøger fx været syg i perioden august 1989 - december 1989, og dette har  

 ført til en forsinkelse på 6 måneder, skrives 08.89 - 01.90. Har sygdommen  

 strakt sig over hele studieåret 1989/90, men den uddannelsessøgende er kun  

 blevet forsinket med 1/2 år, skrives 02.90 - 07.90 Kan uddannelsesinstitutionen ikke godkende en dispensationsansøgning,  

 eller kan uddannelsesinstitutionen ikke tage stilling til  

 dispensationsansøgningen, skrives »1« i feltet  

 »Særbehandling«.
 Ekstraklip.
Der kan ses bort fra 12 klip i ungdomsuddannelser og 12 klip i  

 videregående uddannelser.
Uddannelsessøgende, der har begyndt den første  

 videregående uddannelse før 15. marts 1988, kan ikke søge om ekstraklip i  

 videregående uddannelser.
Uddannelsessøgende, der skal indplaceres i  

 klippekortet, skal søge om ekstraklip på skemaet til indplacering i  

 klippekortet.
 Klip, der tidligere er set bort fra, må ikke anføres.
 Uddannelsesinstitutionen skal på baggrund af den uddannelsessøgendes  

 oplysninger udfylde de grønne felter ud for spørgsmålene:
 - Prøve, du ikke har bestået under den uddannelse, du er i gang med.
 - Prøve, du ikke har bestået under en tidligere uddannelse.
 Kan uddannelsesinstitutionen ikke godkende en ansøgning om ekstraklip,  

 eller kan uddannelsesinstitutionen ikke tage stilling til en ansøgning om  

 ekstraklip, skrives »1« i feltet »Særbehandling«.
 Spørgsmål 14.
 Dobbeltklip.
Søger den uddannelsessøgende dobbeltklip, skal uddannelsesinstitutionen * undersøge, om uddannelsen kan afsluttes inden for 12 måneder fra det  

 tidspunkt, der søges dobbeltklip fra * er det tilfældet, skal uddannelsesinstitutionen - på bagsiden af ansøgningsskemaet skrive under på, at uddannelsen kan afsluttes inden for 12 måneder - oplyse, hvor mange klip der er opsparet efter 1. august 1989.
 Der skal skrives »1« i feltet »Særbehandling« på  

 ansøgninger, hvor der søges om dobbeltklip.
Spørgsmål 15-18 Forældreindkomst.
 Uddannelsesinstitutionen skal kontrollere, at uddannelsessøgende, der  

 søger støtte fra en måned, der ligger før kvartalet efter, at de fylder 19  

 år, giver oplysninger om deres forældre.
Ønsker ansøger den aktuelle forældreindkomst lagt til grund, skal der  

 vedlægges dokumenterede oplysninger om forældrenes aktuelle månedlige  

 indkomster.
Der skal også vedlægges en erklæring fra forældrene om, hvorvidt  

 indkomsten kan forventes at svare til deres gennemsnitlige månedlige  

 indkomster i den del af støtteåret, hvor den uddannelsessøgende kan få  

 støtte.
Normalt skal ansøger sørge for, at forældrene skriver under på side 3 i  

 »Det store skema«.
I undtagelsestilfælde kan ansøgningen dog  

 behandles, selv om forældrene ikke har skrevet under, hvis ansøger over for  

 uddannelsesinstitutionen har sandsynliggjort, at underskrift ikke kan opnås.  

 Sådanne ansøgninger skal uddannelsesinstitutionerne i felt 20 mærke med  

 »Forældreunderskrift kan ikke opnås«.
Hvis forældrene havde indkomst på Færøerne, i Grønland eller i udlandet,  

 skrives »1« i feltet »Særbehandling«.
Det skal  

 uddannelsesinstitutionen også gøre, hvis den aktuelle indkomst ønskes lagt  

 til grund ved støtteberegningen, eller hvis forældrenes underskrift ikke kan  

 opnås.
 Spørgsmål 19.
 Statsgaranteret lån.
Uddannelsesinstitutionen skal kontrollere * at spørgsmål 1, 2, 5, 10 og 19 er udfyldt * at spørgsmål 11 besvares, hvis det er første gang, der søges støtte til  

 en videregående uddannelse efter 1. august 1989.
 * at skemaet »Indplacering i klippekortet« udfyldes, hvis det er  

 første gang, der søges støtte til en videregående uddannelse efter 1. august  

 1989.
Uddannelsesinstitutionen skal være opmærksom på, at der kun kan tildeles  

 statsgaranteret studielån til uddannelsessøgende - som er begyndt en videregående uddannelse før 15. marts 1989, og - som har overskredet den tid, hvor de kan få stipendium og studielån.
Der kan søges statsgaranteret studielån for op til et år.
Der kan længst  

 søges statsgaranteret studielån til udgangen af juli måned 1992. Forventes  

 det, at den uddannelsesøgende afslutter sin uddannelse i juni 1992, kan der  

 dog ikke tildeles statsgaranteret lån for juli 1992.
 Underskrift.
--------------------------------------------- Uddannelsesinstitutionen skal kontrollere, at ansøgeren har skrevet under på side 4.
--------------------------------------------- Lønnet praktik.
 Når en uddannelsessøgende første gang søger støtte til uddannelsen, skal  

 uddannelsesinstitutionen på bagsiden af ansøgningsskemaet oplyse samtlige  

 praktikperioder i uddannelsen.
 Har den uddannelsessøgende ikke søgt SU i efteråret 1990, skal  

 praktikperioderne oplyses på ansøgningsskemaet, når der søges støtte for  

 1991.
 Er der mere end 4 praktikperioder i uddannelsen, oplyses de 4 første  

 perioder med lønnet praktik.
Uddannelsesinstitutionen skal på et særligt skema give oplysning om - senere ændringer af praktikperioderne - resten af praktikperioderne, hvis der ikke er plads til alle perioder  

 med lønnet praktik på ansøgningsskemaet.
 Det særlige skema til indberetning af ændringer vedrørende perioder med  

 lønnet praktik, vil snarest blive sendt til uddannelsesinstitutioner, der har  

 uddannelser med lønnet praktik.
 Fradrag for kost og logi.
 Der vil snarest blive sendt meddelelse herom til uddannelsesinstitutioner,  

 der har ansøgere, der skal have fradrag i stipendiet, fordi de får gratis  

 kost og logi.
 Undervisningsafgift.
 Der vil blive sendt meddelelse herom til uddannelsesinstitutioner, hvor  

 der betales undervisningsafgift.
 Skema til »Indplacering« i klippekortet.
 Uddannelsesinstitutionen skal skrive institions- og retningskode på  

 skemaet.
Indplaceringskemaet skal udfyldes af ansøgere, der søger støtte til en  

 videregående uddannelse, og som * har begyndt den første videregående uddannelse før 1. august 1989, og  

 som * ikke tidligere har søgt støtte til en videregående uddannelse efter 1.  

 august 1989.
 Spørgsmål 2.
 Bruges af uddannelsessøgende, der er begyndt den første videregående  

 uddannelse før 15. marts 1988.
Uddannelsesinstitutionerne skal på baggrund af den uddannelsessøgendes  

 oplysninger udfylde feltet »Indskrivningsperioder i alt«.
I feltet  

 skal skrives:
Antal måneder, den uddannelsessøgende har været indskrevet ved en  

 videregående uddannelse med fradrag af - perioder med orlov - perioder med lønnet praktik i tidligere uddannelser (praktikperioder i  

 igangværende uddannelser medregnes).
- perioder med inaktivitet Uddannelsesinstitutionen skal også udfylde feltet »Dispensationer i  

 alt antal måneder«.
Feltet skal udfyldes med det antal måneder,  

 uddannelsesinstitutionen mener, der bør ses bort fra ved indplaceringen.
 Er der søgt dispensationer, som uddannelsesinstitutionen ikke mener skal  

 gives, skrives »1« i feltet »Særbehandling« på forsiden  

 af det almindelige ansøgningsskema.
 Feltet individuel sædvanlig studietid må kun udfyldes efter aftale med  

 styrelsen.
Spørgsmål 3 Bruges af uddannelsessøgende, der er begyndt den første videregående  

 uddannelse i perioden 15. marts 1988 - 31. juli 1989.
Uddannelsesinstitutionen skal på baggrund af den uddannelsessøgendes  

 oplysninger udfylde felterne - »Dispensationer i alt«, - »Prøver«, du ikke har bestået i den uddannelse, du er i gang  

 med' og - »Prøver, du ikke har bestået under en tidligere videregående  

 uddannelse«.
 Mener institutionen ikke, at en ansøgning om dispensation fra  

 støttetidsreglerne eller om ekstraklip skal imødekommes, skal  

 uddannelsesinstitutioner skrive »1« i feltet  

 »Særbehandling« på forsiden af det almindelige skema.
Underskrift.
Uddannelsesinstitutionen skal kontrollere, at den  

 uddannelsessøgende har underskrevet indplaceringsskemaet.
 8. Indsendelsen af skemaerne til styrelsen.
------------------------------------------- ansøgningsskemaer skal sendes til styrelsen senest 8 dage efter modtagelsen.
------------------------------------------- Om ansøgningsskemaer afleveret efter 1. oktober i støtteåret se afsnit 11.  

 Frister.
 Personnummer orden.
 Inden skemaerne sendes til styrelsen, skal de lægges i personnummerorden,  

 dvs. i talrækkeorden, således at hvert personnummer betragtes som et ticifret  

 tal.
Følgeskrivelse Ansøgningerne skal indsendes med en følgeskrivelse.
Der må højst sendes  

 100 ansøgninger med en følgeskrivelse.
 På følgeskrivelserne skal anføres institutionsnavn - eventuelt ved stempel  

 - og antallet af ansøgninger, der indsendes.
 Det store skema/Det lille skema.
 Ansøgninger fra ansøgere, der har brugt »Det store skema«, og  

 ansøgninger fra ansøgere, der har brugt »Det lille skema«, må ikke  

 indsendes med samme følgeskrivelse.
 Når denne opdeling er foretaget, indsendes ansøgningerne på følgende måde:
 Særbehandling.
* Ansøgninger, hvor der står »1« i »Særbehandling«  

 indsendes med særlig følgeskrivelse Indplacering i klippekortet.
 * Ansøgninger, hvor der er vedlagt skema til indplacering i klippekortet,  

 indsendes også for sig.
 Der skal ikke længere udfyldes ansøgerlister.
 To ansøgningsskemaer fra samme person må aldrig indsendes samtidig.
 9. Resultatmateriale fra styrelsen.
Når støtteberegningen, herunder omberegning af tidligere tildelt støtte,  

 er sket, får de uddannelsessøgende tilsendt * støttemeddelelse og * evt. lånebevis eller * statsgarantierklæring Uddannelsesinstitutionerne får * støttelister og * kopi af afslagsbreve Klippekortlister sendes normalt til uddannelesinstitutionen hvert kvartal.
 Hvis der på støttelisten eller klippekortlisten forekommer navne på  

 ansøgere, der ikke længere opfylder de studiemæssige betingelser for at  

 modtage uddannelsesstøtte, eller hvis beregningsgrundlaget ikke (længere) er  

 korrekt, skal uddannelsesinstitutionen straks give styrelsen besked herom, se  

 under afsnit 13.
 10. Udbetaling af støtte.
 De normale udbetalingsterminer er:
 - Første stipendieudbetaling (for januar måned) i støtteåret 1991: inden  

 udgangen af december 1990.
 - Første udbetaling af studielån: ca. 2 uger efter, at det underskrevne  

 lånebevis er modtaget i styrelsen.
 - Udbetaling af de månedlige stipendie- og studielånsrater: næstsidste  

 hverdag i måneden.
 Det tager normalt styrelsen ca. 3 uger at behandle en korrekt udfyldt  

 ansøgning, der ikke kræver særlig sagsbehandling.
 Uddannelsesinstitutionen skal gøre de uddannelsessøgende bekendt med disse  

 udbetalingsterminer og ekspeditionstider, herunder oplyse, at  

 ekspeditionstiden gælder fra modtagelsen i styrelsen.
 11. Frister.
Afgørende for, fra hvilket tidspunkt støtte tildeles eller  

 støttetildelingen ændres, er - hvornår er ansøgningen modtaget på uddannelsesinstitutionen og, - hvornår de forhold, som lægges til grund ved støtteberegningen,  

 indtræder.
I.
HVORNÅR SKAL ANSØGNING VÆRE MODTAGET? Modtaget på uddannelsesinstitutionen Uddannelsesstøtte tildeles tidligst fra og ændring gennemføres tidligst  

 fra begyndelsen af den måned, hvori ansøgningen er modtaget på  

 uddannelsesinstitutionen.
En ansøgning, som er modtaget den 15. marts, giver således tidligst støtte  

 fra marts måned, selv om ansøger er støtteberettiget fra et tidligere  

 tidspunkt.
Ansøgningstidspunktet skal dog sammenholdes med det tidspunkt, som  

 er afgørende for, hvilke forhold som lægges til grund ved støttetildelingen,  

 se under II.
 Fravalg.
 Ansøgning om fravalg af støtte skal være styrelsen i hænde senest 1 måned  

 forud for den første måned, som fravalget omfatter.
 Hvis ansøgningen er styrelsen for sent i hænde, sker fravalg fra den først  

 mulige måned og indtil det tidspunkt, hvor den uddannelsessøgende ønsker  

 støtte igen.
Sidste frist i støtteåret For alle ansøgninger gælder, at ansøgninger, der vedrører støtte i det  

 løbende støtteår, normalt skal være uddannelsesinstitutionen i hænde senest  

 den 1. oktober i støtteåret.
 Ansøgninger, som modtages efter den 1. oktober, skal ikke videresendes til  

 styrelsen.
 Ansøgninger, der er poststemplet den 1. oktober, eller modtaget på  

 uddannelsesinstitutionen senest med posten den 2. oktober, skal dog sendes  

 til styrelsen.
Uddannelsessøgende, der afleverer ansøgning efter fristens udløb, skal  

 have oplysning om, at ansøgningen ikke bliver sendt til styrelsen og ikke  

 behandlet, fordi den er modtaget for sent og henvisning til bestemmelserne  

 herom i bekendtgørelsen.
Den uddannelsessøgende skal også have oplysning om,  

 at der kan klages over denne afgørelse til styrelsen.
Forslag til et  

 standardbrev er optaget som bilag til vejledningen.
 Ansøgninger, der er afleveret efter fristens udløb, kan anses for  

 rettidige, hvis forsinkelsen skyldes helt ekstraordinære forhold, som ikke  

 kan lastes ansøger fx akut hospitalsindlæggelse umiddelbart før fristens  

 udløb.
II.
HVILKET TIDSPUNKT ER AFGØRENDE FOR, HVILKE FORHOLD SOM LÆGGES  TIL  

 GRUND VED STØTTETILDELINGEN? 18 år.
Den uddannelsessøgende kan modtage forældreafhængig støtte fra kvartalet  

 efter, at han/hun er fyldt 18 år.
Hvis den pågældende fylder 18 år den 1.  

 januar, kan han/hun modtage støtte fra den 1. april.
19 år Den uddannelsessøgende kan modtage støtte uafhængig af forældrenes forhold  

 fra kvartalet efter, at han/hun er fyldt 19 år.
Støtte uafhængig af  

 forældrenes forhold tildeles normalt automatisk.
Hvis den uddannelsessøgende  

 ikke tidligere har søgt SU, skal der dog indsendes en ansøgning.
En uddannelsessøgende, der fylder 19 år i januar og ikke tidligere har  

 søgt SU, kan få støtte uafhængig af forældrenes forhold fra 1. april, hvis  

 ansøgning afleveres senest i løbet af april måned.
Hvis ansøgning først  

 afleveres fx i maj måned, får den pågældende først støtte fra maj, selv om  

 støttebetingelserne i øvrigt er opfyldt fra 1. april.
 Bopælsstatus.
 Det er den uddannelsessøgendes bopælsstatus pr. den 1. i hvert kvartal,  

 der er afgørende for, om der kan tildeles støtte som udeboende.
 Når den uddannelsessøgende begynder en ny uddannelse, kan der dog tildeles  

 støtte som udeboende fra uddannelsens begyndelse, hvis den uddannelsessøgende  

 den 1. i den måned, hvori uddannelsen begynder, er udeboende.
Ved flytning sker regulering tidligst fra kvartalet efter, at flytningen  

 er sket.
Ved flytning den 1. i et kvartal, regnes ændringen fra denne dato.  

 Bemærk, at ændring tidligst kan ske fra den måned, ansøgning er modtaget på  

 uddannelsesinstitutionen.
Eksempel 1. Hvis flytning sker den 1. april, og ansøgning modtages på  

 uddannelsesinstitutionen i løbet af april måned, tildeles støtte som  

 udeboende fra den 1. april.
Hvis ansøgning først modtages den 1. maj,  

 tildeles støtte som udeboende fra 1. maj.
Eksempel 2. Hvis flytning sker den 1. oktober, og ansøgning modtages den  

 1. oktober på uddannelsesinstitutionen, tildeles støtte som udeboende fra 1.  

 oktober.
Hvis ansøgning modtages den 3. oktober, er sidste frist for  

 ændringer i støtteåret overskredet, og støtte som udeboende kan først  

 tildeles fra 1. januar.
Ansøgning om ændring skal så indsendes på det  

 ansøgningsskema, der gælder for det kommende år.
 Eksempel 3. Hvis flytning sker den 2. januar, og ansøgning afleveres den  

 3. januar, tildeles støtte som udeboende fra den 1. april.
Aktuel forældreindkomst Regulering sker tidligst fra kvartalet efter, at ændringen er sket.
Det  

 samme gælder ved dødsfald.
Søskendefradrag Ved ændring sker regulering fra støtteårets begyndelse.
 Skattevæsenet ændrer forældrenes indkomstgrundlag.
 Ved ændring sker regulering fra begyndelsen af støtteåret.
 Forældrenes civilstand.
 Det er afgørende for støtteberegningsgrundlaget for 1991, om forældrene er  

 gift, separeret eller skilt den 1. oktober 1990. Der kan ske ændring af  

 beregningsgrundlaget fra begyndelsen af støtteåret 1991 for  

 uddannelsessøgende, som har fået støtte afhængig af begge forældres indkomst  

 i efteråret 1991, hvis forældrene er blevet skilt eller separeret før 1.  

 oktober 1990.
 Fradrag for kost og logi.
 Ved ændring sker regulering tidligst fra kvartalet efter, at ændringen er  

 sket.
 12. Studieinaktivitet.
 Spørgsmålet om studieinaktivitet bedømmes efter samme retningslinier som  

 hidtil.
 Dog er der sket den ændring, at støtte, der er udbetalt, efter at  

 inaktiviteten er indtrådt, vil blive krævet tilbagebetalt.
 Vi vil snarest udsende nærmere meddelelse herom.
 13. Uddannelsesinstitutionens pligt til at underrette SUstyrelsen.
 Uddannelsesinstitutionen skal straks underrette styrelsen om forhold, der  

 er af betydning for tildeling og tilbagebetaling af støtte.
Uddannelsesinstitutionen skal straks give meddelelse herom, hvis  

 støttemodtager - ikke mere er studieaktiv - får lønnet praktik, som udelukket støtte - tager orlov - afbryder uddannelsen - afslutter uddannelsen før det forventede tidspunkt - overgår til selvstudium - ikke længere opfylder mindstekravene med hensyn til ugentligt timetal  

 ved enkeltfagsundervisning - bliver hjemmeboende - opnår hel eller delvis fritagelse for betaling af opholdsudgifter eller - får anden offentlig ydelse, der udelukker uddannelsesstøtte helt eller  

 delvist - får ændret undervisningsafgiften.
Uddannelsesinstitutionen skal samtidig meddele den uddannelsessøgende - at der er sket indberetning til styrelsen - at støtteudbetalingen standses eller nedsættes - at for meget udbetalt stipendium og studielån vil blive krævet  

 tilbagebetalt Uddannelsesinstitutionen skal også underrette styrelsen, hvis  

 støttemodtager bliver studieaktiv igen.
Uddannelsesinstitutionen skal  

 samtidig meddele den uddannelsessøgende, at han eller hun er aktiv igen, og  

 skal aflevere et ansøgningsskema for at få SU igen.
 Afbrydelser, herunder orlov, skal meddeles, også i tilfælde, hvor den der  

 afbryder, ikke er aktuel støttemodtager.
Indberetning om - afbrydelse af uddannelse - overgang til selvstudium - overgang til studium på deltid - orlovsperioder sker på et særligt skema, som snarest vil blive sendt til  

 uddannelsesinstitutionerne.
Afbryder en uddannelsessøgende en uddannelse for umiddelbart efter at  

 fortsætte på samme uddannelsesretning ved en anden uddannelsesinstitution,  

 sker støttetildelingen på grundlag af den ansøgning, der er indsendt gennem  

 den første uddannelsesinstitution.
Uddannelsesinstitutionerne skal på særlige  

 skemaer, som snarest vil blive udsendt, give styrelsen meddelelse herom.
I  

 andre tilfælde skal der indsendes ny ansøgning gennem den anden  

 uddannelsesinstitution.
Der skal også indsendes ny ansøgning, hvis en  

 uddannelsessøgende skifter fra en uddannelse til en anden ved samme  

 uddannelsesinstitution.
Indberetning om - perioder med lønnet praktik - fradrag for kost og logi - undervisningsafgift sker på ansøgningsskemaet første gang, der søges støtte til en uddannelse.  

 For uddannelsessøgende, der ikke har søgt støtte i efteråret 1990, skal  

 indberetning ske på ansøgningsskemaet, når der søges støtte for 1991.
 Senere ændringer indberettes på særlige skemaer, som snarest vil blive  

 sendt til de uddannelsesinstitutioner, der har brug for dem.
 14. Tavshedspligt.
Uddannelsesinstitutionens medarbejdere og andre med tilknytning til  

 uddannelsesinstitutionen, som gennem arbejdet får kendskab til oplysninger om  

 ansøgeres og forældres private og økonomiske forhold, har tavshedspligt om  

 disse forhold.
Tavshedspligten ophører ikke ved udtræden af dette arbejde,  

 eller fordi stillingen forlades.
15. Opbevaring af ansøgninger.
Tilintetgørelse af resultatmateriale.
 Udfyldte ansøgninger skal opbevares i aflåst rum eller skab, når der ikke  

 arbejdes med ansøgningerne.
Støttelister, klippekortlister og kopi af afslagsbreve skal opbevares  

 under sådanne forhold, at de er utilgængelige for uvedkommende.  

 Resultatmateriale, der ikke indgår som en del af en konkret sag, skal  

 destrueres, så snart opbevaring ikke længere er nødvendig for at varetage de  

 pålagte opgaver.
Støttelister og kippekortlister skal destrueres inden for 3  

 år efter det pågældende støtteårs udløb.
Med venlig hilsen Birte Pinstrup BILAG Forslag til standardbrev til uddannelsessøgende, der afleverer deres  

 ansøgning om statens uddannelsesstøtte eller om ændring-af statens  

 uddannelsesstøtte for sent.
 Vi skal herved meddele, at din ansøgning om uddannelsesstøtte eller om  

 ændring af uddannelsesstøtte for 1991 ikke vil blive sendt til SU-styrelsen  

 og ikke behandlet, fordi vi har modtaget den efter 1. oktober 1991.
 Vi henviser til § 37, stk. 1, og § 38, stk. 1, i bekendtgørelse nr. 512 af  

 4. juli 1990 om uddannelsesstøtte.
 Hvis du vil søge om uddannelsesstøtte fra 1. januar 1992 eller søge din  

 uddannelsesstøtte ændret fra dette tidspunkt, skal du udfylde et  

 ansøgningsskema for 1992.
 Du kan klage over denne afgørelse til SU-styrelsen, Danasvej 30, 1780  

 København V.
