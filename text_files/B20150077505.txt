 Bekendtgørelse om ændring af bekendtgørelse om afmærkning af vejarbejder mv.
§ 1 I bekendtgørelse nr. 1129 af 18. september 2013 om afmærkning af vejarbejder mv., som ændret ved bekendtgørelse nr. 1211 af 16. oktober 2013 og bekendtgørelse nr. 1213 af 14. november 2014, foretages følgende ændringer:
 1. Overalt i bekendtgørelsen ændres »vejbestyrelsen eller vejmyndigheden« til: »vejmyndigheden«.
 2. I § 2, stk. 1, ændres »vejbestyrelse eller vejmyndighed« til: »vejmyndighed«.
 3. I § 5, stk. 4, og § 48, stk. 2, ændres »Vejbestyrelsen eller vejmyndigheden« til: »Vejmyndigheden«.
 4. I § 11, stk. 2, ændres »hovedlandeveje« til: »statsveje«.
 5. I § 3 indsættes efter nr. 5 som nyt nummer:
»6) Akutte driftsmæssige opgaver: Arbejdet gælder opgaver i og ved midterrabat på motorveje, som skal håndteres hurtigt.
Det akutte arbejde må maksimalt have en varighed på 15 minutter.
Det drejer sig om fjernelse af døde dyr, dækrester o. lign.« Nr. 6-29 bliver herefter nr. 7-30.
 6. I § 27 indsættes som stk. 3:
»Stk. 3. På motorveje, hvor der udføres kørende vejarbejde, kan færdselstavler opsættes alene i den ene side af kørebanen enten på tavlevogne i nødporet eller på TMA på kørebanen.
C 55 Lokal hastighedsbegrænsning, der angiver hastigheden forbi arbejdsstedet, skal da gentages på tavlevogn eller TMA mindst 2 gange inden arbejdsstedet med minimum 200 meters mellemrum.« 7. Efter § 27 indsættes:
»§ 27 a.  C 55 Lokal hastighedsbegrænsning kan, ved vejarbejde før motorvejsforgreninger, opsættes over vognbaner med angivelse af den hastighed, der gælder for hver vognbane.
Der må kun anvendes hastigheder på 80 km/h og 50 km/h.« 8. § 31, stk. 2, affattes således:
»Stk. 2. På motorveje skal advarselstavler opsættes ved begge sider af kørebanen 200  400 m foran farestedet.
A 39 Vejarbejde opsættes dog i større afstand i forhold til farestedet med angivelse af afstanden på undertavle.
I forbindelse med udførelse af akutte driftsmæssige opgaver i midterrabat fra en TMA placeret i vognbanen tættest på midterrabatten kan A 39 Vejarbejde undlades som forvarsling.
A 39 Vejarbejde skal dog opsættes på TMA.« 9. § 42, stk. 1,  affattes således:
»E 53,4 Område med fartdæmpning som midlertidig tavle må anvendes i kryds, i rundkørsler og på strækninger med prioritering eller signalregulering, når der aktuelt foregår manuelt vejarbejde i trafikområdet eller, hvis der er risiko for, at vejarbejdere træder ud i trafikområdet.« 10. I § 48, stk. 2, ændres »vejbestyrelses eller vejmyndigheds« til: »vejmyndigheds«.
 11. § 62, stk. 3, affattes således:
»Stk. 3. En begrænsningslinje, der tvinger trafikanten til at ændre retning, skal forsynes med løbelys, dog jf. stk. 8 og 9.« 12. § 62, stk. 8, affattes således:
»Stk. 8. Ved bevægeligt vejarbejde på lokalveje i dagslys med normal sigt må begrænsningslinjer udføres med N 44,1 Markeringscylinder med D 15 Påbudt passage monteret på den første N 44,1 Markeringscylinder, som trafikanterne møder.
Løbelys kan undlades.« 13. § 63, stk. 1, affattes således:
»Tværafspærring på kørebane skal etableres ved O 43-O 45 Spærrebomme mindst i størrelse 150x33 cm og forsynet med et Z 93 Gult blinksignal i begge ender, tændt hele døgnet.
Er bredden større end 3,0 m, skal der opsættes yderligere gule blinksignaler, så afstanden mellem de enkelte blinksignaler højst er 3,0 m.« 14. I § 66 indsættes som stk. 3:
»Stk. 3. N 44,3 Vognbanedeler skal placeres med højest 5 meters mellemrum, når den erstatter Q 44 Spærrelinje.« 15. Efter § 78 indsættes i kapitel 6:
»§ 78 a.  Ved bevægeligt vejarbejde kan Q 44 Spærrelinje undlades i forbindelse med C 51 Overhaling forbudt.« 16. § 85, stk. 2, ophæves.
 17. I § 93 ændres »vejbestyrelsens eller vejmyndighedens« til: »vejmyndighedens«.
§ 2 Bekendtgørelsen træder i kraft den 15. juni 2015.
