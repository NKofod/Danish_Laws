Told- og Skattestyrelsen er blevet spurgt om den skatte- og  

 bidragsmæssige behandling af egenpension og efterløn til borgmestre Styrelsen  

 svarede at der er tale om A-skattepligtige indkomster samt at efterlønnen  

 herudover var pålagt arbejdsmarkedsbidrag Told- og Skattestyrelsen tog ved besvarelsen udgangspunkt i  

 Indenrigsministeriets bek. nr. 1169 af 23. december 1993 om pension mv. til  

 borgmestre og amtsborgmestre mfl. § § 2, 6 og 7. Her fremgår det bl.a., at  

 egenpension til en borgmester svarer til den enhver tid gældende egenpension  

 til en tjenestemand i staten, jf. § 6, stk. 1 i lov om tjenestemandspension,  

 hvis pensionsalder og aflønning (lønramme) svarer til borgmesterens  

 pensionsalder og vederlagsmæssige lønramme, jf. bek. nr. 1168 af 23. december  

 1993 om vederlag mv. til borgmestre og amtsborgmestre mfl.
 Endvidere fremgår det, at efterlønnen består af et engangsvederlag, der  

 eventuelt kan suppleres med en yderligere løbende ydelse.
 Den enkelte borgmester kan vælge mellem pension og efterløn, og kan  

 således ikke oppebære de omhandlede indkomster samtidigt.
 Egenpension:
Tjenestemandspensioner er ikke omfattet af arbejdsmarkedsfondslovens  

 bidragspligt og bidragsgrundlag.
Det fremgår direkte af bemærkningerne til  

 det oprindelige forslag til lov om arbejdsmarkedsfonde - L 326 fra 1993 - og  

 følger i øvrigt lovens hovedprincip om, at personer og indkomstarter, der  

 ikke er omtalt i lovbestemmelserne, ikke er omfattet af loven.  

 Bidragspålæggelse af udbetalinger fra tjenestemandspensionsordninger  

 forudsætter således, at disse er nævnt i loven, hvilket ikke er tilfældet.
 Det beror herefter på en vurdering af, om egenpension til borgmestre kan  

 sidestilles med tjenestemandspensionsordninger, eller om der er tale om  

 pensionslignende ydelser efter AMFL § 7, stk. 1, litra b, og 8, stk. 1, litra  

 d.
 Af de forelagte oplysninger fremgik det, at egenpension til borgmestre er  

 fastsat i nøje overensstemmelse med de regler, der gælder for  

 tjenestemandspension.
Det var herefter Told- og Skattestyrelsens opfattelse, at der ikke skulle  

 betales arbejdsmarkedsbidrag af egenpensionen, men at de løbende udbetalinger  

 skulle medregnes i den skattepligtige indkomst efter SL § 4, litra c, og var  

 A-indkomst efter KSL § 43, stk. 2, jf.
KSLbek. nr. 768 af 19. september 1995,  

 ændret ved bek. nr. 761 af 20. august 1996, nu § 20, nr. 26.
 Vedrørende afgrænsningen af tjenestemandspensioner over for  

 pensionslignende ydelser henvises endvidere til afgørelse fra Ankenævnet for  

 Bidrag til Arbejdsmarkedsfondene offentliggjort i TfS 1996, 546.
 Efterløn:
Told- og Skattestyrelsen svarede, at uanset om beløbene udbetaltes som et  

 engangsvederlag eller som løbende ydelser, var der tale om bidragspligtige  

 pensionslignende ydelser, jf.
AMFL § 7, stk. 1, litra b, og 8, stk. 1, litra  

 d.
 Den udbetalende virksomhed, offentlige myndighed eller lignende skulle  

 opgøre bidragsgrundlaget og beregne samt indeholde bidraget, jf.  

 arbejdsmarkedsfondslovens § 11, stk. 6 og 10.
Ydelserne var A-skattepligtige efter SL § 4, litra c og KSL § 43, stk. 2,  

 jf.
KSLbek. nr. 768 af 19. september 1995, ændret ved bek. nr. 761 af 20.  

 august 1996, nu § 20, nr. 26.
 Endelig var det styrelsens opfattelse, at der efter  

 arbejdsmarkedsfondsloven skulle betales arbejdsgiverbidrag af efterlønnen,  

 idet kommunens bidragsgrundlag omfattede vederlag i penge mv. nævnt i lovens  

 § 8, stk. 1, litra a-d, jf. § 9, stk. 1.
