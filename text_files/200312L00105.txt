Fremsat den 10. december 2003 af  

 økonomi‑ og erhvervsministeren (Bendt Bendtsen) Forslag til Lov  

 om ændring af lov om varmeforsyning (Ophævelse af krav om tilslutningsredegørelse) § 1 I lov om varmeforsyning, jf. lovbekendtgørelse nr. 772  

 af 24. juli 2000, som ændret ved § 3 i lov nr. 316 af 22. maj 2002 og § 3 i  

 lov  

 nr. 452 af 10. juni 2003, foretages følgende ændringer:
 1.  


  

 § 3, stk. 2,  

  

 affattes således:
»  

 Stk. 2.  

  

  

 Økonomi- og erhvervsministeren kan fastsætte regler  

 eller træffe afgørelse om, at nærmere angivne forudsætninger skal lægges til  

 grund for den kommunale varmeforsyningsplanlægning.  

 « 2.  


  

 § 10  

  

 ophæves.
§ 2 Loven træder i kraft den 1. april 2004.
Bemærkninger til lovforslaget Almindelige bemærkninger 1. Lovforslagets formål og baggrund Lovforslaget følger op på regeringens ønske om at  

 regelforenkle.
 Opfølgningen sker ved at ophæve en paragraf, som vil resultere  

 i administrative lettelser hos kommunerne og de virksomheder, der leverer  

 fjernvarme og naturgas.
 Herudover præciseres det i lovforslaget, at økonomi- og  

 erhvervsministeren kan fastlægge forudsætninger for den kommunale  

 varmeforsyningsplanlægning i bekendtgørelsesform.
Efter varmeforsyningslovens  

 § 10 skal virksomheder, der leverer fjernvarme og naturgas, hvert andet år  

 forelægge  

 kommunalbestyrelserne en redegørelse for tilslutning til det kollektive  

 varmeforsyningsanlæg.
Bestemmelsen virker bebyrdende for  

 varmeforsyningsvirksomhederne og ofte formålsløs i de mindre kommuner, hvor  

 den  

 mulige udbygning er meget lille, og den foreslås derfor ophævet.
Ophævelsen vil medføre administrative lettelser hos kommunerne,  

 der herefter kan vælge at indhente og behandle redegørelser for tilslutningen  

 til de kollektive varmeforsyningsanlæg, når kommunalbestyrelserne mener, at  

 de  

 er nødvendige for deres planlægning.
Derudover vil ophævelsen føre til  

 lettelser for de virksomheder, der leverer fjernvarme og naturgas, da de  

 efter  

 ændringen kun skal udarbejde konkrete oplysninger på anmodning fra  

 kommunalbestyrelserne.
2. Økonomiske og administrative konsekvenser  

 for staten, amtskommuner, kommuner og erhvervsliv Lovforslaget forventes ikke at medføre øgede økonomiske  

 udgifter for stat, kommuner, amtskommuner eller erhvervslivet.
Forslaget om ændring af § 3, stk. 2, forventes ikke at medføre  

 administrative konsekvenser for stat, kommuner, amtskommuner eller  

 erhvervslivet, mens forslaget om ophævelse af § 10 forventes at medføre  

 administrative  

 lettelser for kommunerne.
Ved indførelsen af § 10 fik kommunerne imidlertid  

 ingen økonomisk kompensation, og der skal derfor ved ophævelsen af  

 bestemmelsen  

 ikke reduceres i kommunernes bloktilskud.
 Ophævelsen af § 10 vurderes at medføre administrative lettelser  

 for erhvervslivet (virksomheder der leverer fjernvarme og naturgas, hvoraf de  

 4  

 naturgasforsyningsvirksomheder og en del fjernvarmeforsyningsvirksomheder er  

 offentlige) svarende til ca. 4500 timer hvert andet år.
 Lovforslaget har været forelagt Erhvervs- og Selskabsstyrelsens  

 Center for Kvalitet i ErhvervsRegulering, som har vurderet, at forslaget ikke  

 indeholder administrative konsekvenser for erhvervslivet på samfundsniveau i  

 et  

 omfang, der berettiger, at det bliver forelagt et af Økonomi- og  

 Erhvervsministeriets virksomhedspaneler.
3. Miljømæssige konsekvenser Lovforslaget vurderes ikke at have miljømæssige konsekvenser.
4. Forholdet til EU-retten Lovforslaget indeholder ikke EU-retlige aspekter.
5. Høring Lovforslaget har været sendt i høring til følgende myndigheder  

 og organisationer:
 Affald danmark, Amtsrådsforeningen, Brancheforeningen for  

 Biogas, Dansk Industri, Dansk Energi, Danske Fjernvarmeværkers Forening, De  

 Danske Landboforeninger, Elkraft Transmission, Elsam A/S, Eltra, Elkraft  

 System, Foreningen af Danske Kraftvarmeværker, Foreningen for Slutbrugere af  

 Energi, Frederiksberg Kommune, Elsparefonden, CO-Industri, Renosam,  

 Organisationen for Vedvarende Energi, Kommunernes Landsforening, Københavns  

 Kommune, Energi E2, DONG A/S, Greenpeace Danmark, Hovedstadens Udviklingsråd  

 (HUR), Konkurrencestyrelsen, Energitilsynet, Dansk Erhvervsgartnerforening,  

 Håndværksrådet, Energiklagenævnet, Forbrugerrådet, Naturgas Fyn,  

 Oliebranchens  

 Fællesrepræsentation,  

    

  

 DONG Transmission,  

 Fællessekretariatet for HNG og Midt-Nord I/S,  

 DONG Energi-Service A/S,  

 Indukraft-Sekretariatet,  

 Finansministeriet, Skatteministeriet,  

 Miljøministeriet,  

    

  

 Brancheforeningen  

 for decentral kraftvarme, Skov- og Naturstyrelsen og Miljøstyrelsen.
Vurdering af  

 konsekvenser for lovforslaget Positive konsekvenser/ Mindreudgifter Negative konsekvenser/ Merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og  

 amtskommuner § 3, stk. 2 Ingen § 10 Lettelser for kommunerne Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet § 3, stk. 2 Ingen § 10 Lettelser for de virksomheder der leverer fjernvarme og  

 naturgas (de 4 naturgasforsyningsvirksomheder og en del fjernvarmeforsynings  

 virksomheder er offentlige) Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Efter varmeforsyningslovens § 3, stk. 2, kan økonomi- og  

 erhvervsministeren bestemme, at nærmere angivne forudsætninger skal lægges  

 til  

 grund for den kommunale varmeforsyningsplanlægning.
Bestemmelsen har været  

 anvendt til at udstede de generelle forudsætningsskrivelser, hvori ministeren  

 pålægger kommunerne at sørge for, at de kollektive varmeforsyningsanlæg  

 anvender en bestemt produktionsform samt en bestemt slags brændsel.
De generelle forudsætningsskrivelser offentliggøres ikke i  

 Lovtidende, og det forekommer derfor  af retssikkerhedsmæssige hensyn -  

 mest  

 hensigtsmæssigt, at ministeren fremover udsteder sine retningslinier i  

 bekendtgørelsesform  

 i stedet for ved generelle forudsætningsskrivelser.
Det foreslås derfor, at  

 formuleringen i § 3, stk. 2, ændres med henblik på at præcisere, at  

 ministeren  

 i medfør af loven kan fastsætte regler om, at nærmere angivne forudsætninger  

 skal lægges til grund for den kommunale varmeforsyningsplanlægning.
Det er  

 ikke  

 herudover hensigten at ændre i indholdet i bestemmelsen, som efter ændringen  

 fortsat giver adgang til, at ministeren kan give konkrete forudsætninger for  

 de  

 kommunale beslutninger i varmeplanlægningen.
En sådan forudsætning kan  

 eksempelvis være, at flere kommuner anmodes om at udarbejde et projekt for  

 naturgas-  

 eller kraftvarmeforsyning af kommunerne.
Til nr. 2 Ifølge varmeforsyningslovens § 10 skal kommunalbestyrelsen  

 følge udviklingen i tilslutningen til den kollektive varmeforsyning i  

 kommunen.  

 Derfor skal virksomheder, der leverer fjernvarme og naturgas, hvert andet år  

 forelægge kommunalbestyrelserne en redegørelse for tilslutningen til det  

 kollektive varmeforsyningsanlæg.  

 Energistyrelsen  

 har tidligere fået fremsendt redegørelserne til orientering, men afstod dette  

 administrativt,  

 da oplysningerne ikke fandt anvendelse.
 Da  

  

 omstillingen af fjernvarmeværkerne til kraft-varme,  

 naturgas eller lignende miljøvenligt brændsel nu stort set er foretaget,  

  

 da  

  

 bestemmelsen ofte forekommer formålsløs i de mindre kommuner, hvor den mulige  

 udbygning er meget lille, og  

  

 da  

  

 Energistyrelsen ikke mere anvender  

 oplysningerne fra redegørelserne, ses der ikke længere at være samme behov  

 for  

 at indhente oplysninger om status for tilslutningsforholdene i de kollektive  

 varmeforsyningsanlæg.
Ydermere fremgår det af  

 lovens § 3, stk. 1, at det påhviler kommunalbestyrelsen i samarbejde med  

 forsyningsselskaber  

 og andre berørte parter at udføre en planlægning for varmeforsyningen i  

 kommunerne, og lovens § 4, stk. 3, giver kommunalbestyrelsen hjemmel til at  

 indhente de oplysninger, der måtte være nødvendige for  

 varmeforsyningsplanlægningen.
Det bør derfor overlades til  

 kommunalbestyrelserne selv, hvilket grundlag de finder er nødvendigt for at  

 kunne udføre denne planlægning, og det ses derfor ikke længere at være  

 nødvendigt at opretholde lovens § 10.
Bilag 1 Lovforslaget  

 sammenholdt med gældende lov Gældende  

 formulering Lovforslaget § 1 I lov om varmeforsyning, jf. lovbekendtgørelse nr. 772  

 af 24. juli 2000, som ændret ved § 3 i lov nr. 316 af 22. maj 2002 og § 3 i  

 lov nr. 452 af 10. juni 2003, foretages følgende ændringer:
 § 3 .
 Stk. 2.  

  

 Økonomi- og  

 erhvervsministeren kan bestemme, at nærmere angivne forudsætninger skal  

 lægges til grund for den kommunale varme-forsyningsplanlægning, herunder for  

 afgørelser efter dette kapitel.
 1.  


  

 § 3, stk. 2,  

  

 affattes således:
»  

 Stk. 2.  

  

  

 Økonomi- og erhvervsministeren kan fastsætte  

 regler eller træffe afgørelse om, at nærmere angivne forudsætninger skal  

 lægges til grund for den kommunale varmeforsynings-planlægning.  

 « § 10.  

 Det påhviler  

 kommunalbestyrelsen at følge udviklingen i tilslutningen til den kollektive  

 varmeforsyning i kommunen.
Med henblik herpå skal virksomheder, der leverer  

 fjernvarme og naturgas, hvert andet år og første gang senest den 1. januar  

 1991 forelægge kommunalbestyrelsen en redegørelse for tilslutningen til  

 anlægget.
Såfremt de nævnte virksomheder driver kollektiv varmeforsyning i  

 flere kommuner, skal redegørelsen omfatte udviklingen i tilslutningen dels i  

 hver enkelt kommune, dels i det samlede forsyningsområde.
 Stk. 2.  

  

 Redegørelsen  

 skal nærmere belyse den stedfundne og forventede udvikling i tilslutningen  

 til anlægget og de initiativer, som er planlagt med henblik på at øge  

 tilslutningen.
 Stk. 3.  

  

 Som grundlag  

 for behandlingen i kommunalbestyrelsen skal redegørelsen ledsages af  

 projekter, der belyser de tekniske og økonomiske forudsætninger for  

 anvendelsen af de i §§ 11-13 nævnte styringsmidler.
 2.  

  

 § 10  

 ophæves.
§ 2 Loven træder i kraft den 1. april 2004.
