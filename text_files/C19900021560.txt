Indholdsfortegnelse Bilag: Bygge- og Boligstyrelsens bekendtgørelse af 18. juli 1990 om 5-års  

 eftersyn Forord Hermed udsendes en vejledning om 5-års eftersyn af bygninger, knyttet til  

 Bygge- og Boligstyrelsens bekendtgørelse af 18. juli 1990 om 5-års eftersyn.
 Bekendtgørelsen er optrykt som bilag til vejledningen.
 Systematikken i vejledningen er den, at de enkelte paragraffer i  

 bekendtgørelsen eller dele heraf er trykt med kursiv, hvorefter indholdet  

 kommenteres.
Indledning Kvalitetssikrings- og ansvarsreformen I 1986 trådte et sæt regler i kraft, der skal sikre kvaliteten i nyt  

 statsligt og statsstøttet byggeri under projektering, udførelse og i drift.  

 De nye regler går i hovedtræk ud på følgende:
a.
De enkelte ydelser under projektering og udførelse skal  

 kvalitetssikres.
b.
Der skal under udførelsen og i forbindelse med afleveringen sikres en  

 effektiv kontrol med den samlede kvalitet.
c.
Vedligehold og anden drift af byggeriet skal ske efter nærmere  

 fastlagte planer.
d.
Der gennemføres et eftersyn af byggeriet kort før udløbet af en periode  

 på 5 år, regnet fra afleveringen.
e.
Der er fastsat en ensartet 5-årig periode for rådgiveres,  

 entreprenørers og leverandørers ansvar for fejl og mangler.
f.
En byggeskadefond er oprettet for byggeri, der efter 30. juni 1986 får  

 støtte efter lov om boligbyggeri, og for byggeri, der modtager støtte efter  

 ældreboligloven.
De nye regler skal først og fremmest modvirke skader og andre svigt i  

 byggeriet.
Hvis skader trods alt opstår, skal det sikres, at der er midler  

 til hurtig udbedring.
Dette sidste sker gennem Byggeskadefonden, hvad angår  

 byggeri som nævnt under f) ovenfor.
 Denne vejledning handler om d) ovenfor.
Lovgrundlaget Eftersynets obligatoriske karakter i byggeskadefondsbyggeriet er slået  

 fast i lov om boligbyggeri, der i 1985 fik følgende bestemmelser i § 62 c i  

 det nye kapitel om Byggeskadefonden:
 »Fonden skal med henblik på at vurdere bygningernes tilstand og  

 registrere eventuelle skader inden 5 år fra afleveringen af det enkelte  

 byggeri under fonden forestå og afholde udgiften ved gennemførelsen af et  

 eftersyn (5-års eftersyn) af byggeriet.
Ved private andelsboliger opført væsentligt i bygherrens eget regi  

 beregnes 5-års-perioden fra skæringsdagen for byggeriets overgang fra anlæg  

 til drift.
Boligministeren fastsætter de nærmere regler herom.« Gennemgang af bekendtgørelsen § 1.  Bekendtgørelsen finder anvendelse på byggeri,  

 der er omfattet af Byggeskadefonden.
Byggeri under fonden Byggeskadefonden omfatter Statsbyggeriet For det statslige byggeri vil der senere blive taget stilling til  

 eftersynets gennemførelse.
Aktuelt fra 1991 De første 5-års eftersyn må påregnes at finde sted omkring årsskiftet  

 1990/1991, idet de nye regler som nævnt gælder for byggeri med tilsagn fra 1.  

 juli 1986 og fremefter.
§ 2,  stk. 1. Byggeskadefonden lader foretage et  

 eftersyn af byggeriet og afholder udgifterne herved.
Eftersynet påbegyndes  

 tidligst 50 måneder og afsluttes senest 54 måneder efter afleveringen af  

 byggeriet med afgivelse af en rapport, jf. § 6. Ved private andelsboliger  

 opført væsentligt i bygherrens eget regi beregnes de nævnte frister fra  

 skæringsdagen for byggeriets overgang fra anlæg til drift.
Eftersyn og ansvarsperiode Rådgivernes, entreprenørernes og leverandørernes ansvarsperiode i byggeri  

 under Byggeskadefonden er normalt 5 år.
 Perioden beregnes fra byggeriets aflevering, dog fra skæringsdagen, når  

 der er tale om privat andelsboligbyggeri, der i det væsentlige er gennemført  

 i bygherrens eget regi.
Tidsfrist Inden ansvarsperiodens udløb skal fonden og bygningsejeren kunne benytte  

 eftersynsresultatet til at få belyst, om der skal tages skridt til, at ansvar  

 eventuelt skal gøres gældende.
Der skal efter selve eftersynet være tid til  

 udarbejdelse af rapport samt fremsendelse af denne til fonden og  

 bygningsejeren.
Desuden skal disse have mulighed for at gennemgå rapporten og  

 nærmere overveje eventuelle ansvarsspørgsmål.
Der bliver efter § 2, stk. 1 mindst 6 måneder og højst 10 måneder til  

 disse aktiviteter.
Det er hensigtsmæssigt på denne måde at give et vist  

 spillerum, da fonden har brug herfor ved tilrettelæggelsen af eftersynene, og  

 da vejrliget kan spille en rolle for tilstandsvurderingen.
Indenfor det angivne tidsrum forudsættes eftersynet foretaget i en samlet  

 arbejdsgang bortset fra eventuelle yderligere undersøgelser.
Fonden  

 fastsætter rammer for tidsforbruget ved eftersynet af det enkelte byggeri.
Særligt om aflevering Boligstyrelsen har siden maj 1988 ved meddelelse af  

 tilsagn/forhåndstilsagn til almennyttigt boligbyggeri, private andelsboliger  

 og ungdomsboliger stillet vilkår om, at fagentrepriserne afleveres samtidig,  

 når samtlige fagentreprenørers arbejde er fuldført.
For såvidt angår  

 ældreboliger gælder samme regel, såfremt kommunalbestyrelsen har meddelt  

 tilsagn til byggeriet den 1. januar 1989 eller senere, jf. § 3, stk. 2 i  

 Boligstyrelsens bekendtgørelse nr. 693 af 18. november 1988 om administration  

 af ældreboliger.
I tilfælde, hvor der i byggeri med tilsagn før disse tidspunkter er flere  

 afleveringstidspunkter, er den første aflevering afgørende for beregning af  

 tidsfristen for 5-års eftersyn.
Det samme gælder ældreboliger, hvor tilsagn  

 er meddelt før 1. januar 1989.
 § 2,  stk. 2. Eftersynet består i en systematisk,  

 byggeteknisk gennemgang af byggeriet med det formål at beskrive og vurdere  

 dettes tilstand og herunder registrere skader og tegn herpå og om muligt  

 belyse skadernes årsager.
Gennemgangen omhandler alene de byggetekniske forhold og således ikke  

 spørgsmål om hverken byggeriets udformning eller funktionelle forhold.
Det  

 skal i denne forbindelse understreges, at der sondres mellem den tekniske  

 funktionskvalitet og den byggetekniske kvalitet.
Vurdering af den tekniske  

 funktionskvalitet er ikke omfattet af eftersynet.
Således er fx en vurdering  

 af en bygningsdels varmeisolerende og lydisolerende egenskaber ikke omfattet  

 af 5-års eftersynet.
 Eftersynets indhold uddybes i de nærmere retningslinier, som fonden  

 udarbejder.
Eftersynets formål Eftersynets formål er:
- skader - tegn på skader - iboende muligheder for skader, herunder risikobetonede bygningsdele,  

 også i vanskelig tilgængelige dele af bygningerne.
 Desuden er det væsentligt at få a)-c) gennemført på ensartet måde i  

 bygningsmassen under fonden.
Skade og svigt Ved skade forstås svigt (jf. nedenfor) som giver sig udslag i brud,  

 lækage, deformering, svækkelse eller ødelæggelse i bygningen eller i andre  

 fysiske forhold, når disse forhold væsentligt nedsætter bygningens brugbarhed  

 efter dens formål.
Ved svigt forstås, at materialer, konstruktioner eller bygningsdele i et  

 bygværk savner egenskaber, som efter aftaler eller forudsætninger, efter  

 offentlige forskrifter eller god byggeskik hører med.
Svigt omfatter alle  

 sådanne forhold uanset deres årsag.
 Begreberne skade og svigt er tilsvarende defineret i Byggestyrelsens  

 vejledning af 1986 om kvalitetssikring i byggeriet, bilag 3.
Nærmere om skader Eftersynet skal først og fremmest sigte på skjulte skader, men eventuelle  

 åbenbare skader skal selvfølgelig også registreres.
Der kan være tale om kendte skadetyper og om udviklingsskader.
De sidste  

 omfatter tilfælde, hvor bygningsdele savner egenskaber, som med rimelighed  

 har været forventet, men hvor svigt ikke kunne forudses med baggrund i den  

 viden, der fandtes på udførelsestidspunktet.
De kendte skadetyper bør eftersynet kunne afdække med op mod fuld  

 sikkerhed.
De øvrige skader kan ikke forventes afdækket i samme omfang, da  

 den fornødne forhåndsviden pr. definition ofte vil mangle.
Men  

 udviklingsskader kan i et vist omfang indkredses ved, at den  

 bygningssagkyndige, der står for eftersynet, er opmærksom på alle unormale  

 forhold i bygningen, og ved at gennemførte forsøg eller brug af nye  

 materialer foreligger oplyst ved eftersynet, således at dette særlig kan  

 sætte ind på disse felter, eventuelt med specielt sagkyndig bistand.
Også tegn på skader omfattes af eftersynet.
Herved vil bl.a. nedsat  

 holdbarhed eller kortere levetid end aftalt eller forventet typisk skulle  

 registreres ved eftersynet.
Efter omstændighederne kan forekomst af  

 usædvanlig omfattende vedligehold eller stadige, betydelige reparationer  

 tages som tegn på skade.
 Det kan være tegn på (kommende) skader, hvis en bygningsdels tilstand er  

 ringere end forventeligt efter det tidsrum, der er gået siden afleveringen,  

 målt ud fra aftalt eller sædvanlig kvalitet.
Eftersynet må støtte sig til bygningens løbende drift og overvågning, og  

 herved bliver den samlede effektivitet i bygningsovervågningen større.
De  

 stadig gentagne vurderinger gør det muligt at kontrollere udviklingen i fx  

 murrevner og således få et bedre indtryk af disses iboende farlighed.
Eftersynet er således et naturligt led i bygningsdriften, men vil set i  

 forhold til den løbende overvågning af en bygning være grundigere og mere  

 formaliseret.
Desuden har eftersynet betydning i forhold til den 5-årige  

 ansvarsperiode som tidligere nævnt.
Eftersynet tager sigte på alle skader.
Herved kommer eftersynet også til  

 at virke som en kontrol af bygningsejerens drift i bygningens første 5  

 driftsår.
Bygningens vedligeholdsforhold bliver således belyst.
Eftersynet omfatter bygninger med tilhørende faste installationer.  

 Friarealer og ledninger udenfor bygningen er ikke med.
Den nærmere  

 afgrænsning foretages af Byggeskadefonden.
Særligt om eftersyn af beton Basisbetonbeskrivelsen for bygningskonstruktioner (BBB) blev gjort  

 obligatorisk i statsligt og statsstøttet byggeri ved cirkulære af 6.1.1987 om  

 brug af beton.
Efter cirkulæret er det bygherrens ansvar, at BBB overholdes.
Der skal derfor ved eftersynet foreligge dokumentation for, at BBB har  

 været anvendt ved byggeriet.
Er BBB i undtagelsestilfælde fraveget i medfør  

 af § 4 i cirkulæret om brug af beton, skal dokumentationen godtgøre, at  

 fravigelsen har været rimelig.
Det skal endvidere godtgøres, at beton  

 fremstillet på anden måde har mindst samme styrke, holdbarhed og øvrige  

 relevante egenskaber som beton, fremstillet efter BBB.
 Ved planlægning og gennemførelse af betoneftersynet skal det således  

 konstateres, om de stillede krav i BBB er opfyldt, hvilket sker ved kontrol  

 af dokumenter fra projektering og udførelse, og om der er tegn på skader  

 eller svigt, hvilket sker ved at foretage et faktisk eftersyn af betonen.
 Bygge- og Boligstyrelsen udsender en vejledning om 5-års eftersyn af  

 beton, hvori dokumentationens omfang er nærmere beskrevet.
AB Bestemmelserne om aflevering og afhjælpning i Almindelige betingelser for  

 arbejder og leverancer i bygge- og anlægsvirksomhed (AB) berøres ikke af  

 reglerne om 5-års eftersyn.
Viden om 5-års eftersyn Viden om gennemførelse af 5-års eftersyn fås i Hovedindholdet er en oversigt over eftersynsmetoder og teknisk udstyr til  

 eftersyn.
Desuden findes stof om målinger og disses sikkerhed samt om  

 kalibrering.
 Heri findes stof om vurderingskriterier samt oversigt over typiske skader.
Desuden forudsættes ved eftersynet anvendt alment teknisk fælleseje om  

 byggeskader, tilstandsvurderinger samt om levetider og nedbrydningsforløb for  

 bygningsdele.
Relevante er først og fremmest Byg ERFA-bladene og fondens  

 erfaringsformidling.
 § 2,  stk. 3. Eftersynet skal omfatte prøver af  

 betonkonstruktioner, der er udsat for vejrliget, i de tilfælde, hvor det ikke  

 er dokumenteret, at den anvendte beton svarer til basisbetonbeskrivelsen.
 Såfremt det ved eftersynet ikke er dokumenteret, at betonen svarer til  

 basisbetonbeskrivelsen for bygningskonstruktioner (BBB) kan det komme på tale  

 at foretage prøver af betonkonstruktioner som led i eftersynet.  

 Byggeskadefonden fastsætter i medfør af bekendtgørelsens § 8 nærmere  

 retningslinier for gennemførelse af sådanne betonprøver og vil i hvert enkelt  

 tilfælde kunne beslutte, om betonprøvning skal gennemføres.
Bestemmelsen i § 2, stk. 3 skal ses som en opfølgning af BBB.
Det er  

 vigtigt, at BBB faktisk overholdes, da betonskader som bekendt har kostet  

 samfundet meget store summer.
 § 2,  stk. 4. Fonden drager omsorg for, at udgiften  

 ved eftersyn indenfor en 3-års periode i gennemsnit ikke overstiger 1/2 pct.  

 af byggeriernes anskaffelsessum.
Udgift Fonden må nuancere eftersynsindsatsen - og dermed udgiften dertil - efter  

 bygningernes art, herunder især efter den formodede risiko for skader.
Hvis eftersynet eller forholdene iøvrigt peger på et muligt behov for  

 yderligere bygningsundersøgelser, må fonden tage stilling til, om sådanne  

 undersøgelser er nødvendige af hensyn til fondens risiko.
Eventuelle  

 yderligere undersøgelser i tilfælde af uklarhed om skaders art og omfang skal  

 formentlig typisk udføres af specialister.
 Fonden må holde udgifterne til 5-års eftersynet på et niveau, så der  

 bliver plads til at betale undersøgelser som nævnt netop indenfor summen af  

 1/2 pct.-bidragene.
Udenfor 1/2 pct.-bidragene falder mulige undersøgelser, der er led i  

 fondens overvejelser om skadedækning og udbedring af skader.
Sådanne udgifter  

 kan eventuelt indgå i finansieringen af udbedringsudgifter.
 Om sådanne udgifter kan dækkes af eventuelle erstatningsansvarlige,  

 afhænger af almindelige erstatningsregler.
Betaling Fonden fastsætter regler for betaling af eftersynet.
 Betalingen vedrører eftersynets forberedelse, tilrettelæggelsen samt selve  

 eftersynet, beskrivelsen og vurderingen af tilstanden samt udarbejdelsen af  

 rapporten.
 § 3,  stk. 1 Eftersynet foretages af en  

 bygningssagkyndig, der har erfaring i bygningseftersyn og  

 bygningsprojektering.
De bygningssagkyndige Det er fonden og ikke bygningsejeren, der står for eftersynet.
Det er således fonden, der antager og afskediger de bygningssagkyndige,  

 der skal udføre eftersyn, og bestemmer disses virkefelt.
De pågældende skal  

 som teknikere eller udførende være beskæftiget i byggeriet, have en vis  

 erfaring og have kendskab til den samlede byggeproces, dvs. såvel  

 projektering som udførelse.
Fonden forudsættes ikke selv at have personale til eftersynene, men som  

 den normale ordning at indgå konsulentaftaler.
Fonden må afgøre, om det er  

personer eller virksomheder , der antages.
Det er ligeledes overladt  

 til fonden at afgøre, om de pågældende skal have bestemte distrikter og  

 antages på et bestemt åremål, eller om de skal antages til den enkelte opgave  

 eller til flere opgaver på een gang.
 Det må påregnes, at samme eftersynsvirksomhed i almindelighed vil kunne  

 gennemføre hele eftersynet af normale bygninger (normalsyn), men at der ved  

 tegn på mere specielle forhold (særsyn) kan blive brug for særlig  

 sagkundskab.
 Kvalitetsmålestationer kan være velegnede i forbindelse med eftersyn.
 § 3,  stk. 2. Fonden fastsætter retningslinier om de  

 bygningssagkyndiges uafhængighed i forhold til opførelsen og driften af de  

 byggerier, der skal gennemgås.
Habilitet Fonden har bestemt, at den, der udfører et eftersyn, ikke må have eller  

 have haft med byggeriets gennemførelse eller drift at gøre som ejer,  

 rådgiver, entreprenør, leverandør, tilsynsmyndighed eller bygningsforvalter.  

 Reglen gælder også personer, der har haft et tilknytningsforhold til  

 virksomheder, som er omfattet af inhabilitetsreglen.
 Ved »bygningsforvaltere« forstås ejendommens administrator og  

 funktionærer samt antagne rådgivere, servicefirmaer eller forretningsførere.
 Iøvrigt gælder de habilitetsmæssige og etiske regler i ABR kap. 1.1. Efter  

 omstændighederne kan disse betyde, at en bygningssagkyndig må anses for  

 inhabil til eftersynet, selv om der ikke foreligger noget forhold som ovenfor  

 omtalt.
§ 3,  stk. 3. Den bygningssagkyndige er overfor fonden  

 ansvarlig efter dansk rets almindelige erstatningsregler for fejl og  

 forsømmelser ved opgavens løsning.
Ansvaret kan ved aftale begrænses  

 beløbsmæssigt.
Ansvaret ophører 5 år efter afgivelsen af eftersynsrapporten  

 til Byggeskadefonden.
 Stk. 4.  Retstvister efter stk. 3 kan indbringes for  

 Voldgiftsretten for bygge- og anlægsvirksomhed.
Ansvar Den bygningssagkyndige skal arbejde efter »Almindelige bestemmelser  

 for teknisk rådgivning« (ABR), og er ansvarlig efter disse bestemmelsers  

 pkt. 6.2.
 Anvendelsen af ABR er obligatorisk indenfor statsligt og statsstøttet  

 byggeri.
ABR indeholder følgende regel om beløbsbegrænsning af ansvaret: »Ved  

 eftersyn af bygninger er ansvaret - med mindre andet er aftalt - begrænset  

 til et beløb på 2,5 mill. kr.« Fonden må kontrollere, at sædvanlig ansvarsforsikring er tegnet.
Med »retstvister« i stk. 4 menes tvister mellem fonden og den  

 bygningssagkyndige om eventuelle fejl og forsømmelser i forbindelse med  

 eftersynet.
Retstvister om mangler ved de eftersete bygninger vil blive  

 behandlet i reglerne om fondens skadedækning.
 § 4.  Byggeskadefonden orienterer bygningsejeren om  

 eftersynet senest 2 måneder før påbegyndelsen.
 Stk. 2.  Bygningsejeren er forpligtet til at meddele  

 fonden enhver oplysning om byggeriets opførelse og drift, som er nødvendig  

 for gennemførelse af 5-års eftersynet, jf. § 62 j i lov om boligbyggeri.
Stk. 3.  Bygningsejeren skal sikre, at den  

 bygningssagkyndige har adgang til byggeriet samt har mulighed for at udtage  

 prøver og gennemføre målinger i nødvendigt omfang.
Fonden afholder udgifterne  

 til efterreparationer, som er nødvendige som følge af det gennemførte  

 eftersyn.
Grundlag for eftersynet Grundlaget for eftersynet vil typisk være:
 Projekttegninger og beskrivelser, revideret i overensstemmelse med den  

 faktiske udførelse, herunder foreliggende oplysninger om bygningsdeles  

 forventede holdbarhed og levetid.
 Kontroldokumenter vedrørende opførelsen, afleveringsrapporter og  

 dokumenter vedrørende garantifrigivelse.
 Oplysninger om forsøg og brug af nye materialer eller konstruktioner i  

 byggeriet.
 Driftplaner, herunder vedligeholdsinstrukser.
 Oplysninger om skader, som er konstateret siden afleveringen  

 (skæringsdagen ved private andelsboliger opført væsentligt i bygherrens eget  

 regi).
 Desuden gennemgås i nødvendigt omfang:
 Driftjournaler og eventuelle tilstandsrapporter, oplysninger fra  

 driftpersonale og brugere om driften og konstaterede unormale forhold samt  

 oplysninger om udførte reparationer og andre indgreb i bygningsdele.
 Bygningsejerens oplysningspligt omfatter endvidere dokumentation for, at  

 basisbetonbeskrivelsen har været anvendt ved byggeriet, jf. § 2, stk. 3.
Efter § 62 j i boligbyggeriloven er bygningsejeren og bygherren forpligtet  

 til at meddele fonden enhver oplysning, der er nødvendig for fondens  

 administration.
Bestemmelserne i bekendtgørelsens § 4, stk. 2 er en  

 præcisering og uddybning af bestemmelsen i boligbyggerilovens § 62 j.
 Da udgifterne til eftersynet i gennemsnit ikke må overstige 1/2 pct. af  

 anskaffelsessummen, er det forudsat, at grundlaget for eftersynet er til  

 stede hos bygningsejeren i systematiseret form.
 Efter bekendtgørelsens § 4, stk. 1, får bygningsejeren 2 mdr. til at sørge  

 for at samle det nødvendige materiale til brug for den bygningssagkyndige.
Uanset at det er forudsat, at projekttegninger, beskrivelser og  

 kontroldokumenter i overensstemmelse med kvalitetssikringscirkulæret er til  

 stede for eftersynet, kan det ikke udelukkes, at det i en overgangsperiode  

 vil kunne volde visse vanskeligheder for bygningsejeren at fremskaffe  

 materialet.
Bygningsejeren må i givet fald efter nærmere aftale med  

 Byggeskadefonden eventuelt foretage en rekonstruktion, således at et  

 forsvarligt eftersyn kan foretages.
Det vil fx kunne ske på grundlag af det  

 materiale, som kommunen i medfør af byggelovgivningen og  

 boligbyggerilovgivningen er i besiddelse af.
 Bygningsejeren har en selvstændig interesse i fremskaffelse af det  

 nødvendige materiale bl.a. for at kunne løfte bevisbyrden for, at der er tale  

 om en bygningsskade, som fonden er pligtig at dække.
Svigtende grundlag Fonden må i sine aftaler med de bygningssagkyndige betinge sig, at disse,  

 inden eftersynet udføres, underretter fonden, hvis grundlaget er mangelfuldt.  

 Fonden må i så fald rette henvendelse til bygningsejeren om supplering af  

 grundlaget.
Efterreparationer Eftersynet forudsættes normalt at bygge på ikke-destruktive eller kun let  

 destruktive metoder.
Omfanget af efterreparationer vil derfor normalt være  

 lille.
 § 5.  Bygningsejeren indkalder repræsentanter for  

 beboerne og en eventuel tilsynsmyndighed til møde med den bygningssagkyndige  

 om tilrettelæggelsen af eftersynet.
 Stk. 2.  Bygningsejeren underretter repræsentanterne for  

 beboerne og eventuel tilsynsmyndighed om eftersynets påbegyndelse.
Tilstedeværelse ved eftersynet Bygningsejeren samt dennes repræsentanter, fx forretningsfører og  

 ejendomsfunktionær, har ret til at være til stede ved eftersynet.
Det samme  

 gælder repræsentanter for beboerne samt fra en evt. kommunal  

 tilsynsmyndighed.
I det almennyttige byggeri repræsenteres beboerne af  

 afdelingsbestyrelsen.
Møde om eftersynet Det vil være hensigtsmæssigt, hvis bygningsejeren samtidig med  

 underretningen efter stk. 2 indkalder til et møde, hvor der er adgang til at  

 drøfte den bygningssagkyndiges foreløbige plan for gennemførelsen af 5-års  

 eftersynet.
 Hvis den bygningssagkyndige på baggrund af drøftelserne på mødet finder,  

 at der er behov for at foretage væsentlige ændringer i den nævnte plan, skal  

 ændringerne evt. forelægges Byggeskadefonden med henblik på en justering af  

 aftalegrundlaget for eftersynet mellem fonden og den bygningssagkyndige.
På mødet kan det eventuelt aftales, i hvilket omfang den nævnte  

 personkreds overværer selve eftersynet.
Fx kan det være hensigtsmæssigt, hvis  

 repræsentanterne for bygningsejeren følger dele af bygningsgennemgangen ret  

 nøje.
Men også repræsentanterne for en kommunal myndighed, der fører tilsyn  

 med byggeriets vedligeholdstilstand, samt repræsentanterne for beboere vil  

 kunne have interesse i at følge gennemgangen i et vist omfang.
Indvendinger mod eftersynet Eftersynet er ikke et forum for drøftelser af eventuelle skaders art og  

 betydning og de deraf følgende ansvarsforhold.
Måtte bygningsejerne have  

 indvendinger mod eftersynets resultater, må de overfor Byggeskadefonden  

 fremsætte bemærkninger til de færdige eftersynsrapporter.
Rapporterne kan  

 indgå i en eventuel retlig behandling på linie med andre partsindlæg.  

 Eftersynets resultat kan blive prøvet under eventuelle syns- og  

 skønsforretninger, men der åbnes ikke mulighed for et nyt eftersyn.
 Det anførte udelukker ikke, at den bygningssagkyndige under eftersynet  

 indhenter opklarende oplysninger fra tilstedeværende repræsentanter for  

 beboere eller andre.
 § 6.  Den bygningssagkyndige udarbejder en rapport om  

 eftersynet, som afgives til Byggeskadefonden inden den frist på 54 måneder,  

 der er nævnt i § 2.
Stk. 2.  Rapporten skal indeholde en beskrivelse af det  

 foretagne eftersyn samt en fortegnelse over konstaterede skader og tegn på  

 skader.
Rapporten skal endvidere indeholde en beskrivelse og vurdering af  

 bygningstilstanden, herunder særlig vedligeholdstilstanden.
 Stk. 3.  Fortegnelsen over konstaterede skader eller  

 tegn på skader skal opstilles systematisk efter bygningsdele og indeholde  

 følgende oplysninger:
Rapportfristen Reglen i stk. 1 forudsætter, at fonden bestiller eftersynet så betids, at  

 den bygningssagkyndige kan nå både eftersyn og rapportering inden de 54  

 måneder.
 Fonden må desuden i sine aftaler med de bygningssagkyndige betinge sig, at  

 rapporten afgives til fonden snarest muligt, og at 54-måneders fristen  

 overholdes.
Eventuelle yderligere undersøgelser som nævnt i § 2, stk. 3 må også  

 udføres indenfor 54-måneders fristen, bortset fra særlig tidkrævende  

 undersøgelser, fx på laboratorier.
Resultatet af sådanne undersøgelser indgår  

 i rapporten.
Skadefortegnelserne Skadefortegnelserne må opstilles systematisk efter bygningsdele, og skal  

 indeholde de oplysninger om enkelte skader eller tegn på skader, som er nævnt  

 i stk. 3. Med til »omfanget« af skader hører de potentielle  

 muligheder for, at skader vil sprede sig eller få følgevirkninger.
Ikke ansvar og udbedring Eftersynsrapporten skal ikke tage stilling til afhjælpning eller omfatte  

 vurdering af udgifterne ved udbedring af eventuelle skader, men alene  

 redegøre for skadernes teknisk-fysiske karakter og om muligt disses årsager.  

 Ej heller skal rapporten tage stilling til ansvarsforhold og andre juridiske  

 spørgsmål.
Eventuelle retstvister om fejl og mangler i byggeriet må efter  

 iøvrigt gældende regler indbringes for Voldgiftsretten for bygge og  

 anlægsvirksomhed.
Præcist indhold Det er væsentligt, at rapporterne er ret præcise og ikke indeholder  

 forbehold og vage formuleringer.
Dette problem må bl.a. klares gennem  

 eventuelle skemaers udformning, og den praksis, der kan bygges på fra  

 hidtidige tilstandsvurderinger.
 § 7.  Fonden sender efter gennemgang af rapporten en  

 kopi heraf til bygningsejeren og til kommunalbestyrelsen.
Bygningsejerens behov for rapporten Bygningsejeren har brug for hurtigt at få rapporten for at vurdere, om den  

 giver grundlag for at gøre ansvar gældende for fejl og mangler.
Dette har  

 især betydning ved fejl og mangler, der ikke falder ind under fondens  

 dækningsområde.
Forhold til bygningsdriften Bygningsejeren må desuden på grundlag af eftersynsrapporten tage stilling  

 til, om der er behov for at ændre foreliggende driftplaner for den pågældende  

 bygning.
 § 8.  Fonden fastsætter nærmere retningslinier om  

 eftersynets gennemførelse samt om eftersynsrapportens form og indhold.
Eftersynets gennemførelse § 8  tager sigte på at gøre eftersynet så effektivt  

 som muligt.
 Fonden fastlægger nærmere retningslinier.
Forberedelse Forberedelsen af eftersynet går ud på, at materialet fra opførelse og  

 drift gennemgås med henblik på at ordne bygningsdelene i følgende  

 risikoklasser:
 Ved risiko forstås sandsynligheden for svigt x følgevirkningernes  

 størrelse.
 Bygningseftersyn kan ske på flere niveauer, og en opdeling kan angives  

 således:
Niveau 1: visuel besigtigelse Niveau 2: visuel besigtigelse og brug af enkelt måleudstyr på udvalgte  

 områder, herunder besigtigelse af bygningsdele, der er skjult af monterbare  

 afdækninger (nedhængte lofter, lemme til rørskakter etc.), men som i øvrigt  

 er visuelt tilgængelige.
Niveau 3: dyberegående ikke-destruktive (eller kun let destruktive)  

 undersøgelser med mere omfattende måleudstyr, herunder undersøgelser, der  

 omfatter fx TV-inspektion af kloak, røntgenmålinger, ultralydmålinger og  

 neutronmålinger.
Omfatter også visuelt utilgængelige bygningsdele.
Niveau 4: undersøgelser, der kræver indgreb i bygværket og deraf følgende  

 efterreparation, som fx udboring af betonkerner, udtagning af rørstykker til  

 laboratorieanalyse og aftagning af facadebeklædninger.
Omfatter normalt  

 betydelig brug af måleudstyr.
 5-års eftersynet må tilrettelægges i form af en tilpasning af niveauer til  

 risikoklasser.
 § 9.  Bekendtgørelsen træder i kraft den 1. august  

 1990.
Ikrafttræden Ikrafttrædelsesdatoen er uden større betydning, da bekendtgørelsen  

 omfatter alt byggeri under Byggeskadefonden med tilsagn siden 1. juli 1986,  

 og da eftersynet skal finde sted 5 år efter det enkelte byggeris aflevering  

 (skæringsdatoen for private andelsboliger opført væsentligt i bygherrens eget  

 regi).
