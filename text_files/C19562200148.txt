 Fastsat af Lærlingerådet i henhold til § 19, stk. 5, i lov nr. 120 af 7.  

 maj 1937 om lærlingeforholdet.
I § 19, stk. 5, i lov nr. 120 af 7. maj 1937 er det bestemt, at for så  

 vidt et fagligt udvalg skønner det formålstjenligt, at der inden for faget  

 fastsættes regler for, hvori uddannelsen skal bestå, kan udvalget, når 2/3 af  

 medlemmerne er enige herom, gøre indstilling i så henseende til  

 Lærlingerådet.
For så vidt rådet herefter fastsætter sådanne regler, er disse  

 bindende for fagets læremestre.
 Efter at Lærlingerådet fra Metalindustriens Lærlingeudvalg har modtaget  

 indstilling om ændring af de af rådet under 14. juni 1948 fastsatte regler  

 for lærlingeuddannelse inden for smede- og maskinarbejderfaget, fastsætter  

 rådet herved i henhold til den rådet tillagte bemyndigelse nedenstående  

 uddannelsesregler, som angiver mindstemålet for uddannelsen i  

 skibsbygningsarbejderbranchen inden for smede- og maskinarbejderfaget.
---------- Arbejdsområde.
 Fremstilling og reparation af stålskibe.
 Pleje og vedligeholdelse af værktøj og værktøjsmaskiner.
 Lærlingens tiltrædelsesalder.
 Ingen kan tiltræde et læreforhold i denne branche før det fyldte 16. år.
 I løbet af læretiden skal lærlingen opnå kendskab til og færdigheder i  

 nedennævnte arbejder.
 Obligatorisk grunduddannelse.
 Inden for det første læreår (dog fortrinsvis inden for de første 6  

 måneder) skal lærlingen i ca. 3 måneder ved udførelse af de i nedennævnte  

 vejledning (* 1) anførte opgaver eller ved udførelse af tilsvarende arbejder  

 oplæres ved følgende: Måling, opmærkning, filing, mejsling, savning, boring,  

 gevindskæring med snittap og skærebakke, bukning, retning, klipning samt  

 slibning af håndværktøj.
 Obligatorisk videreuddannelse.
Oplæring ved: Bearbejdning af plader og profiler.
Tilpasning, samling og  

 opstilling.
Boring og forsænkning.
El-svejsning.
Anvendelse af mekanisk  

 håndværktøj.
 Videreuddannelse i de under grunduddannelsen nævnte discipliner i det for  

 branchen fornødne omfang.
 Pleje og vedligeholdelse af værktøj og værktøjsmaskiner.
 Ønskelig videreuddannelse.
Nitte- og stemmearbejde.
Autogensvejsning og flammeskæring.
Betjening af  

 de inden for skibsbygning anvendte værktøjsmaskiner.
 I øvrigt beskæftigelse ved andet på virksomheden forekommende fagligt og  

 for oplæringen værdifuldt arbejde.
 Teoretisk uddannelse.
 Den teoretiske undervisning skal omfatte tegningslæsning, fagtegning for  

 skibsbyggere, værkstedsteknik, materiallære, fysik, faglig regning, dansk og  

 medborgerkundskab.
 Lærlingerådet, den 4. juli 1956.
JACOBI / Chr.
Lund Inden for smede- og maskinarbejderfaget an lærlinge oplæres under een af  

 følgende tre hovedgrupper:
A: Maskinarbejdergruppen, B: Mekanikergruppen og C: Smedegruppen.
 Oplæringen skal foregå inden for en af de nedenfor anførte  

 oplæringsbrancher, for hvilke læretidens varighed er fastsat som angivet.  

 (Den i parentes anførte læretid gælder for tilfælde, hvor hele den for faget  

 fastsatte teoretiske undervisning gives lærlingen på dagskole).
 I læretiden skal lærlingen gennemgå en praktisk uddannelse som  

 angivet i de for vedkommende branche af Lærlingerådet fastsatte  

 uddannelsesregler (se herom foregående side) og en teoretisk uddannelse.  

 Den for faget fastsatte teoretiske undervisning skal finde sted i fagklasser  

 og gives særskilt for lærlinge på samme uddannelsestrin i overensstemmelse  

 med de af handelsministeriet til enhver tid godkendte undervisningsplaner og  

 med anvendelse af de af Statens tilsyn med håndværkerundervisningen for faget  

 autoriserede undervisningsmidler.
(* 1) Metalindustriens Lærlingeudvalg har udarbejdet, en vejledning, der  

 indeholder tegninger og arbejdsinstruktion til en række forskellige  

 øvelsesarbejder.
Vejledningen kan af læremesteren købes ved henvendelse til  

 Metalindustriens Lærlingeudvalg, Nørrevoldgade 34, 3. sal, København K.
 (* 2) Ingen kan tiltræde et læreforhold i de med (* 2) mærkede brancher  

 før det fyldte 15. år.
 (* 3) Ingen kan tiltræde et læreforhold i de med (* 3) mærkede brancher  

 før det fyldte 16. år.
