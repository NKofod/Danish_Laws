Dispensation fra støttetidsreglerne gives ikke ved udeblivelse fra  

 lørdagseksamen af religiøs årsag Ankenævnets brev af 25. september 1991:
 I et brev af 11. april 1991 har De klaget over, at Styrelsen for Statens  

 Uddannelsesstøtte har afslået at dispensere fra støttetidsreglerne.
Som begrundelse for Deres ønske om, at der ses bort fra 1 år af Deres  

 hidtidige studietid på korrespondentstudiet, anfører De, at der i maj-juni  

 1989 faldt eksamener på 4 lørdage, og da De er adventist og holder helligdag  

 om lørdagen, kunne De ikke gå til eksamen, hvorved De mistede 1 år.
De havde  

 i forvejen gået 1 år om på grund af en ikke-bestået eksamen i 1987.
Styrelsen har i anledning af Deres klage afgivet en udtalelse i et brev af  

 17. maj 1991, hvoraf De har fået tilsendt en kopi.
Styrelsen finder ikke, at  

 det forhold, at De af religiøse årsager ikke kan deltage i eksamener om  

 lørdagen, er omfattet af dispensationsadgangen i § 26, stk. 1, i  

 Undervisningsministeriets bekendtgørelse nr. 512 af 4. juli 1990 om  

 uddannelsesstøtte.
I denne regel fastsættes, at »Styrelsen kan bestemme, at støttetiden  

 ud over de i lovens § 3, stk. 4-6, nævnte tilfælde kan forlænges, eller  

 tidligere indskrivningsperioder ikke skal fradrages i støttetiden på grund af  

 sygdom, fødsel, aftjening af værnepligt, udførelse af videnskabeligt arbejde,  

 arbejde der er omfattet af § 2, stk. 6, eller andre særlige forhold.« §  

 2, stk. 6, vedrører rådsarbejde og studentersocialt arbejde.
Bestemmelserne i  

 lovens § 3, stk. 4-6, kan ikke anvendes i Deres tilfælde, da De er omfattet  

 af overgangsreglerne i bekendtgørelsens § 22.
Disse overgangsregler har medført, at De ved indplaceringen i  

 klippekortsystemet automatisk har fået tillagt 1 års ekstra støtte.
Deres  

 støttemuligheder ved korrespondentuddannelsen udløb herefter den 31. januar  

 1991.
Ankenævnet kan tiltræde styrelsens afgørelse om ikke at dispensere for det  

 studieår, De tabte på grund af lørdagseksamenerne, idet nævnet ikke finder,  

 at Deres vægring mod at gå til eksamen om lørdagen falder ind under de  

 »andre særlige forhold«, som i henhold til § 26, stk. 1, kan åbne  

 mulighed for forlængelse af støttetiden.
Der er allerede i kraft af  

 overgangsreglerne tillagt Dem 1 års ekstra støttetid.
