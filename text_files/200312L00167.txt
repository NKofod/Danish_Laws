Fremsat den 19. februar 2004 af  

 miljøministeren (Hans Christian Schmidt) Forslag til Lov om ændring af lov om forurenet jord (Kommunal udgiftsdækning og søgsmålsfrist) § 1 I lov nr. 370 af 2. juni 1999 om forurenet jord, som  

 ændret senest ved § 3 i lov nr. 1151 af 17. december 2003, foretages  

 følgende ændringer:
 1.  

  

 Efter § 76 indsættes i  

  

 kapitel  

 9  

  

 :
 »§ 76 a.  

  

 Efter at have solgt et areal kan kommunalbestyrelsen, amtsrådet eller  

 bestyrelsen for et kommunalt fællesskab undlade at påberåbe sig forældelse i  

 sager om mangelskrav som følge af en jordforurening på arealet, der er  

 kortlagt  

 eller kunne have været kortlagt, jf. § 5.
Stk. 2.  

  

 En  

 afgørelse efter stk. 1 kan ikke påklages til anden administrativ  

 myndighed.« 2.  

  

 I  

  

 § 87, stk. 1, 1. pkt.,  

  

 ændres »6  

 måneder« til: »12 måneder«.
§ 2 Stk. 1.  

  

 Loven  

 træder i kraft dagen efter bekendtgørelsen i Lovtidende.
 Stk. 2.  

  

 § 1,  

 nr. 1, finder også anvendelse på ejendomme, hvor mangelskrav er rejst før  

 lovens ikrafttræden.
 Stk. 3.  

  

 § 1,  

 nr. 2, finder ikke anvendelse på afgørelser, der er meddelt eller offentligt  

 bekendtgjort før lovens ikrafttræden.
Bemærkninger til lovforslaget Almindelige bemærkninger 1.1. Lovforslagets hovedindhold I det følgende dækker betegnelsen  

 »kommuner  

 «  

  

 både  

 kommunalbestyrelsen, amtsrådet og bestyrelsen for et kommunalt fællesskab.
 Det foreslås at give kommuner, der har solgt et areal med  

 en mangel i form af jordforurening, hjemmel til at undlade at påberåbe sig  

 forældelse og dermed dække et i øvrigt berettiget mangelskrav, uanset at  

 kommunen ikke juridisk er forpligtet til at betale, fordi der er indtrådt  

 forældelse.
 Desuden foreslås søgsmålsfristen i forhold til afgørelser  

 efter loven forlænget fra 6 til 12 måneder.
1.2. Den overordnede baggrund for lovforslaget 1.2.1. Generelt om jordforureningsloven Med lov nr. 370 af 2. juni 1999 om forurenet jord er der  

 lagt en ramme for det offentliges indsats i forhold til jordforurening.  

 Amtsrådene har til opgave at prioritere, således at pengene hovedsagelig  

 bruges  

 i de områder, hvor der er knyttet særlige drikkevandsinteresser til  

 grundvandet  

 samt på ejendomme med bolig, børneinstitution og lignende.
 Sigtet med loven er i øvrigt først og fremmest i det  

 fremadrettede perspektiv at fastholde forureneren som den, der skal foretage  

 de  

 nødvendige foranstaltninger til at afværge følgerne af en jordforurening.
 Herudover er der  når visse betingelser er opfyldt  en  

 værditabsordning for boligejere, der er kommet økonomisk i klemme, fordi det  

 først efter købet viser sig, at ejendommen er forurenet.
Jordforureningsloven bygger på et kortlægningssystem, som  

 har til formål at tydeliggøre, hvilke ejendomme der er eller kan være  

 forurenede.
Herved undgås blandt andet, at forurenet jord spredes til andre  

 ejendomme, at nye købere kommer økonomisk i klemme, og der skabes et grundlag  

 for  

 at sikre, at den offentlige indsats i forhold til jordforurening sker der,  

 hvor  

 der opnås mest miljø for pengene.
1.2.2. Hovedlinjerne i lovforberedelsen Efter de første knap 4 år med jordforureningsloven har  

 Miljøministeriet foretaget en overvågning af lovens virkninger.  

 Miljøministeren  

 har i december 2003 afgivet en redegørelse om lovovervågningen til  

 Folketingets  

 Miljø- og Planlægningsudvalg.
Redegørelsen anbefaler en række initiativer, hvoraf nogle  

 forventes udmøntet gennem fremsættelse af lovforslag i Folketingssamlingen  

 2004-2005 på baggrund af et lovforberedende arbejde i nogle ad hoc  

 arbejdsgrupper.
Det foreliggende lovforslag omhandler nogle initiativer, der  

 vurderes ikke at burde afvente resultatet af arbejdsgruppernes arbejde.
2. Hovedpunkter i lovforslaget 2.1. Mangelskrav efter kommuners salg af arealer  

 med jordforurening 2.1.1. Lovforslagets baggrund I de senere år har der været nogle konkrete sager, hvor en  

 borger er kommet økonomisk i klemme efter at have videresolgt en boliggrund,  

 som på et tidspunkt har været ejet af en kommune.
Problemet opstår, når det  

 efter, at kommunen solgte arealet, viser sig, at arealet allerede ved  

 kommunens  

 salg var forurenet, for eksempel fordi det tidligere havde været anvendt som  

 kommunal losseplads.
Dette fører til, at den nuværende ejer rejser et  

 mangelskrav mod sin sælger.
Denne kan herefter rejse kravet over for sin  

 sælger, og så fremdeles.
Muligheden for at rejse kravet over for en tidligere  

 ejer er imidlertid efter Danske Lov 5-14-4 afskåret, hvis der på tidspunktet  

 for kravets fremsættelse er gået mere end 20 år regnet fra fordringens  

 stiftelse; det vil sige fra købsaftalens indgåelse.
 Mangelskrav bliver i sådanne sager typisk rejst efter, at  

 det som led i amtsrådets kortlægningsarbejde efter jordforureningsloven har  

 vist sig, at arealet allerede ved kommunens salg var forurenet.
2.1.2. Gældende ret For at en kommune kan afholde en udgift, skal der være en  

 hjemmel hertil enten i den skrevne lovgivning eller i de uskrevne  

 kommunalretlige grundsætninger om kommuners opgavevaretagelse, som er  

 udviklet  

 gennem praksis.
Disse grundsætninger  de såkaldte  

 kommunalfuldmagtsregler   

 viger for den skrevne lovgivning.
Jordforureningslovens § 68, stk. 4, indeholder  

 hjemmel til, at kommunalbestyrelsen kan gennemføre undersøgelser og  

 afværgeforanstaltninger på kortlagte arealer, hvor der ikke foreløbig kan  

 forventes en amtsligt finansieret undersøgelse og oprensning efter  

 jordforureningslovens kap. 3. Denne bestemmelse indeholder således hjemmel  

 til,  

 at kommunen afholder udgifter til at gennemføre undersøgelser og  

 afværgeforanstaltninger på et kortlagt areal.
Derimod giver bestemmelsen ikke  

 hjemmel til økonomisk at dække mangelskrav.
 Kommunalfuldmagtsreglerne giver heller ikke en kommune  

 mulighed for at dække mangelskrav i tilfælde, hvor kommunen ikke juridisk er  

 forpligtet hertil.
Dette skyldes blandt andet, at en kommune som udgangspunkt  

 ikke uden lovhjemmel kan yde tilskud til enkeltpersoner eller  

 erhvervsvirksomheder.
Kommunalfuldmagtsreglerne skal også ses i lyset af, at  

 en  

 kommune har pligt til at handle økonomisk forsvarligt.
 Det kræver således en lovhjemmel at give en kommune  

 mulighed for at dække mangelskrav i tilfælde, hvor kommunen ikke er juridisk  

 forpligtet hertil, fordi der er indtrådt forældelse.
 Det følger af Danske Lovs almindelige forældelsesregel, at  

 der gælder en 20-årig forældelsesfrist for krav, der støttes på aftaler om  

 overdragelse af fast ejendom, herunder mangelskrav mod sælgeren som følge af,  

 at grunden er forurenet.
Forældelsesreglerne skal på den ene side tilgodese hensynet  

 til den, der har et krav, så den pågældende sikres rimelig tid til at gøre  

 sit  

 krav gældende.
På den anden side skal reglerne også tilgodese hensynet til at  

 afklare og afvikle krav, og de skal samtidig sikre, at der som udgangspunkt  

 gælder en grænse for, hvor længe borgere og andre kan blive mødt med krav,  

 hvis  

 eksistens de pågældende måske slet ikke kender.
 Forældelsesreglerne er ikke til hinder for, at en skyldner  

 i konkrete sager undlader at påberåbe sig forældelse.
 Forældelsesudvalget under Justitsministeriet overvejer for  

 tiden, om der er behov for at ændre de gældende forældelsesregler, så de  

 nævnte  

 hensyn tilgodeses bedst muligt.
2.1.3. Miljøministeriets overvejelser Miljøministeriet er af den opfattelse, at der på  

 jordforureningsområdet er et væsentligt behov for en specialregulering, der  

 gør  

 det muligt for en kommune at undlade at påberåbe sig forældelse i sager om  

 mangelskrav  

 som følge af jordforurening og dermed dække et berettiget mangelskrav, uanset  

 at kommunen  


  

 formueretligt ikke er forpligtet til at  

 betale, fordi der er indtrådt forældelse.
 Ministeriet bemærker i den forbindelse, at kommunen må  

 antages at have fået en pris for arealet svarende til, at det ikke var  

 forurenet.
Det er kommunens valg at bringe et areal, som har haft en  

 anvendelse, der kunne give anledning til forurening, i omløb på  

 ejendomsmarkedet.
Når det efterfølgende viser sig, at arealet allerede ved  

 kommunens salg var forurenet, bør kommunen, som den, der har solgt arealet,  

 kunne dække et mangelskrav fra en borger eller andre, der er kommet økonomisk  

 i  

 klemme, for eksempel ved at have videresolgt arealet uden kendskab til  

 forureningen.
 I sådanne situationer bør en kommune således ikke  på  

 grund af fravær af et hjemmelsgrundlag  være afskåret fra at undlade at  

 påberåbe sig, at et rejst mangelskrav er forældet.
Dansk Industri har i forbindelse med den forudgående høring  

 om udkast til lovforslaget påpeget, at de omhandlede problemstillinger for  

 boliganvendelse også kan være meget relevante for virksomheder, især mindre  

 virksomheder, der etablerer sig på et areal frasolgt af en kommune.
Dansk  

 Industri finder derfor, at lovforslaget også bør omfatte arealer solgt til  

 erhvervsformål.
Miljøministeriet kan tilslutte sig, at lovforslaget udformes  

 således, at en kommune ikke er afskåret fra at undlade at påberåbe sig  

 forældelse i tilfælde, hvor arealet anvendes til andre formål end bolig.
2.1.4. Lovforslagets udformning Det foreslås at indføje en hjemmel i jordforureningsloven  

 til, at en kommune i konkrete sager kan undlade at påberåbe sig forældelse  

 over  

 for et mangelskrav fra borgere og andre, herunder virksomheder, der ejer  

 eller har videresolgt et areal, som kommunen tidligere har solgt.
Det er en  

 forudsætning, at der efter forældelsesfristens udløb er rejst et mangelskrav  

 som følge af en jordforurening, der var på arealet allerede ved kommunens  

 salg.
 Der er tale om en generel hjemmel til at undlade at  

 påberåbe sig forældelse, og det er således uden betydning, om mangelskravet  

 rejses af den, der har købt arealet af kommunen, eller af en senere  

 erhverver.
 Lovforslaget berører ikke de ulovbestemte regler om såkaldt  

 springende regres, hvorefter en grundejer i visse tilfælde kan rette et krav  

 enten om erstatning eller om forholdsmæssigt afslag i købesummen mod et  

 tidligere led i salgskæden, herunder for eksempel en kommune.
 I forhold til de situationer, hvor kommunen som grundsælger  

 ikke juridisk er forpligtet til at dække et mangelskrav som følge af en  

 jordforurening, fordi et krav mod kommunen er forældet, vil den foreslåede  

 bestemmelse fungere som et supplement til de tilfælde, hvor en indsats er  

 prioriteret enten af amtsrådet efter jordforureningslovens kap. 3 om den  

 offentlige undersøgelses- og afværgeindsats, eller af kommunalbestyrelsen  

 efter  

 lovens § 68, stk. 4, samt situationer omfattet af  

 værditabsordningen  

 efter lovens kap. 4 eller situationer, hvor der er udstedt påbud til en  

 forurener enten efter lovens kap. 5 eller efter miljøbeskyttelsesloven.
 Hjemlen foreslås indføjet som en ny afsluttende § 76 a  

 i kapitel 9, som indeholder diverse bestemmelser, herunder om krav på  

 udgiftsdækning og erstatning m.v.
Et tilskud fra en kommune til en virksomhed vil være  

 omfattet af EUs regler om statsstøtte i EF-traktatens artikel 87 og  

 artikel  

 88. Derfor skal en kommune, der konkret påtænker at undlade at påberåbe sig  

 forældelse i anledning af et mangelskrav fra en virksomhed, som udgangspunkt  

 foretage forudgående notifikation af Kommissionen i medfør af EUs  

 statsstøtteregler.
Hvor notifikation er påkrævet, skal der foreligge en  

 godkendelse fra Kommissionen, før kommunen kan undlade at påberåbe sig  

 forældelse over for en virksomhed.
2.2. Søgsmålsfrist i forhold til afgørelser efter  

 jordforureningsloven 2.2.1. Gældende ret Jordforureningsloven indeholder lige som anden  

 miljølovgivning en søgsmålsfrist på 6 måneder, fra det tidspunkt en afgørelse  

 er meddelt eller offentligt bekendtgjort, jf. lovens § 87, stk. 1,  

 1.  

 pkt.
Dette sikrer, at der efter en vis periode ikke kan rejses tvivl om  

 rigtigheden af en afgørelse.
2.2.2. Lovforslagets baggrund Det Danske Advokatsamfund har i forbindelse med  

 Miljøministeriets lovovervågning peget på, at den gældende 6 måneders frist  

 af  

 retssikkerhedsmæssige grunde er uhensigtsmæssig i forhold til kortlægning og  

 påbud efter jordforureningsloven.
 Advokatsamfundet har oplyst, at der med den nuværende frist  

 på 6 måneder anlægges retssager alene med det formål at afbryde fristen.  

 Herved  

 belastes domstolene med unødige sager, hvor sagens parter undervejs når frem  

 til, at de faktisk ikke er uenige og derfor hæver sagen.
2.2.3. Miljøministeriets overvejelser Det er kendetegnende for jordforureningsområdet  navnlig  

 når det gælder kortlægning og påbud  at sagerne ofte er ganske  

 komplicerede  

 eller i øvrigt er svære at overskue for borgeren.
Der vil således ofte gå en  

 vis periode, førend en grundejer eller forurener har et sådant overblik over  

 situationen, at denne kan vurdere, om afgørelsen ønskes prøvet ved  

 domstolene.
 For så vidt angår afgørelser efter jordforureningsloven, er  

 Miljøministeriet således enig med Advokatsamfundet i, at den almindelige  

 søgsmålsfrist på 6 måneder af retssikkerhedsmæssige grunde er for kort.
I forhold til afgørelser, der berører  

 tredjemandsinteresser, bemærker ministeriet, at sådanne interesser på  

 jordforureningsområdet ikke er entydige.
En nabo til en borger, der har fået  

 et  

 påbud, kan således enten have en interesse i, at påbudet hurtigt står ved  

 magt,  

 eller en interesse i at få adgang til en domstolsprøvelse af, om påbudet er  

 tilstrækkeligt vidtgående.
Der kan også være tilfælde, hvor den, der har  

 modtaget et påbud, ikke har samme interesser som grundejeren.
 Efter en samlet afvejning af de modsatrettede hensyn  

 vurderer Miljøministeriet således, at en søgsmålsfrist på 12 måneder vil være  

 passende.
2.2.4. Lovforslagets udformning Den foreslåede bestemmelse indebærer, at søgsmålsfristen  

 for afgørelser, der meddeles eller bekendtgøres offentligt efter lovens  

 ikrafttræden, er 12 måneder.
 3. Lovforslagets økonomiske og administrative  

 konsekvenser m.v.
Miljøministeriet kender ikke antallet af arealer, der har  

 været i kommunalt eje.
Ministeriet har kendskab til nogle konkrete eksempler,  

 hvor en borger efter at have videresolgt en boliggrund er kommet økonomisk i  

 klemme, fordi det har vist sig, at der allerede ved kommunalbestyrelsens salg  

 var en jordforurening på arealet.
Kravene har efter det oplyste været i  

 størrelsesordenen 200.000 til 300.000 kr.
Ministeriet kender ingen konkrete  

 eksempler, hvor det er amtsrådet, der har solgt arealet.
Ligeledes har  

 ministeriet ikke kendskab til eksempler, hvor arealet er solgt til andet end  

 boliganvendelse.
 Lovforslaget vurderes ikke at have økonomiske eller  

 administrative konsekvenser for staten.
Ligeledes er vurderingen, at lovforslaget ikke indebærer  

 meromkostninger for kommuner og amtskommuner.
Antallet af tilfælde, hvor det  

 kan blive aktuelt at undlade at påberåbe sig forældelse og dermed dække et i  

 øvrigt berettiget mangelskrav, må forventes at blive lavt, og den enkelte  

 kommune eller amtskommune bestemmer selv, om kommunen eller amtskommunen vil  

 undlade at påberåbe sig forældelse.
Det er således frivilligt, om en kommune  

 eller amtskommune, vil påtage sig de merudgifter, der vil følge af at gøre  

 brug  

 af reglen.
Derfor vil eventuelle udgifter i forbindelse hermed skulle  

 afholdes  

 af den enkelte kommune eller amtskommune.
Forslaget kan eventuelt have  

 begrænsede, positive økonomiske konsekvenser for erhvervslivet, idet  

 kommunernes og amtskommunernes ret til at undlade at påberåbe sig forældelse  

 også omfatter tilfælde, hvor en virksomhed er grundejer.
Med den nuværende søgsmålsfrist på 6 måneder anlægges der  

 retssager alene med det formål at afbryde fristen.
Forslaget om at  

 søgsmålsfristen forlænges til 12 måneder, forventes samlet set ikke at forøge  

 antallet af retssager.
Muligvis vil forslaget føre til et fald i antallet af  

 retssager.
Søgsmålsfristens forlængelse forventes således ikke at have  

 økonomiske konsekvenser for myndigheder eller erhvervsliv bortset fra den  

 positive effekt af et eventuelt faldende antal retssager.
 Lovforslaget har ikke administrative konsekvenser for  

 erhvervslivet, myndighederne eller borgerne bortset fra den positive effekt  

 af  

 et eventuelt faldende antal retssager.
 Lovforslaget kan ikke forventes at have miljømæssige  

 konsekvenser.
Et tilskud fra en kommune til en virksomhed vil være  

 omfattet af EUs regler om statsstøtte i EF-traktatens artikel 87 og  

 artikel  

 88. Derfor skal en kommune, der konkret påtænker at undlade at påberåbe sig  

 forældelse i anledning af et mangelskrav fra en virksomhed, som udgangspunkt  

 foretage forudgående notifikation af Kommissionen i medfør af EUs  

 statsstøtteregler.
Hvor notifikation er påkrævet, skal der foreligge en  

 godkendelse fra Kommissionen, før kommunen kan undlade at påberåbe sig  

 forældelse over for en virksomhed.
4. Hørte myndigheder og organisationer Lovforslaget har været i høring hos følgende myndigheder og  

 organisationer: Justitsministeriet, Indenrigs- og Sundhedsministeriet,  

 Skatteministeriet, KL, Amtsrådsforeningen, Københavns Kommune, Frederiksberg  

 Kommune, Det Danske Advokatsamfund, Parcelhusejernes Landsforening,  

 Realkreditrådet, Dansk Ejendomsmæglerforening, Danmarks  

 Naturfredningsforening  

 og Dansk Industri.
Positive Konsekvenser/mindreudgifter (hvis ja, angives omfang) Negative Konsekvenser/merudgifter (Hvis ja, angives omfang) Økonomiske konsekvenser for stat, kommuner og  

 amtskommuner Ingen Frivillige begrænsede merudgifter for den enkelte  

 kommune og amtskommune, som gør brug af retten til at undlade at påberåbe sig  

 forældelse Administrative konsekvenser for stat, kommuner og  

 amtskommuner Et eventuelt faldende antal retssager Ingen Økonomiske konsekvenser for erhvervslivet Eventuelt begrænsede, positive økonomiske konsekvenser,  

 idet kommunernes og amtskommunernes ret til at undlade at påberåbe sig  

 forældelse også omfatter tilfælde, hvor en virksomhed er grundejer Ingen Administrative konsekvenser for erhvervslivet Et eventuelt faldende antal retssager Ingen Miljømæssige konsekvenser Ingen Ingen Administrative konsekvenser for borgerne.
Et eventuelt faldende antal retssager Ingen Forholdet til EU-retten En kommunes og en amtskommunes undladelse af at påberåbe  

 sig forældelse over for et mangelskrav fra en virksomhed omfattes af  

 EUs  

 regler om statsstøtte Bemærkninger til lovforslagets enkelte bestemmelser Til § 1 I det følgende dækker betegnelsen  

 »kommuner  

 «  

  

 både  

 kommunalbestyrelsen, amtsrådet og bestyrelsen for et kommunalt fællesskab.
Til nr. 1 Bestemmelsen giver en kommune, der har solgt et areal,  

 hjemmel til at undlade at påberåbe sig forældelse over for borgere og andre,  

 der har et mangelskrav, fordi det i mellemtiden har vist sig, at arealet  

 allerede ved kommunens salg var forurenet.
 Bestemmelsen er udformet som en såkaldt  

 »kan-bestemmelse  

 «  

  

 , hvor kommunen har et frit skøn inden for de grænser, der  

 følger af almindelige offentligretlige grundsætninger om blandt andet saglig  

 forvaltning og lighed.
Ved udøvelsen af skønnet kan kommunen blandt andet lægge  

 vægt på, hvor byrdefuldt mangelskravet er i forhold til den pågældendes  

 aktuelle økonomiske situation.
Kommunen kan ved denne vurdering lægge vægt  

 på,  

 hvorvidt den pågældende opfylder betingelserne for at være omfattet af den  

 statsligt finansierede oprydningsordning  den såkaldte værditabsordning  

 i  

 jordforureningslovens kap. 4 eller, hvorvidt den pågældende har fået en anden  

 offentligt finansieret oprydning enten efter lovens kap. 3 eller § 68,  

 stk. 4.
 En jordforurening på arealet, der er kortlagt eller kunne  

 have været kortlagt, jf. § 5 omfatter en forurening, der gennem privat  

 eller offentligt finansierede undersøgelser på arealet er dokumenteret på en  

 sådan måde, at det har eller kunne have givet anledning til en kortlægning på  

 vidensniveau 2, jf. jordforureningslovens § 5. Kortlægningsopgaven efter  

 jordforureningsloven varetages af amtsrådet i samarbejde med  

 kommunalbestyrelsen,  

 jf. jordforureningslovens § 3.
 Bestemmelsen vedrører både krav om erstatning og krav om et  

 forholdsmæssigt afslag i købesummen.
I tilfælde, hvor der er sket en kommunesammenlægning, er  

 den videreførte kommune indtrådt i de sammenlagte kommuners hidtidige  

 retsstilling, således at det er den videreførte kommune, der kan undlade at  

 påberåbe sig forældelse, uanset at det var en af de nu sammenlagte kommuner,  

 der foretog salget.
Se hertil dom trykt i Ugeskrift for Retsvæsen 2000, s.  

 234ff.
 En kommunes beslutning om, hvorvidt kommunen i forhold til  

 en konkret sag vil undlade at påberåbe sig forældelse i medfør af den  

 foreslåede bestemmelse, er en afgørelse i forvaltningslovens forstand.
Det foreslås med bestemmelsen i stk. 2, at der ikke  

 skal være klageadgang i forhold til en kommunes afgørelse efter stk. 1.  

 Der er således tale om en skønspræget afgørelse, som må baseres på den  

 enkelte  

 kommunes lokale overvejelser, og som derfor ikke indeholder et egnet  

 klagetema  

 til videre vurdering i en klagesagsbehandling.
Det bemærkes i øvrigt, at  

 borgeren vil kunne forelægge en sag for tilsynsmyndigheden eller klage til  

 Folketingets Ombudsmand.
Tilsynet med kommunerne varetages med virkning fra 1.  

 januar 2004 af fem statsamtmænd.
Tilsynet med kommunerne fører tilsyn med, at  

 kommunerne overholder den lovgivning, der særligt gælder for offentlige  

 myndigheder, i det omfang der ikke er særlige klage- eller  

 tilsynsmyndigheder,  

 der kan tage stilling til sagen.
Der kan i den forbindelse henvises til lov  

 om  

 kommunernes styrelse §§ 47 og 48.
Til nr. 2 Bestemmelsen indebærer, at søgsmålsfristen er 12 måneder  

 for alle afgørelser efter jordforureningsloven, der meddeles eller  

 bekendtgøres  

 offentligt efter lovens ikrafttræden.
Til § 2 Det foreslås, at loven træder i kraft dagen efter bekendtgørelsen  

 i Lovtidende, jf. stk. 1.
 Herved undgås, at der opstår situationer i perioden fra  

 lovforslagets vedtagelse til dets ikrafttrædelsesdato, hvor en kommune ikke  

 har  

 hjemmel til at undlade at påberåbe sig forældelse og dermed betale et  

 berettiget mangelskrav.
 Stk. 2-3  

  

 indeholder overgangsregler.
 Stk. 2  

  

 er en  

 overgangsregel, der præciserer, at jordforureningslovens § 76 a, som  

 indsat ved denne lovs § 1, nr. 1, også finder anvendelse på ejendomme,  

 hvor mangelskrav er rejst før lovens ikrafttræden.
En kommune kan således undlade at påberåbe sig forældelse  

 og dermed betale et berettiget mangelskrav i tilfælde, hvor kommunen efter de  

 hidtidige regler har afvist at betale.
Hjemlen kan også bruges i tilfælde,  

 hvor  

 en borger eller andre på grund af de hidtidige regler på forhånd har opgivet  

 at  

 rejse et krav over for kommunen.
 Stk. 3  

  

 er en  

 overgangsregel, der præciserer, at jordforureningslovens § 87,  

 stk. 1, 1. pkt., som affattet ved denne lovs § 1, nr. 2, ikke  

 finder  

 anvendelse på afgørelser, der er meddelt eller offentligt bekendtgjort før  

 lovens ikrafttræden.
 Forlængelsen af søgsmålsfristen fra de hidtidige 6 måneder  

 til 12 måneder, gælder således alene for afgørelser, der meddeles eller  

 bekendtgøres offentligt efter lovens ikrafttræden.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 370 af 2. juni 1999 om forurenet jord, som  

 ændret senest ved § 3 i lov nr. 1151 af 17. december 2003, foretages  

 følgende ændringer:
 1.  

  

 Efter  

  

 § 76  

  

 indsættes i kapitel 9:
 »  

 § 76 a.  

  

 Efter at have solgt et areal kan kommunalbestyrelsen, amtsrådet eller  

 bestyrelsen for et kommunalt fællesskab undlade at påberåbe sig forældelse i  

 sager om mangelskrav som følge af en jordforurening på arealet, der er  

 kortlagt eller kunne have været kortlagt, jf. § 5.
Stk. 2  

  

 . En  

 afgørelse efter stk. 1 kan ikke påklages til anden administrativ  

 myndighed.« § 87.  

  

 Søgsmål til prøvelse af afgørelser efter loven eller de regler, der  

 fastsættes efter loven, skal være anlagt inden 6 måneder efter, at afgørelsen  

 er meddelt.
Er afgørelsen offentligt bekendtgjort, regnes søgsmålsfristen dog  

 altid fra tidspunktet for bekendtgørelsen.
Stk. 2-4  

  

 . --- 2.  

  

 I  

  

 § 87, stk. 1, 1. pkt.,  

  

 ændres »6 måneder« til: »12 måneder«.
