Nr LSF 3 Forslag til Lov om ændring af lov om erstatning til besættelsestidens ofre  

 (Nedlæggelse af Erstatningsrådet og erstatningsmæssig ligestilling af enker  

 og enkemænd m.v.) Fremsat af socialministeren (Karen Jespersen) den 2. oktober 1996 Vedtaget ved tredjebehandling den 28. november 1996 Lov nr. 1018 af 04/12/1996 § 1 I lov om erstatning til besættelsestidens ofre, jf. lovbekendtgørelse nr.  

 136 af 23. februar 1995, foretages følgende ændringer:
 1. § 5, stk. 3, ophæves.
 2. § 6 affattes således:
 » § 6. Arbejdsskadestyrelsens afgørelser efter dette afsnit  

 kan indbringes for Den Sociale Ankestyrelse.
Stk. 2. Klage efter stk. 1 skal indgives inden 4 uger efter, at  

 klageren har modtaget afgørelsen.
Opholder klageren sig på  

 afgørelsestidspunktet på Færøerne eller i det øvrige Europa uden for Danmark,  

 er fristen 6 uger.
Opholder klageren sig uden for Europa, er fristen 3  

 måneder.
Stk. 3. Ankestyrelsen kan se bort fra overskridelse af  

 klagefristen, når der er særlig grund hertil.« 3. § 7, stk. 1, affattes således:
»Ethvert tilfælde, som antages at ville medføre krav efter nærværende  

 afsnit, skal snarest muligt anmeldes til Arbejdsskadestyrelsen.
Anmeldelsen  

 må indgives til Arbejdsskadestyrelsen senest 1 år efter tilfældets indtræden.  

 Medfører tilfældet døden, skal Arbejdsskadestyrelsen underrettes om  

 dødsfaldet inden 48 timer efter dødens indtræden, selv om tilfældet forinden  

 er anmeldt til Arbejdsskadestyrelsen.« 4. I § 10 indsættes efter 1. pkt.:
»Oplysninger om økonomiske forhold kan i elektronisk form indhentes  

 fra andre offentlige myndigheder.« 5. I § 10 indsættes som stk. 2:
»Stk. 2. Den Sociale Ankestyrelse er berettiget til at afkræve  

 offentlige myndigheder og andre, der har kendskab til forholdene, enhver  

 oplysning, der er af betydning for sagensafgørelse, samt at forlange optaget  

 retsligt forhør i overensstemmelse med retsplejelovens § 1018.« 6. § 22, stk. 1, nr. 1, affattes således:
»1) Der tilkommer en efterladt ægtefælle, hvis ægteskab er indgået  

 senest 5 år før tidspunktet for dødens indtræden, en årlig rente på 50 pct.  

 af afdødes årsløn, beregnet efter § 31. Denne erstatning tilkommer den  

 efterladte ægtefælle, selv om ægtefællerne på tidspunktet for dødens  

 indtræden var separeret eller levede adskilt, når den efterladte ægtefælle  

 dog havde retskrav på underholdsbidrag fra den afdøde ægtefælle.
Har den  

 efterladte ægtefælle ikke gjort sit retskrav gældende over for den afdøde  

 ægtefælle de sidste 3 år før tidspunktet for dødens indtræden, kan  

 Arbejdsskadestyrelsen bestemme, hvorvidt og i hvilket omfang der skal  

 udbetales den efterladte ægtefælle rente.« 7. § 22, stk. 1, nr. 2, ophæves.
 Nr. 3-5 bliver herefter nr. 2-4.
 8. I § 22, stk. 1, nr. 4, der bliver nr. 3, ændres  

 »nr. 5« til: »nr. 4«.
 9. I § 22, stk. 2, ændres »stk. 1, nr. 5« til:  

 »stk. 1, nr. 4«.
 10. I § 22, stk. 3, 1. pkt., ændres »enken tilkommende  

 rente« til: »rente, der tilkommer den efterladte ægtefælle,»,  

 og i 2. pkt. ændres »enkens« til: »den efterladte  

 ægtefælles«.
 11. § 25, stk. 1, 1. og 2. pkt., affattes således:
»Når en efterladt ægtefælle, der oppebærer rente i henhold til  

 nærværende afsnit, indgår nyt ægteskab, bortfalder den rente, der er tillagt  

 den pågældende.
Arbejdsskadestyrelsen kan dog bestemme, at renten helt eller  

 delvis bevares eller på ny tillægges den efterladte ægtefælle, når det  

 godtgøres, at den efterladte ægtefælles økonomiske forhold efter det nye  

 ægteskabs indgåelse eller eventuelt efter dettes opløsning er således, at  

 hensynet til den efterladte ægtefælles forsvarlige forsørgelse gør  

 udbetalingen af renten eller en del af denne påkrævet.« 12. I § 37, stk. 5, ændres »hans enke« til:  

 »den efterladte ægtefælle«.
 13. I § 38, stk. 2, ændres »enken« til: »den  

 efterladte ægtefælle«.
 14. § 39 ophæves.
 15. I § 42, stk. 1, ophæves 2. og 3. pkt., og  

 i stedet indsættes:
»Arbejdsskadestyrelsens afgørelser om hædersgaver kan indbringes for  

 Den Sociale Ankestyrelse efter reglerne i § 6.« 16. §§ 44-63 ophæves.
 17. I § 64, stk. 1 og 2, ændres  

 »Erstatningsrådet« til: »Arbejdsskadestyrelsen«.
 18. I § 64, stk. 3, ændres »Erstatningsrådets«  

 til: »Arbejdsskadestyrelsens«.
 19. I § 64, stk. 3, ændres »§ 6, stk. 3,» til:  

 »§ 6«.
 20. § 66 ophæves.
 21. I § 67 udgår », jf. dog § 55«.
§ 2 Stk. 1. Loven træder i kraft den 1. januar 1997.
 Stk. 2. § 1, nr. 6, 12 og 13, finder alene anvendelse på sager,  

 hvor den umiddelbart berettigede person dør den 1. januar 1997 eller senere.
 Stk. 3. Sager, der er indbragt for Erstatningsrådet inden den 1.  

 januar 1997, færdigbehandles af Erstatningsrådet.
Oprindeligt fremsat forslag § 1 I lov om erstatning til besættelsestidens ofre, jf. lovbekendtgørelse nr.  

 136 af 23. februar 1995, foretages følgende ændringer:
 1. § 5, stk. 3, ophæves.
 2. § 6 affattes således:
 » § 6. Arbejdsskadestyrelsens afgørelser efter dette afsnit  

 kan indbringes for Den Sociale Ankestyrelse.
Stk. 2. Klage efter stk. 1 skal indgives inden 4 uger efter, at  

 klageren har modtaget afgørelsen.
Opholder klageren sig på  

 afgørelsestidspunktet på Færøerne eller i det øvrige Europa uden for Danmark,  

 er fristen 6 uger.
Opholder klageren sig uden for Europa, er fristen 3  

 måneder.
Stk. 3. Ankestyrelsen kan se bort fra overskridelse af  

 klagefristen, når der er særlig grund hertil.« 3. § 7, stk. 1, affattes således:
»Ethvert tilfælde, som antages at ville medføre krav efter nærværende  

 afsnit, skal snarest muligt anmeldes til Arbejdsskadestyrelsen.
Anmeldelsen  

 må indgives til Arbejdsskadestyrelsen senest 1 år efter tilfældets indtræden.  

 Medfører tilfældet døden, skal Arbejdsskadestyrelsen underrettes om  

 dødsfaldet inden 48 timer efter dødens indtræden, selvom tilfældet forinden  

 er anmeldt til Arbejdsskadestyrelsen.« 4. I § 10 indsættes efter 1. pkt.:
»Oplysninger om økonomiske forhold kan i elektronisk form indhentes  

 fra andre offentlige myndigheder.« 5. I § 10 indsættes som stk. 2:
» Stk. 2. Den Sociale Ankestyrelse er berettiget til at  

 afkræve offentlige myndigheder og andre, der har kendskab til forholdene,  

 enhver oplysning, der er af betydning for sagensafgørelse, samt at forlange  

 optaget retsligt forhør i overensstemmelse med retsplejelovens § 1018.« 6. § 22, stk. 1, nr. 1, affattes således:
»Der tilkommer en efterladt ægtefælle, hvis ægteskab er indgået  

 senest 5 år før tidspunktet for dødens indtræden, en årlig rente på 50 pct.  

 af afdødes årsløn, beregnet efter § 31. Denne erstatning tilkommer den  

 efterladte ægtefælle, selv om ægtefællerne på tidspunktet for dødens  

 indtræden var separeret eller levede adskilt, når den efterladte ægtefælle  

 dog havde retskrav på underholdsbidrag fra den afdøde ægtefælle.
Har den  

 efterladte ægtefælle ikke gjort sit retskrav gældende over for den afdøde  

 ægtefælle de sidste 3 år før tidspunktet for dødens indtræden, kan  

 Arbejdsskadestyrelsen bestemme, hvorvidt og i hvilket omfang der skal  

 udbetales den efterladte ægtefælle rente.« 7. § 22, stk. 1, nr. 2, ophæves.
 Nr. 3 - 5 bliver herefter nr. 2 - 4.
 8. I § 22, stk. 1, nr. 4, der bliver nr. 3, ændres  

 »nr. 5« til: »nr. 4«.
 9. I § 22, stk. 2, ændres » stk. 1, nr. 5« til:  

 » stk. 1, nr. 4«.
 10. I § 22, stk. 3, 1. pkt., ændres »enken tilkommende  

 rente« til: »rente, der tilkommer den efterladte ægtefælle,»  

 og i 2. pkt. ændres »enkens« til: » den efterladte  

 ægtefælles«.
 11. § 25, stk. 1, 1. og 2. pkt., affattes således:
»Når en efterladt ægtefælle, der oppebærer rente i henhold til  

 nærværende afsnit, indgår nyt ægteskab, bortfalder den rente, der er tillagt  

 den pågældende.
Arbejdsskadestyrelsen kan dog bestemme, at renten helt eller  

 delvis bevares eller på ny tillægges den efterladte ægtefælle, når det  

 godtgøres, at den efterladte ægtefælles økonomiske forhold efter det nye  

 ægteskabs indgåelse eller eventuelt efter dettes opløsning er således, at  

 hensynet til den efterladte ægtefælles forsvarlige forsørgelse gør  

 udbetalingen af renten eller en del af denne påkrævet.« 12. I § 37, stk. 5, ændres »hans enke« til:  

 »den efterladte ægtefælle«.
 13. I § 38, stk. 2, ændres »enken« til: »den  

 efterladte ægtefælle«.
 14. § 39 ophæves.
 15. I § 42, stk. 1, ophæves 2. og 3. pkt. og  

 i stedet indsættes:
»Arbejdsskadestyrelsens afgørelser om hædersgaver kan indbringes for  

 den Sociale Ankestyrelse efter reglerne i § 6.« 16. §§ 44-63 ophæves.
 17. I § 64, stk. 1 og 2, ændres:  

 »Erstatningsrådet« til: »Arbejdsskadestyrelsen«.
 18. I § 64, stk. 3, ændres »Erstatningsrådets«  

 til: »Arbejdsskadestyrelsens«.
 19. I § 64, stk. 3, ændres »§ 6, stk. 3,» til:  

 »§ 6«.
 20. § 66 ophæves.
 21. I § 67 udgår », jf. dog § 55«.
§ 2 Stk. 1. Loven træder i kraft den 1. januar 1997.
 Stk. 2. Forslagets § 1, nr. 6, 12 og 13, finder alene anvendelse  

 på sager, hvor den umiddelbart berettigede person dør den 1. januar 1997  

 eller senere.
 Stk. 3. Sager, der er indbragt for Erstatningsrådet inden den 1.  

 januar 1997, færdigbehandles af Erstatningsrådet.
Bemærkninger til lovforslaget Almindelige bemærkninger Der er nu gået mere end 50 år siden befrielsen.
Det afspejler sig  

 naturligt i regelsættet, der som udgangspunkt har været ønsket uændret lige  

 siden. Ønsket om så vidt muligt at fastholde den oprindelige udformning af  

 lov om erstatning til besættelsestidens ofre skal ses i sammenhæng med, at  

 loven kendetegner de særlige forhold, der knytter sig til besættelsestiden og  

 de samfundsvilkår, der herskede i Danmark i dette tidsrum.
 Den lange tid, der er gået, har naturligt betydet, at nogle bestemmelser  

 nu vil medføre betydelige problemer at lade være uændrede, og at andre er  

 blevet uden praktisk betydning.
Det forudses stadigt vanskeligere for Frihedsbevægelsen at supplere  

 Erstatningsrådet.
Erstatningsrådets opgaver må tillige forventes at svinde  

 yderligere ind.
På denne baggrund foreslås det, at Erstatningsrådet  

 nedlægges.
Samtidig foreslås, at en række bestemmelser uden praktisk  

 betydning ophæves.
 Lovgivningen må herudover forholde sig til, at en privat organisation,  

 Frihedsfonden, der har ydet en betydelig indsats bl.a. i forbindelse med  

 oplysning af sager, er ophørt med sit virke pr. 1. juli 1996.
I forbindelse med at loven på den baggrund foreslås ændret, foreslås det  

 endvidere, at der i erstatningsmæssig henseende sker en ligestilling og  

 ligebehandling mellem kønnene.
Endelig foreslås mindre ændringer af  

 administrativ og redaktionel karakter.
 1. Nedlæggelse af Erstatningsrådet m.v.
 Det foreslås, at Erstatningsrådet nedlægges, og at Erstatningsrådets  

 nuværende opgaver overføres til Den Sociale Ankestyrelse og  

 Arbejdsskadestyrelsen.
Erstatningsrådets opgaver foreslås således overført til Den Sociale  

 Ankestyrelse i de spørgsmål, hvor Erstatningsrådet har fungeret som  

 ankeinstans.
Dermed opnås et enstrenget ankesystem.
Erstatningsrådets øvrige  

 opgaver foreslås overført til Arbejdsskadestyrelsen.
Erstatningsrådet består af en formand og 6 medlemmer.
Formanden udnævnes  

 af Kongen efter indstilling af socialministeren. 4 medlemmer beskikkes af  

 socialministeren efter indstilling fra henholdsvis socialministeren,  

 finansministeren, industriministeren (nu erhvervsministeren) og  

 justitsministeren. 2 medlemmer beskikkes efter indstilling fra  

 Frihedsbevægelsens Samråd.
 Rådets væsentligste opgave er nu at være ankeinstans for  

 Arbejdsskadestyrelsens afgørelser om afvisning af at henføre en person under  

 loven.
Tidligere havde Erstatningsrådet endvidere kompetencen til at tilkende  

 hædersgaver.
Denne opgave blev imidlertid overført til Arbejdsskadestyrelsen  

 med virkning fra 1. januar 1994, jf. lov nr. 278 af 6. maj 1993 om ændring af  

 lov om erstatning til besættelsestidens ofre (ophævelse af kravet om et  

 erhvervsevnetab på halvdelen eller derover for at få hædersgave). Rådets  

 opgaver er således væsentlig formindsket i gennem de seneste år.
Som ankemyndighed oplevede Erstatningsrådet dog et stigende antal  

 ankesager i forbindelse med 50-året for Danmarks befrielse begrundet i  

 stigning i antal nye ansøgninger om erstatninger.
Fra sommeren 1995 er  

 ansøgningstallet igen faldet, hvilket har indebåret et tilsvarende fald i  

 antallet af ankede sager.
 Forslaget om nedlæggelse af Erstatningsrådet er yderligere begrundet i, at  

 det i sagens natur bliver stadigt vanskeligere for Frihedsbevægelsen at  

 indstille medlemmer til Erstatningsrådet.
 Erstatningsrådet foreslås at skulle færdigbehandle sager indbragt for  

 Rådet før 1. januar 1997. Afviklingen af disse sager skønnes at være  

 tilendebragt i løbet af 6 måneder, hvorfor Erstatningsrådet først forventes  

 nedlagt pr. 1. juli 1997.
Arbejdsskadestyrelsens afgørelse om omfattelse af loven er efter praksis  

 sket efter udtalelse om ansøgerens nationale holdning, jf. § 65, fra  

 Erstatningsrådet eller dettes sekretariat i samtlige sager, uanset at der  

 alene har været pligt til at indhente en udtalelse i tvivlstilfælde.  

 Ekspertisen i disse sager har således været koncentreret i Erstatningsrådet  

 og dettes sekretariat, hvor vidensopsamling gennem årene har fundet sted i  

 kartoteker og optegnelser.
Der er ligeledes i sager om dispensation efter  

 lovens § 64, stk. 1, (fravigelse af krav om at begivenheden skal være sket i  

 her i landet) og § 64, stk. 2, (fravigelse af krav om dansk statsborgerskab)  

 oparbejdet en stor viden i form af fortilfælde og andet principielt  

 materiale.
Med forslaget skal Arbejdsskadestyrelsen i fremtiden selv foretage disse  

 undersøgelser.
Der vil fortsat blive trukket på den opbyggede  

 vidensopsamling.
I forbindelse med forslaget om Erstatningsrådets nedlæggelse foreslås det  

 endvidere at ophæve lovens bestemmelser i afsnit III (§§ 44-48) om  

 godtgørelse for lidelse og tort i anledning af frihedsberøvelse m.v., i  

 afsnit IV (§§ 49-55) om erstatning for tingsskade og i afsnit V (§§ 56-57) om  

 støtte til påbegyndelse eller fortsættelse af virksomhed eller uddannelse  

 samt til genoprettelse af særlige tab.
Bestemmelserne, hvorefter  

 Erstatningsrådet er afgørelsesmyndighed, har kun været anvendt i årene lige  

 efter krigen.
2. Frihedsfondens ophør Som følge af, at Frihedsfonden er ophørt med sin virksomhed den 1. juli  

 1996, fremsættes der forslag om ophævelse af § 39 i lov om erstatning til  

 besættelsestidens ofre.
Efter denne bestemmelse indbetales en hædersgave til  

 Frihedsfonden, hvis de efterladte, som har ansøgt om hædersgaven, er afgået  

 ved døden på tidspunktet for hædersgavens udbetaling.
 I praksis har bestemmelsen efter aftale med Frihedsfonden ikke fundet  

 anvendelse gennem de seneste år.
 Frihedsfonden blev den 31. maj 1945 indstiftet af Danmarks Frihedsråd med  

 det formål at hjælpe dem, der gennem deres deltagelse i Danmarks Frihedskamp  

 var skadelidt, havde mistet en forsørger eller havde lidt økonomisk tab i  

 øvrigt.
Midlerne blev fremskaffet dels ved, at fonden overtog Frihedsrådets  

 kassebeholdning, dels ved indsamlinger, hvor en række fonde, virksomheder og  

 ikke mindst private bidrog.
Herudover er der gennem en årrække fra staten  

 ydet et årligt tilskud til fondens drift.
Dette tilskud skal bl.a. ses i  

 forbindelse med, at Frihedsfonden har ydet en betydningsfuld indsats med at  

 fremskaffe oplysninger til brug for behandlingen af sager efter lov om  

 erstatning til besættelsestidens ofre.
Man havde oprindeligt forestillet sig, at fonden skulle fungere i en  

 kortvarig periode på omkring 5 år, men der viste sig snart så mange  

 arbejdsopgaver, at man måtte forlænge fondens levetid.
Arbejdsopgaverne er nu  

 efter 50-året for Danmarks befrielse ved at være løst.
Det blev derfor på et  

 bestyrelsesmøde den 1. december 1995 enstemmigt besluttet, at Frihedsfonden  

 skulle indstille sin virksomhed den 1. juli 1996.
3. Ligestilling og ligebehandling af kønnene For at bringe lov om erstatning til besættelsestidens ofre i  

 overensstemmelse med lovgivningen om ligestilling og ligebehandling af  

 kønnene, foreslås det at ændre loven således, at enker og enkemænd  

 ligestilles med hensyn til forsørgertabserstatning og hædersgave.
 Reglerne om forsørgertabserstatning har været gældende siden lovens  

 vedtagelse i 1945 og bygger således på forsørgelsesforholdene for 50 år  

 siden.
Ved en erstatningsberettiget persons død, tilkommer der således en enke en  

 rente på 50 pct. af afdødes årsløn, hvis ægteskabet har bestået i de sidste 5  

 år før dødsfaldet.
En enkemand har derimod kun ret til erstatning, hvis hans  

 afdøde hustru regelmæssigt og i væsentlig omfang deltog i familiens  

 erhvervsarbejde.
Forarbejderne til loven henviser til den tilsvarende bestemmelse i den  

 dagældende ulykkesforsikringslov.
Ud fra den praksis, der dannede sig efter  

 ulykkesforsikringsloven, er der ved vurdering af spørgsmålet om  

 forsørgertabserstatning efter lov om erstatning til besættelsestidens ofre  

 forudsat, at mindst 1/4 af familiens samlede erhvervsindtægt skulle hidrøre  

 fra den afdøde hustrus erhvervsarbejde, for at enkemanden kunne få  

 forsørgertabserstatning.
Med forslaget vil enkemænd få samme adgang til erstatning for tab af  

 forsørger, som enker har efter de gældende regler.
Ligeledes vil de med  

 forslaget opnå samme ret til at få tillagt hædersgave.
 Ændringen medfører herudover, at registrerede partnere fremtidigt vil  

 kunne opnå status som efterladte og dermed opnå ret til  

 forsørgertabserstatning og hædersgave på lige fod med efterladte ægtefæller.
 På grund af anvendelse af kønsangivelse i bestemmelser om erstatning og  

 hædersgave til efterladte i lov om erstatning til besættelsestidens ofre, har  

 registrerede partnere ikke tidligere kunne opnå ret til  

 forsørgertabserstatning m.v., idet det i lov nr. 372 af 7. juni 1989 om  

 registrerede partnerskaber § 4, stk. 3, er fastsat, at bestemmelser i dansk  

 lovgivning, der indeholder regler om den ene part i et ægteskab bestemt ved  

 dennes køn, ikke finder anvendelse på registrerede partnerskaber.
Administrative og økonomiske konsekvenser af lovforslaget Økonomiske konsekvenser Lovforslagets § 1, nr. 6, 12 og 13, om ligestilling mellem enker og  

 enkemænd medfører en øget udgift til forsørgertabserstatning og hædersgaver  

 som konsekvens af, at enkemænd og efterladte registrerede partnere efter  

 forslaget vil kunne opnå ret til disse ydelser efter loven.
Det skønnes at  

 omhandle et meget beskedent antal personer.
 Samlet skønnes det, at lovforslaget vil medføre en udgift til  

 forsørgertabserstatning til ca. 5 personer årligt.
De fleste forsørgertabserstatninger beregnes på baggrund af en maksimal  

 årsløn.
Det betyder, at den efterladte vil modtage ca. 9.500 kr. månedligt.  

 Således vil 5 erstatninger give anledning til en yderligere udgift på knap  

 0,6 mill. kr. årligt.
Stort set alle, der modtager forsørgertabserstatninger, er berettiget til  

 tillige at modtage hædersgave.
Denne udgør i øjeblikket 5.800 kr. årligt.  

 Denne del af lovforslaget betyder således en yderst beskeden årlig merudgift.
 Samlet skønnes lovforslaget at medføre en øget årlig udgift på ca. 0,6  

 mill. kr.
Administrative konsekvenser Forslaget har ikke nævneværdige administrative konsekvenser, idet der blot  

 overføres administrative opgaver fra et administrativt organ til et andet.
Erhvervsmæssige konsekvenser Forslaget har ingen erhvervsmæssige konsekvenser.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ingen EU-retlige aspekter.
Bemærkninger til lovforslagets enkelte bestemmelser Til nr. 1 Som konsekvens af forslaget om at nedlægge Erstatningsrådet, foreslås det  

 at ophæve bestemmelsen, hvorefter Arbejdsskadestyrelsen kan forelægge  

 spørgsmål, om hvorvidt en person kan anses som omfattet af lovens §§ 1a, 1b,  

 1c samt § 65, for Erstatningsrådet.
 Der henvises til lovforslagets almindelige bemærkninger.
Til nr. 2 Det foreslås, at alle afgørelser, som Arbejdsskadestyrelsen træffer efter  

 lovens afsnit I, skal kunne indbringes for Den Sociale Ankestyrelse.
Ændringsforslaget er en konsekvens af forslaget om Erstatningsrådets  

 nedlæggelse.
Der henvises til lovforslagets almindelige bemærkninger herom.
Til nr. 3 Forslaget er en konsekvens af forslaget om ophævelse af §§ 44-48 (lovens  

 afsnit III) om godtgørelse for lidelse og tort i anledning af  

 frihedsberøvelse m.v., §§ 49-55 (lovens afsnit IV) om erstatning for  

 tingsskade og §§ 56-57 (lovens afsnit V) om støtte til påbegyndelse eller  

 fortsættelse af virksomhed eller uddannelse samt til genoprettelse af særlige  

 tab.
Der henvises til bemærkningerne til § 1, nr. 16, hvoraf det fremgår, at  

 disse bestemmelser kun har været anvendt i årene lige efter krigen.
Til nr. 4 Med forslaget, der vil medføre en beskeden administrativ lettelse, skabes  

 der hjemmel til, at Arbejdsskadestyrelsen i elektronisk form kan indhente  

 oplysninger om skadelidtes økonomiske forhold fra andre offentlige  

 myndigheder.
 Med forslaget sker der i øvrigt en a'jourføring af loven i forhold til den  

 øvrige sociale lovgivning - herunder lov om forsikring mod følger af  

 arbejdsskade.
Der vil være tale om de samme økonomiske oplysninger, som  

 Arbejdsskadestyrelsen i dag med hjemmel i gældende lov kan indhente på  

 traditionel vis til brug for behandlingen af de konkrete skadesager.
Typisk  

 vil der være tale om oplysninger om skadelidtes og enkers indtægter til brug  

 for fastsættelsen af renteudbetalingen efter lovens § 24.
 Forslaget vil medvirke til kortere sagsbehandlingstid og vil indebære en  

 administrativ lettelse i kommuner.
Til nr. 5 Forslaget er en konsekvens af, at Erstatningsrådet nedlægges, og at  

 Erstatningsrådets kompetence som ankemyndighed overføres til Den Sociale  

 Ankestyrelse.
Med forslaget sikres, at Ankestyrelsen kan få de nødvendige  

 oplysninger til brug for behandling af ankesager, på samme måde som  

 Erstatningsrådet hidtil har kunnet få meddelt enhver oplysning til brug for  

 sagen efter gældende lovs § 60, som nu foreslås ophævet.
 Der henvises til lovforslagets almindelige bemærkninger om  

 Erstatningsrådets nedlæggelse.
Til nr. 6 Med forslaget ligestilles enker og enkemænd i relation til at opnå  

 forsørgertabserstatning.
På lige fod med enker vil enkemænd således kunne  

 opnå en erstatning på 50 pct. af afdødes årsløn, hvis ægteskabet er indgået  

 senest 5 år før tidspunktet for dødens indtræden.
Forslaget medfører endvidere, at personer, der lever i registrerede  

 partnerskaber, ligestilles med ægtefæller, jf. lov nr. 372 af 7. juni 1989 om  

 registrerede partnerskaber.
Hvis det registrerede partnerskab er indgået  

 senest 5 år før dødens indtræden, vil en efterladt partner i fremtiden kunne  

 opnå forsørgertabserstatning på 50 pct. af afdødes årsløn.
 Der henvises til lovforslagets almindelige bemærkninger om ligestilling og  

 ligebehandling af kønnene.
Til nr. 7 Forslaget er en konsekvens af forslagets § 1, nr. 6. Der henvises til  

 bemærkningerne til § 1, nr. 6.
Til nr. 8 og 9 Forslagene er redaktionelle.
Til nr. 10 og 11 Forslagene er en konsekvens af forslagets § 1, nr. 6. Der henvises til  

 bemærkningerne til § 1, nr. 6.
Til nr. 12 og 13 Det foreslås at ligestille enker og enkemænd med hensyn til retten til at  

 opnå hædersgave.
Forslaget medfører endvidere, at personer, der lever i  

 registrerede partnerskaber, ligestilles med ægtefæller, jf. lov nr. 372 af 7.  

 juni 1989 om registrerede partnerskaber.
Hvis det registrerede partnerskab er  

 indgået senest 5 år før dødens indtræden, vil den registrerede partner i  

 fremtiden kunne opnå samme ret til hædersgave som en ægtefælle.
 Der henvises til lovforslagets almindelige bemærkninger om ligestilling og  

 ligebehandling af kønnene.
Til nr. 14 Der henvises til de almindelige bemærkninger om Frihedsfondens ophør.
 Da Frihedsfonden er ophørt med sit virke pr. 1. juli 1996, foreslås det at  

 ophæve bestemmelsen, hvorefter hædersgaver til personer, omfattet af lovens §  

 38, indbetales til Frihedsfonden, hvis den berettigede person afgår ved døden  

 før første udbetaling af hædersgaven.
 Bestemmelsen har efter aftale med Frihedsfonden ikke været anvendt gennem  

 de seneste år.
Til nr. 15 Den Sociale Ankestyrelse foreslås som ankeinstans i sager vedrørende  

 hædersgaver i stedet for Erstatningsrådet, som foreslås nedlagt.
 Der henvises til lovforslagets almindelige bemærkninger om  

 Erstatningsrådets nedlæggelse.
Til nr. 16 Der henvises til de almindelige bemærkninger om Erstatningsrådets  

 nedlæggelse m.v.
 Som følge af forslaget om Erstatningsrådets nedlæggelse, foreslås det, at  

 lovens §§ 44-63 ophæves.
§§ 44-48 (lovens afsnit III) vedrører godtgørelse for lidelse og tort i  

 anledning af frihedsberøvelse m.v., §§ 49-55 (lovens afsnit IV) erstatning  

 for tingsskade og §§ 56-57 (lovens afsnit V) støtte til påbegyndelse eller  

 fortsættelse af virksomhed eller uddannelse samt til genoprettelse af særlige  

 tab.
Erstatningsrådet er afgørelsesmyndighed efter disse bestemmelser, som  

 kun har været anvendt i årene lige efter krigen.
 §§ 58-62 (lovens afsnit VI) omhandler Erstatningsrådets sammensætning og  

 opgaver.
 § 63 omhandler Erstatningsrådets mulighed for undtagelsesvist at afgive  

 indstilling til socialministeren om dispensation fra loven i visse tilfælde.  

 § 63 har ligeledes kun været anvendt i årene lige efter krigen.
Til nr. 17 Det foreslås at overføre Erstatningsrådets dispensationskompetence efter §  

 64, stk. 1, til at fravige bestemmelser om, at den begivenhed, hvorpå der  

 støttes ret, skal være sket her i landet eller være en følge af en her i  

 landet foretagen handling, til Arbejdsskadestyrelsen.
Forslaget er en  

 konsekvens af forslaget om Erstatningsrådets nedlæggelse.  

 Dispensationsbestemmelsen har i praksis bl.a. været anvendt for personer, der  

 har været i allieret krigstjeneste eller indsat i japansk fangelejr.
Det foreslås ligeledes som en konsekvens af forslaget om Erstatningsrådets  

 nedlæggelse, at Erstatningsrådets dispensationskompetence efter § 64, stk. 2,  

 overføres til Arbejdsskadestyrelsen.
Efter bestemmelsen kan udlændinge, hvor  

 særlige omstændigheder taler for det - eksempelvis danskere, der efter krigen  

 er naturaliserede i USA eller andre lande - ligestilles med danske  

 statsborgere.
 Om forslaget om Erstatningsrådets nedlæggelse henvises til de almindelige  

 bemærkninger.
Til nr. 18 Forslaget er en konsekvens af forslagets § 1, nr. 17, hvorefter  

 Erstatningsrådets dispensationskompetence overføres til  

 Arbejdsskadestyrelsen.
Der henvises til bemærkningerne til § 1, nr. 17.
Til nr. 19 Forslaget er en konsekvens af forslagets § 1, nr. 2, hvorefter lovens § 6  

 foreslås ændret.
Til nr. 20 Det foreslås at ophæve § 66, der ikke anvendes længere.
Forslaget er en  

 konsekvens af forslagets § 1, nr. 16, hvorefter bl.a. afsnit III, IV og V  

 ophæves.
Til nr. 21 Forslaget er en konsekvens af forslaget til § 1, nr. 16, hvorefter bl.a. §  

 55 ophæves.
Til § 2 Det foreslås, at loven træder i kraft den 1. januar 1997.
 Det foreslås dog, at lovens bestemmelser om erstatning og hædersgaver til  

 efterladte ægtefæller kun finder anvendelse på sager, hvor den umiddelbart  

 berettigede person afgår ved døden den 1. januar 1997 eller senere.
 Det foreslås endvidere, at alle sager, der inden den 1. januar 1997 er  

 indbragt for Erstatningsrådet, færdigbehandles af Erstatningsrådet.  

 Erstatningsrådet forventes nedlagt pr. 1. juli 1997. Der henvises til de  

 almindelige bemærkninger om Erstatningsrådets nedlæggelse.
Skriftlig fremsættelse Socialministeren (Karen Jespersen):
 Jeg tillader mig herved for Folketinget at fremsætte:
 Forslag til lov om ændring af lov om erstatning til besættelsestidens  

 ofre. (Nedlæggelse af Erstatningsrådet og erstatningsmæssig ligestilling af  

 enker og enkemænd m.v.).
(Lovforslag nr.
L 3).
Der er nu gået mere end 50 år siden befrielsen og lovens ikrafttræden.
Det  

 afspejler sig naturligt i regelsættet, der som udgangspunkt har været ønsket  

 uændret lige siden. Ønsket om så vidt muligt at fastholde den oprindelige  

 udformning af lov om erstatning til besættelsestidens ofre, skal ses i  

 sammenhæng med, at loven kendetegner de særlige forhold, der knytter sig til  

 besættelsestiden og de samfundsvilkår, der herskede i Danmark i dette  

 tidsrum.
Den lange tid, der er gået, har naturligt betydet, at nogle bestemmelser  

 nu vil medføre væsentlige problemer at lade være uændrede, og at andre er  

 blevet uden praktisk betydning.
Det foreslås derfor at foretage en række  

 ændringer i loven.
Det foreslås således, at Erstatningsrådet nedlægges, og at  

 Erstatningsrådets nuværende opgaver i forbindelse med lovens administration  

 overføres til Den Sociale Ankestyrelse for så vidt angår de spørgsmål, hvor  

 Erstatningsrådet har fungeret som ankeinstans.
Dermed opnås et enstrenget  

 ankesystem.
Erstatningsrådets øvrige opgaver foreslås overført til  

 Arbejdsskadestyrelsen.
Som følge af, at Frihedsfonden er ophørt med sin virksomhed den 1. juli  

 1996, fremsættes der forslag om ophævelse af § 39 i lov om erstatning til  

 besættelsestidens ofre.
Efter denne bestemmelse indbetales en hædersgave til  

 Frihedsfonden, hvis de efterladte, som har ansøgt om hædersgaven, er afgået  

 ved døden på tidspunktet for hædersgavens udbetaling.
I praksis har  

 bestemmelsen efter aftale med Frihedsfonden ikke fundet anvendelse gennem de  

 seneste år.
 For at bringe lov om erstatning til besættelsestidens ofre i  

 overensstemmelse med lovgivningen om ligestilling og ligebehandling af  

 kønnene, foreslås det at ændre loven således, at enker og enkemænd  

 ligestilles med hensyn til forsørgertabserstatning og hædersgave.
 Med forslaget vil enkemænd få samme adgang til erstatning for tab af  

 forsørger og hædersgave, som enker har efter de gældende regler. Ændringen  

 medfører, at registrerede partnere fremtidigt vil kunne opnå status som  

 efterladt og dermed opnå ret til forsørgertabserstatning og hædersgave på  

 lige fod med efterladte ægtefæller.
 Endelig foreslås mindre ændringer af administrativ og redaktionel  

 karakter.
 Lovforslaget skønnes at ville medføre en øget årlig udgift på ca. 0,6  

 mill. kr. til forsørgertabserstatning og hædersgave.
 Med disse bemærkninger skal jeg indstille forslaget til Folketingets  

 velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. § 5, stk. 3, ophæves.
 § 5. Arbejdsskadestyrelsen træffer afgørelse af følgende  

 spørgsmål:
1) om en person omfattes af nærværende afsnit, jf. herved også § 1 a, § 1  

 b, § 1 c og § 65, 2) om der foreligger en skade eller en sygdom, der er forvoldt ved de i §  

 1 omhandlede forhold, 3) om der foreligger en ved sådan skade forvoldt lidelse, 4) om der skal gøres retskrav gældende efter § 3, stk. 1, 5) om der skal foretages fradrag i erstatningsydelserne i henhold til § 3,  

 stk. 2, og § 34, stk. 3, 6) om størrelsen af den årsløn, som skal lægges til grund ved  

 erstatningsberegningen, jf. § 31, 7) om der findes personer, der kan gøre krav på dødserstatning, 8) om en skade eller en sygdom har medført følger, der begrunder krav på  

 ydelser efter nærværende afsnit, og om størrelsen og arten af de ydelser, der  

 tilkommer pågældende eller hans efterladte, jf. §§ 20 og 22, 9) om anvendelsen af bestemmelserne i lovens §§ 2 og 11, 10) om anvendelsen af bestemmelserne i lovens § 30, 11) om tvivl vedrørende dagpenge, 12) om tvivl vedrørende takst for lægeattester.
 Stk. 2. Forinden Arbejdsskadestyrelsen træffer afgørelse af de i  

 stk. 1 omhandlede spørgsmål, skal den give pågældende eller hans efterladte  

 samt andre vedkommende lejlighed til at gøre sig bekendt med de foreliggende  

 oplysninger og til at udtale sig om sagen.
 Stk. 3. Arbejdsskadestyrelsen er berettiget til, inden der træffes  

 afgørelse om det i § 5, stk. 1, nr. 1, nævnte spørgsmål, at forelægge sagen  

 for Erstatningsrådet og er forpligtet hertil, for så vidt den i det enkelte  

 tilfælde er i tvivl om, hvilken afgørelse der bør træffes.
 2. § 6 affattes således:
 » § 6. Arbejdsskadestyrelsens afgørelser efter dette afsnit  

 kan indbringes for Den Sociale Ankestyrelse.
Stk. 2. Klage efter stk. 1 skal indgives inden 4 uger efter, at  

 klageren har modtaget afgørelsen.
Opholder klageren sig på  

 afgørelsestidspunktet på Færøerne eller i det øvrige Europa uden for Danmark,  

 er fristen 6 uger.
Opholder klageren sig uden for Europa, er fristen 3  

 måneder.
Stk. 3. Ankestyrelsen kan se bort fra overskridelse af  

 klagefristen, når der er særlig grund hertil.« § 6. Arbejdsskadestyrelsens afgørelser i medfør af § 5, stk. 1,  

 nr. 1, kan bortset fra afgørelser vedrørende § 1 c indbringes for  

 Erstatningsrådet.
Erstatningsrådets afgørelser kan ikke indbringes for anden  

 administrativ myndighed.
 Stk. 2. Alle øvrige af Arbejdsskadestyrelsen i medfør af dette  

 afsnit trufne afgørelser kan indbringes for Ankestyrelsen.
Stk. 3. Klage efter stk. 1 og 2 skal indgives inden 4 uger efter,  

 at klageren har modtaget afgørelsen.
Opholder klageren sig på  

 afgørelsestidspunktet på Færøerne eller i det øvrige Europa uden for Danmark,  

 er fristen 6 uger.
Opholder klageren sig uden for Europa, er fristen 3  

 måneder.
Stk. 4. Erstatningsrådet og Ankestyrelsen kan se bort fra  

 overskridelse af klagefristen, når der er særlig grund hertil.
Ankestyrelsens  

 afgørelse herom træffes af chefen for Ankestyrelsen.
 3. § 7, stk. 1, affattes således:
»Ethvert tilfælde, som antages at ville medføre krav efter nærværende  

 afsnit, skal snarest muligt anmeldes til Arbejdsskadestyrelsen.
Anmeldelsen  

 må indgives til Arbejdsskadestyrelsen senest 1 år efter tilfældets indtræden.  

 Medfører tilfældet døden, skal Arbejdsskadestyrelsen underrettes om  

 dødsfaldet inden 48 timer efter dødens indtræden, selvom tilfældet forinden  

 er anmeldt til Arbejdsskadestyrelsen.« § 7. Ethvert tilfælde, som antages at ville medføre krav efter  

 nærværende afsnit, skal snarest muligt anmeldes for Arbejdsskadestyrelsen.
Er  

 tilfældet indtruffet inden nærværende lovs ikrafttræden, må anmeldelse  

 indgives til Arbejdsskadestyrelsen senest inden de i § 66 fastsatte frister  

 for begæringer eller ansøgninger om ydelser i henhold til lovens afsnit III,  

 IV, V og VII; i andre tilfælde må anmeldelse indgives til  

 Arbejdsskadestyrelsen senest 1 år efter tilfældets indtræden.
Medfører  

 tilfældet døden efter lovens ikrafttræden, skal - selvom tilfældet forinden  

 er anmeldt for Arbejdsskadestyrelsen - underretning om dødsfaldet tilstilles  

 Arbejdsskadestyrelsen inden 48 timer efter dødens indtræden.
Stk. 2. Anmeldelsespligten påhviler den eller de  

 erstatningsberettigede.
De nærmere regler om anmeldelsen, herunder om  

 anmeldelsens indhold, fastsættes af socialministeren.
 Stk. 3. Arbejdsskadestyrelsen kan dispensere fra fristerne i stk.  

 1, såfremt Arbejdsskadestyrelsen efter nærmere af socialministeren fastsatte  

 retningslinier skønner, at omstændighederne taler derfor.
 4. I § 10 indsættes efter 1. pkt.:
»Oplysninger om økonomiske forhold kan i elektronisk form indhentes  

 fra andre offentlige myndigheder.« 5. I § 10 indsættes som stk. 2:
» Stk. 2. Den Sociale Ankestyrelse er berettiget til at  

 afkræve offentlige myndigheder og andre, der har kendskab til forholdene,  

 enhver oplysning, der er af betydning for sagensafgørelse, samt at forlange  

 optaget retsligt forhør i overensstemmelse med retsplejelovens § 1018.« § 10. Arbejdsskadestyrelsen er berettiget til af de i §§ 1, 1 a, 1  

 b og 1 c omhandlede personer, frihedsbevægelsens organisationer,  

 kommunalbestyrelser og andre vedkommende, herunder klinikker, sygehuse,  

 behandlende læger m.v., at begære og få meddelt enhver oplysning, der er af  

 betydning, herunder hospitalsjournaler, og hvad dertil hører, eller  

 afskrifter af samme, samt til at forlange optaget retsligt forhør i  

 overensstemmelse med retsplejelovens § 1018 og få udskrift deraf.
Endvidere  

 er Arbejdsskadestyrelsen berettiget til at forlange obduktion foretaget efter  

 reglerne om lovmæssige obduktioner.
 6. § 22, stk. 1, nr. 1, affattes således:
»Der tilkommer en efterladt ægtefælle, hvis ægteskab er indgået  

 senest 5 år før tidspunktet for dødens indtræden, en årlig rente på 50 pct.  

 af afdødes årsløn, beregnet efter § 31. Denne erstatning tilkommer den  

 efterladte ægtefælle, selv om ægtefællerne på tidspunktet for dødens  

 indtræden var separeret eller levede adskilt, når den efterladte ægtefælle  

 dog havde retskrav på underholdsbidrag fra den afdøde ægtefælle.
Har den  

 efterladte ægtefælle ikke gjort sit retskrav gældende over for den afdøde  

 ægtefælle de sidste 3 år før tidspunktet for dødens indtræden, kan  

 Arbejdsskadestyrelsen bestemme, hvorvidt og i hvilket omfang der skal  

 udbetales den efterladte ægtefælle rente.« 7. § 22, stk. 1, nr. 2, ophæves.
Nr. 3 - 5 bliver herefter nr. 2 - 4 8. I § 22, stk. 1, nr. 4, der bliver nr. 3, ændres  

 »nr. 5« til: »nr. 4«.
 9. I § 22, stk. 2, ændres » stk. 1, nr. 5« til:  

 » stk. 1, nr. 4«.
 10. I § 22, stk. 3, 1. pkt., ændres »enken tilkommende  

 rente« til: »rente, der tilkommer den efterladte ægtefælle,»  

 og i 2. pkt. ændres »enkens« til: » den efterladte  

 ægtefælles«.
 § 22. Erstatning til efterladte, jf. § 1, stk. 2, § 1 a, stk. 3, §  

 1 b og § 1 c, ydes efter nedenstående regler:
1) Der tilkommer en enke, hvis ægteskab er indgået senest 5 år før  

 tidspunktet for dødens indtræden, en årlig rente af 50 pct. af afdødes  

 årsløn, beregnet efter § 31. Denne erstatning tilkommer enken, selv om  

 ægtefællerne på tidspunktet for dødens indtræden var separeret eller levede  

 adskilt, når hustruen dog havde retskrav på underholdsbidrag fra manden.
Har  

 hun ikke gjort sit retskrav gældende over for manden de sidste 3 år før  

 tidspunktet for dødens indtræden, kan Arbejdsskadestyrelsen bestemme,  

 hvorvidt og i hvilket omfang der skal udbetales enken rente.
 2) For en enkemand gælder tilsvarende regel som under nr. 1), hvis hans  

 afdøde hustru regelmæssigt og i væsentligt omfang deltog i familiens  

 erhvervsarbejde.
3) Efterlades der børn, over for hvilke der i henhold til lov om offentlig  

 forsorg, påhviler afdøde forsørgelses- eller bidragspligt, tilkommer der  

 børnene en årlig rente, der for det første barn udgør 15 pct. og for hvert af  

 de efterfølgende børn 10 pct. af afdødes årsløn indtil børnenes fyldte 18 år.  

 Efterlades der ingen ægtefælle, kan den årlige rente for hvert barn forhøjes  

 til indtil 20 pct.
Hvor særlige omstændigheder taler derfor, kan renten  

 udstrækkes ud over barnets fyldte 18 år.
 4) Efterlader den afdøde sig ingen efter ovenstående bestemmelser  

 erstatningsberettiget, eller kommer de samlede erstatninger til udbetaling  

 med et mindre beløb end nævnt under nr. 5, kan Arbejdsskadestyrelsen under  

 særlige omstændigheder bestemme, hvorvidt og i hvilket omfang erstatning bør  

 tillægges andre nærstående, hvem afdøde forsørgede, eller til hvis  

 forsørgelse han ydede væsentligt bidrag i de sidste 5 år før dødsfaldets  

 indtræden.
 5) Erstatningen efter nærværende paragraf kan i intet tilfælde overstige  

 75 pct. af den afdødes årsløn, beregnet efter § 31.
 Stk. 2. Hvis renterne, hvor der er flere erstatningsberettigede,  

 tilsammen ville overstige det i stk. 1, nr. 5 nævnte maksimumsbeløb, vil alle  

 rentebeløbene eller enkelte af disse efter Arbejdsskadestyrelsens nærmere  

 bestemmelse være at nedsætte, således at det samlede rentebeløb ikke  

 overstiger nævnte grænse.
Stk. 3. Såfremt der er udbetalt den afdøde en kapitalerstatning,  

 jf. § 28, vil der i den enken tilkommende rente være at fradrage et beløb,  

 svarende til halvdelen af den rente, der er lagt til grund ved beregningen af  

 kapitalerstatningen.
Ved fradragets fastsættelse bortses der fra den til en  

 invaliditetsgrad af indtil 25 pct. svarende invaliditetserstatning, og  

 Arbejdsskadestyrelsen kan derhos, når omstændighederne taler derfor, fradrage  

 et mindre beløb i enkens rente end efter foranstående regler.
Stk. 4. Den rente, der tilkommer de efterladte, løber fra det  

 tidspunkt, da pågældende afgik ved døden.
Tilkommer der de efterladte  

 efterindtægt fra staten, folkekirken, folkeskolen, en kommune eller en af de  

 i tjenestemandslovens § 91 stk. 7, omhandlede offentlige institutioner eller  

 et af de sammesteds omhandlede koncessionerede selskaber, løber renten dog  

 først fra det tidspunkt, da efterindtægtsperioden udløber.
 11. § 25, stk. 1, 1. og 2. pkt., affattes således:
»Når en efterladt ægtefælle, der oppebærer rente i henhold til  

 nærværende afsnit, indgår nyt ægteskab, bortfalder den rente, der er tillagt  

 den pågældende.
Arbejdsskadestyrelsen kan dog bestemme, at renten helt eller  

 delvis bevares eller på ny tillægges den efterladte ægtefælle, når det  

 godtgøres, at den efterladte ægtefælles økonomiske forhold efter det nye  

 ægteskabs indgåelse eller eventuelt efter dettes opløsning er således, at  

 hensynet til den efterladte ægtefælles forsvarlige forsørgelse gør  

 udbetalingen af renten eller en del af denne påkrævet.« § 25. Når en enke, der oppebærer rente i henhold til nærværende  

 afsnit, indgår nyt ægteskab, bortfalder den hende tillagte rente.  

 Arbejdsskadestyrelsen kan dog bestemme, at renten helt eller delvis bevares  

 eller på ny tillægges hende, når det godtgøres, at hendes økonomiske forhold  

 efter det nye ægteskabs indgåelse eller eventuelt efter dettes opløsning er  

 således, at hensynet til hendes forsvarlige forsørgelse gør udbetalingen af  

 renten eller en del af denne påkrævet.
Renterne efter nærværende lov  

 inddrages i øvrigt, 1) når rentenyderen uden dertil af Arbejdsskadestyrelsen meddelt særlig  

 tilladelse ansættes i fremmed statstjeneste, 2) når rentenyderen uden Arbejdsskadestyrelsens tilladelse tager ophold i  

 udlandet, 3) når rentenyderen i 3 år ikke har hævet renten uden senere at kunne  

 bevise lovlig forhindring.
 Stk. 2. Har en rentenyder ikke hævet renten i et helt år eller  

 længere, hjemfalder det uhævede beløb til statskassen, medmindre lovlig  

 forhindring senere bevises.
 12. I § 37, stk. 5, ændres »hans enke« til:  

 »den efterladte ægtefælle«.
§ 37. Til danske statsborgere, der i tidsrummet efter 9. april  

 1940 og indtil krigstilstandens ophør, jf. herved § 14 i lovbekendtgørelse  

 nr. 508 af 14. december 1942 om krigsulykkesforsikring, 1) som følge af virksomhed her i landet til fordel for frihedsbevægelsen  

 og ved tjeneste for denne, for så vidt pågældende har haft tilknytning til  

 frihedsbevægelsen inden 5. maj 1945, eller 2) som følge af eftersøgning, fængsling, internering eller deportation på  

 grund af deltagelse i frihedsbevægelsen her i landet eller medlemskab i eller  

 tilknytning til Det Kommunistiske Parti, jf. lov nr. 349 af 22. august 1941,  

 eller 3) som følge af tjenesteforhold til det danske politi eller  

 grænsegendarmeri under eller som følge af kamphandlinger mod den tyske  

 besættelsesmagt eller dermed samarbejdende korps, organisationer eller  

 enkeltpersoner eller på grund af eftersøgning, fængsling, internering eller  

 deportation begrundet i nævnte tjenesteforhold, eller 4) som følge af gengældelsesaktioner udført af den tyske besættelsesmagt  

 eller dermed samarbejdende korps, organisationer eller enkeltpersoner her i  

 landet og rettet direkte mod de pågældende på grund af nationale eller  

 politiske indstilling eller på grund af deres stilling som repræsentanter for  

 bestemte befolkningsgrupper, eller 5) som følge af deportation på grund af afstamning, eller 6) som følge af sejlads for de allierede, jf. § 1 c, har pådraget sig  

 skade eller sygdom, hvorved erhvervsevnen er blevet forringet med halvdelen  

 eller derover, yder den danske stat fra tidspunktet for den invaliderende  

 beskadigelse at regne hædersgaver efter reglerne i stk. 3-4.
 Stk. 2. Når omstændighederne taler derfor, kan hædersgave efter  

 reglerne i stk. 1, 3 og 4 tillægges danske statsborgere, der først har  

 tilsluttet sig frihedsbevægelsen 5. maj 1945 eller senere.
Stk. 3. Til den invaliderede ydes et beløb af 800 kr. årligt  

 livsvarigt.
Retten til at oppebære en tillagt hædersgave påvirkes ikke af, at  

 invaliditetens indvirkning på den pågældendes erhvervsevne senere formindskes  

 således, at erhvervsevnen ikke længere er forringet med mindst halvdelen.
Stk. 4. Til hvert barn af en til hædersgave efter nærværende  

 paragrafs stk. 1 og 2 berettiget person ydes et beløb af 200 kr. årlig indtil  

 barnets fyldte 18. år, for så vidt barnet er avlet inden den invaliderende  

 begivenheds indtræden.
Ved barn forstås - foruden ægtebarn - adoptivbarn og  

 sådant stedbarn, over for hvilket der påhviler den invaliderede  

 forsørgelsespligt, samt sådant uden for ægteskab født barn, for hvilket  

 faderskabet er anerkendt eller retsligt fastslået.
Stk. 5. Dør en person, der har ret til hædersgave efter stk. 3,  

 overgår retten til hædersgaven til hans enke, såfremt ægteskabet er indgået  

 senest 5 år før tidspunktet for dødens indtræden.
Når særlige omstændigheder  

 taler derfor, kan der tillægges andre efterladte, som afdøde faktisk  

 forsørgede helt eller delvis, hædersgaver.
Størrelsen af sådanne hædersgaver,  

 der enten ydes som årlige beløb eller som beløb en gang for alle, fastsættes  

 efter et skøn i det enkelte tilfælde, men kan, hvis hædersgaverne fastsættes  

 som årlige beløb, ikke overstige 800 kr. årlig og, hvis de fastsættes som  

 beløb en gang for alle, ikke overstige 1.000 kr.
 13. I § 38, stk. 2, ændres »enken« til: »den  

 efterladte ægtefælle«.
 § 38. Til de efterladte efter de i § 37 omhandlede grupper af  

 personer, der er henrettet eller myrdet af den tyske besættelsesmagt eller  

 dermed samarbejdende korps, organisationer eller enkeltpersoner, eller som i  

 øvrigt har mistet livet som følge af skade eller sygdom pådraget under de i §  

 37 under 1-6 nævnte omstændigheder, yder den danske stat fra tidspunktet for  

 dødsfaldet at regne hædersgaver efter reglerne i stk. 2-4.
 Stk. 2. Til enken ydes et livsvarigt beløb på 1.800 kr. årlig,  

 såfremt ægteskabet er indgået senest 5 år før tidspunktet for dødens  

 indtræden.
 Stk. 3. Til hvert barn, jf. herved § 37, stk. 4, ydes et beløb af  

 200 kr. årlig indtil dets fyldte 18. år.
Stk. 4. Til andre efterladte, som afdøde faktisk forsørgede helt  

 eller delvis, kan der, når særlige omstændigheder taler derfor, ydes  

 hædersgaver.
Størrelsen af sådanne hædersgaver, der enten kan ydes som årlige  

 beløb eller som beløb een gang for alle, fastsættes efter et skøn i det  

 enkelte tilfælde, men kan, hvis hædersgaverne fastsættes som årlige beløb,  

 ikke overstige 800 kr. årlig og, hvis de fastsættes som beløb en gang for  

 alle, ikke overstige 1.000 kr.
 14. § 39 ophæves.
 § 39. For så vidt en til en hædersgave efter § 38 berettiget  

 person måtte være afgået ved døden på det tidspunkt, hvor gaven første gang  

 kan komme til udbetaling, vil dette beløb være at indbetale i  

 »Frihedsfonden«.
 15. I § 42, stk. 1, ophæves 2. og 3. pkt. og i  

 stedet indsættes:
»Arbejdsskadestyrelsens afgørelser om hædersgaver kan indbringes for  

 den Sociale Ankestyrelse efter reglerne i § 6.« § 42. Behandlingen af sager vedrørende hædersgaver henlægges til  

 Arbejdsskadesty-relsen.
Arbejdsskadestyrelsens afgørelse af spørgsmålet om,  

 hvorvidt betingelserne for at opnå hædersgave er til stede, kan efter de i §  

 6 nævnte regler indbringes for Erstatningsrådet.
Arbejdsskadestyrelsens  

 afgørelse af spørgsmålet om, hvorvidt en persons erhvervsevne, jf. § 37, stk.  

 1, er forringet med halvdelen eller derover, kan indbringes for Ankestyrelsen  

 efter de i § 6 nævnte regler.
 Stk. 2. Ansøgning om ydelse af hædersgave indgives til  

 Arbejdsskadestyrelsen.
 Stk. 3. Socialministeren afgør, hvorvidt retten til at oppebære en  

 hædersgave måtte være forbrudt i henhold til bestemmelserne i § 40.
 16. §§ 44-63 ophæves.
§ 44. Til danske statsborgere, som efter deres fyldte 18. år 1) under den tyske besættelse enten i medfør af lov nr. 349 af 22. august  

 1941 om forbud mod kommunistiske foreninger og mod kommunistisk virksomhed  

 eller som følge af deres virksomhed til fordel for frihedsbevægelsen har  

 været underkastet frihedsberøvelse af danske myndigheder af politiske hensyn  

 til tyske eller dermed ligestillede interesser, eller 2) på grund af virksomhed her i landet til fordel for frihedsbevægelsen,  

 på grund af medlemsskab i eller tilknytning til Det Kommunistiske Parti, jf.  

 lov nr. 349 af 22. august 1941, eller i øvrigt af nationale eller politiske  

 grunde eller på grund af deres afstamning eller på grund af tjenesteforhold  

 til det danske politi eller grænsegendarmeri af den tyske besættelsesmagt har  

 været underkastet frihedsberøvelse i Danmark eller er blevet deporteret til  

 fængsel, koncentrations- eller arbejdslejr i udlandet, for så vidt  

 pågældende, da frihedsberøvelsen blev iværksat, opholdt sig her i landet,  

 yder statskassen en godtgørelse for den med frihedsberøvelsen forbundne  

 lidelse og tort efter de i stk. 2, 3 og 4 fastsatte regler.
Stk. 2. Har deportation til udlandet fundet sted, fastsættes  

 godtgørelsen til 50 kr. for hver påbegyndt uge, deportationen har varet.
For  

 frihedsberøvelse i Danmark fastsættes godtgørelsen til 25 kr. for hver  

 påbegyndt uge, frihedsberøvelsen har varet, dog at godtgørelsen ikke ydes for  

 frihedsberøvelse, der ikke har varet 2 måneder.
Denne grænse gælder dog ikke,  

 såfremt der i tilknytning til frihedsberøvelsen i Danmark er foretaget  

 deportation til udlandet.
I tilfælde af gentagne frihedsberøvelser i Danmark  

 ydes godtgørelse, såfremt frihedsberøvelserne sammenlagt har varet 2 måneder  

 eller derover.
Stk. 3. Deportationen betragtes som afsluttet ved tidspunktet for  

 hjemkomsten til Danmark eller for overførelse til Sverige.
For så vidt  

 hjemkomsten er blevet forsinket på grund af forhold, der alene må tilregnes  

 den pågældende selv, regnes der dog med det tidspunkt, på hvilket den  

 pågældende tidligst kunne være vendt tilbage til Danmark.
 Stk. 4. Har de pågældende i forbindelse med frihedsberøvelse i  

 Danmark været udsat for mishandling eller tortur af alvorligere karakter, kan  

 godtgørelsen fastsættes efter de for godtgørelse for deportation gældende  

 regler.
§ 45. Når særlige omstændigheder måtte tale derfor, vil der uden  

 for de i § 44 nævnte tilfælde kunne ydes godtgørelse for den lidelse og tort,  

 der har været forbundet med en af danske myndigheder eller den tyske  

 besættelsesmagt eller af de med denne samarbejdende korps, organisationer  

 eller enkeltpersoner af hensyn til tyske eller dermed ligestillede interesser  

 iværksat frihedsberøvelse.
Godtgørelsen kan højst ydes efter de i § 44  

 fastsatte satser.
§ 46. Behandlingen af sager vedrørende tort- og  

 lidelsesgodtgørelser henlægges til Erstatningsrådet.
Rådets afgørelse af  

 spørgsmålet om, hvorvidt betingelserne for at opnå de nævnte godtgørelser er  

 til stede, kan under iagttagelse af reglerne i § 6, stk. 3, indankes for  

 socialministeren, hvis afgørelse er endelig.
 § 47. De i nærværende afsnit omhandlede godtgørelser medregnes  

 ikke ved fastsættelse af renter i henhold til folkeforsikringsloven eller ved  

 fastsættelse af bidrag i henhold til forsorgslovens kapitel XV og XVI.
§ 48. Begæring om godtgørelse for lidelse og tort i henhold til  

 nærværende afsnit kan kun fremsættes af den, hvem den pågældende lidelse og  

 tort er overgået.
For så vidt en til godtgørelse efter § 44, stk. 2, jf. stk.  

 1, berettiget person måtte være afgået ved døden efter at have fremsat  

 begæring om godtgørelse i henhold til den nævnte bestemmelse, men inden  

 godtgørelsen er kommet til udbetaling, vil den være at indbetale til  

 dødsboet.
Det samme gælder i tilfælde, hvor der er fremsat begæring om  

 godtgørelse i henhold til § 44, stk. 4, jf. stk. 1, eller i henhold til § 45,  

 såfremt godtgørelsen er endelig fastsat af Erstatningsrådet, inden pågældende  

 er afgået ved døden.
§ 49. Er skade på fast ejendom eller skade på eller tab af privat  

 indbo eller andet løsøre (herunder skibe) siden 9. april 1940 påført danske  

 statsborgere 1) ved deres deltagelse i frihedsbevægelsen her i landet, eller 2) ved gengældelsesaktioner foretaget af den tyske besættelsesmagt eller  

 af de med denne samarbejdende korps, organisationer eller enkeltpersoner her  

 i landet som følge af de pågældendes deltagelse i frihedsbevægelsen, eller 3) under eller som følge af eftersøgning, fængsling, internering eller  

 deportation iværksat på grund af de pågældendes deltagelse i  

 frihedsbevægelsen her i landet eller på grund af deres medlemskab i eller  

 tilknytning til Det Kommunistiske Parti, jf. lov nr. 349 af 22. august 1941,  

 yder statskassen på grundlag af en i overensstemmelse med  

 krigsforsikringslovgivningens regler foretagen skadesopgørelse med de i stk.  

 3-6 fastsatte begrænsninger en tillægserstatning for det tab, som på grund af  

 underforsikring eller som følge af reglerne om selvrisiko ikke måtte blive  

 dækket i henhold til krigsforsikringslovgivningen.
Ved tillægserstatningens  

 beregning lægges den af den pågældende til forvaltningsorganet for  

 vedkommende krigsforsikringsforbund eller -institut indgivne skadesanmeldelse  

 og den af forvaltningsorganet godkendte skadesopgørelse til grund.
 Stk. 2. Har de i stk. 1 nævnte personer lidt tab derved, at der  

 ikke har været tegnet nogen til krigsforsikring berettigende privat  

 forsikring for de beskadigede eller mistede værdier, eller vedrører skaden  

 eller tabet fast ejendom eller løsøre (herunder skibe), som efter sin art  

 falder uden for de områder, der er dækket af krigsforsikringslovgivningen,  

 yder statskassen en særerstatning for det lidte tab - med de nedenfor i stk.  

 3-6 angivne begrænsninger - på grundlag af en i overensstemmelse med  

 krigsforsikringslovgivningens regler foretagen skadesopgørelse.
Stk. 3. For skade på eller tab af skydevåben ydes kun erstatning  

 af statskassen, for så vidt angår jagtvåben.
For ammunition ydes ingen  

 erstatning.
 Stk. 4. For tab af rede penge, værdipapirer, smykker o. lign. ydes  

 ingen erstatning af statskassen.
 Stk. 5. For tab af gangtøj, ure, fyldepenne og andre personlige  

 effekter mistet under fængsling eller transport til eller fra eller ophold i  

 koncentrations- eller arbejdslejr ydes alene erstatning af statskassen i et  

 sådant omfang, at den samlede erstatning for disse tab fra krigsforsikringen  

 og staten ikke kommer til at overstige 1.000 kr. i det enkelte tilfælde.
Stk. 6. Har skadelidte fra det offentlige, fra fonds eller legater  

 eller midler tilvejebragt ved offentlig indsamling her i landet eller i  

 udlandet modtaget hjælp eller tilskud til dækning af tabet, vil der i  

 erstatningen fra staten være at foretage tilsvarende fradrag.
Hidrører tabet  

 fra underforsikring eller manglende forsikring, vil der derhos i erstatningen  

 fra staten være at fradrage et beløb svarende til den for lidt erlagte  

 forsikringspræmie.
 § 50. Er skade på fast ejendom eller skade på eller tab af privat  

 indbo eller andet løsøre (herunder skibe) siden 9. april 1940 påført danske  

 institutioner, selskaber eller foreninger som følge af deres virksomhed her i  

 landet til fordel for frihedsbevægelsen, yder staten erstatning efter  

 reglerne i § 49 for det tab, som på grund af manglende forsikring eller  

 underforsikring ikke måtte blive dækket gennem krigsforsikringslovgivningen  

 under forudsætning af, at undladelsen af at tegne forsikring eller forhøje en  

 løbende forsikring har haft sin årsag i deltagelsen i frihedsbevægelsen.
 § 51. For tab af personlige effekter (gangtøj, ure, fyldepenne  

 m.v.), der er påført danske statsborgere efter 9. april 1940 og indtil  

 krigens ophør under fængsling her i landet eller senere deportation her fra  

 landet, som - uden at skyldes vedkommendes deltagelse i frihedsbevægelsen  

 eller medlemskab i eller tilknytning til Det Kommunistiske Parti - har haft  

 sin årsag i nationale eller politiske hensyn eller i vedkommendes afstamning,  

 yder staten erstatning efter reglerne i § 49.
§ 52. Erstatningerne i henhold til §§ 49 og 50 kan sammenlagt med  

 erstatninger i henhold til krigsforsikringslovgivningen ikke overstige de  

 maksimalbeløb, der er fastsat for krigsforsikringserstatninger i vedkommende  

 krigsforsikringslove.
Erstatning i henhold til §§ 49 og 50 for mistet eller  

 beskadiget privat indbo vil derhos i intet tilfælde kunne overstige et beløb  

 af 20.000 kr.
 § 53. Administrationen af de i nærværende afsnit omhandlede  

 erstatningssager, som efter deres art henhører under  

 krigsforsikringslovgivningen, udøves i overensstemmelse med denne og  

 henlægges til forvaltningsorganerne for vedkommende krigsforsikringsforbund  

 eller -institutter.
 Stk. 2. Afgørelse af, hvorvidt de i § 49, stk. 1, under nr. 1, 2  

 og 3, jf. § 50, fastsatte betingelser samt betingelserne for at oppebære  

 erstatning i henhold til § 51 er opfyldt, henlægges til Erstatningsrådet, der  

 ligeledes afgør spørgsmål om, hvorvidt en person har udvist en nationalt  

 uværdig optræden, jf. § 65. Erstatningsrådets afgørelse af disse spørgsmål  

 kan under iagttagelse af reglerne i § 6, stk. 3, indankes for  

 socialministeren, hvis afgørelse er endelig.
 Stk. 3. Til udbetaling af erstatninger i henhold til §§ 49, 50 og  

 51 stiller staten de fornødne midler til rådighed for forvaltningsorganerne  

 for vedkommende krigsforsikringsforbund eller -institutter.
 Stk. 4. Omkostningerne ved forvaltningsorganernes administration  

 af de i nærværende afsnit omhandlede erstatningssager refunderes  

 forvaltningsorganerne efter nærmere af socialministeren efter forhandling med  

 finansministeren, handelsministeren og indenrigsministeren fastsatte regler.
 § 54. Administrationen af erstatningssager, som efter deres art  

 falder uden for krigsforsikringslovgivningen, henlægges til Erstatningsrådet.  

 Rådets afgørelse af spørgsmålet om, hvorvidt en person er omfattet af  

 bestemmelserne i nærværende afsnit, jf. herved § 53, stk. 2, kan under  

 iagttagelse af reglerne i § 6, stk. 3, indankes for socialministeren, hvis  

 afgørelse er endelig.
 § 55. Krigsforsikringslovgivningens særlige bestemmelser om  

 anvendelsen og udbetalingen af erstatningssummer gælder også for anvendelsen  

 af de i henhold til nærværende afsnit udbetalte erstatningssummer.
 Stk. 2. For så vidt særerstatningen vedrører skade på fast ejendom  

 eller skade på eller tab af løsøre (herunder skibe), der efter sin art falder  

 uden for krigsforsikringslovgivningen, fastsætter Erstatningsrådet  

 tidspunktet for udbetalingen samt i overensstemmelse med  

 krigsforsikringslovgivningens principper de nærmere vilkår for denne.
 § 56. Til danske statsborgere, der siden 9. april 1940 på grund af  

 deres deltagelse i frihedsbevægelsen her i landet eller deres medlemskab i  

 eller tilknytning til Det Kommunistiske Parti, jf. lov nr. 349 af 22. august  

 1941, eller i øvrigt som følge af overgreb eller forfølgelser foretaget af  

 den tyske besættelsesmagt eller dermed samarbejdende korps, organisationer  

 eller enkeltpersoner her i landet har mistet eller har måttet forlade deres  

 erhverv eller har måttet afbryde eller udsætte deres uddannelse uden selv at  

 være i stand til at bære den herved forvoldte skade og uden at have adgang  

 til at få skaden genoprettet i henhold til de øvrige i nærværende lov  

 fastsatte bestemmelser, kan der, når omstændighederne taler derfor, ydes  

 støtte til påbegyndelse eller fortsættelse af en virksomhed eller en  

 uddannelse.
 Stk. 2. Under tilsvarende omstændigheder kan der ydes støtte for  

 at afhjælpe følger af følelige økonomiske tab, der er lidt ved de i stk. 1  

 omhandlede forhold.
 Stk. 3. Den i stk. 1 og 2 omhandlede støtte, der kan ydes i form  

 af tilskud eller rentefrit lån, kan ikke overstige 5.000 kr.
§ 57. Behandlingen af sager vedrørende de i § 56 omhandlede  

 særlige støtteforanstaltninger henlægges til Erstatningsrådet.
Rådets  

 afgørelse af spørgsmålet om, hvorvidt en person er omfattet af bestemmelserne  

 i § 56, jf. § 65, kan under iagttagelse af reglerne i § 6, stk. 3, indankes  

 for socialministeren, hvis afgørelse er endelig.
 § 58. Der nedsættes et erstatningsråd bestående af en formand og 6  

 andre medlemmer.
Stk. 2. Formanden, der skal opfylde betingelserne for at kunne  

 beskikkes til landsdommer, udnævnes af Kongen efter indstilling af  

 socialministeren. 4 medlemmer beskikkes af socialministeren efter indstilling  

 af henholdsvis socialministeren, finansministeren, industriministeren og  

 justitsministeren; 2 medlemmer beskikkes efter indstilling af  

 Frihedsbevægelsens Samråd.
For hvert af de nævnte 6 medlemmer beskikker  

 socialministeren en suppleant efter de for beskikkelsen af medlemmer  

 fastsatte regler.
Socialministeren kan træffe bestemmelse om, at  

 formandsskabet i tilfælde af formandens forfald skal kunne udøves af en  

 stedfortræder, der skal opfylde betingelserne for at kunne beskikkes som  

 formand.
 Stk. 3. Såfremt Frihedsbevægelsens Samråd måtte ophøre at bestå,  

 træffer socialministeren forinden samrådets ophævelse og efter forhandling  

 med dette bestemmelse om, hvorledes der vil være at forholde med hensyn til  

 valget af frihedsbevægelsens repræsentanter i Erstatningsrådet.
 Stk. 4. De med Erstatningsrådets virksomhed forbundne  

 omkostninger, herunder honorarer til rådets medlemmer samt udgifter til  

 medhjælp, kontorhold m.v., bevilges på finansloven.
 § 59. Erstatningsrådet er beslutningsdygtigt, når formanden og 3  

 andre medlemmer er til stede.
Stk. 2. Erstatningsrådets afgørelser træffes ved stemmeflerhed.
I  

 tilfælde af stemmelighed er formandens stemme afgørende.
 Stk. 3. Erstatningsrådets forretningsorden fastsættes af  

 socialministeren.
 § 60. Enhver er pligtig at give Erstatningsrådet de oplysninger,  

 som er nødvendige for rådet ved afgørelsen af de til dette henlagte sager.  

 Oplysningerne kan kræves skriftligt eller mundtligt inden for en af rådet  

 fastsat frist.
 Stk. 2. Rådet skal være berettiget til at begære politiets bistand  

 til tilvejebringelse af oplysninger, ligesom rådet, hvis det skønnes  

 nødvendigt, kan forlange optaget retsligt forhør i overensstemmelse med  

 retsplejelovens § 1018.
 § 61. Erstatningsrådet afgiver beretning om sin virksomhed til  

 socialministeren efter nærmere af ministeren fastsat bestemmelse.
 § 62. Når Erstatningsrådet har afsluttet behandlingen af samtlige  

 de under rådet henhørende sager, der er rejst af pågældende inden for den i §  

 66 fastsatte frist, bestemmes det ved kongelig anordning, hvilken  

 statsmyndighed der skal træde i stedet for Erstatningsrådet ved behandlingen  

 af de sager, der fremtidig måtte rejses angående ydelser i henhold til denne  

 lov, og som ellers måtte henhøre under Erstatningsrådet.
 § 63. For så vidt Erstatningsrådet måtte finde det ønskeligt og  

 stemmende med billighed, at der undtagelsesvis gives erstatning eller  

 godtgørelse for skader eller tab, for hvilke erstatning eller godtgørelse  

 ikke vil kunne ydes efter de i nærværende lov indeholdte bestemmelser, eller  

 at der undtagelsesvis i det enkelte tilfælde gives en højere erstatning eller  

 godtgørelse end hjemlet ved nærværende lov, kan rådet herom afgive  

 indstilling til socialministeren, der efter indhentet tilslutning fra  

 finansministeren og Folketingets Finansudvalg kan træffe bestemmelse om, at  

 erstatning eller godtgørelse skal ydes.
 Stk. 2. Finder Erstatningsrådet, at der undtagelsesvis bør  

 tillægges en person en hædersgave uden for de i afsnit II omhandlede  

 tilfælde, kan dette ske under anvendelse af den i stk. 1 foreskrevne  

 fremgangsmåde.
 17. I § 64, stk. 1 og 2, ændres:  

 »Erstatningsrådet« til: »Arbejdsskadestyrelsen«.
 18. I § 64, stk. 3, ændres »Erstatningsrådets«  

 til: »Arbejdsskadestyrelsens«.
 19. I § 64, stk. 3, ændres »§ 6, stk. 3,» til:  

 »§ 6«.
 § 64. Er retten til en ydelse i henhold til nærværende lov  

 betinget af, at den begivenhed, hvorpå retten støttes, er sket her i landet  

 eller har været en følge af en her i landet foretagen handling, kan  

 Erstatningsrådet, når omstændighederne taler derfor, dispensere fra kravet om  

 denne betingelses opfyldelse.
 Stk. 2. Erstatningsrådet skal derhos i sådanne tilfælde, hvor  

 ganske særlige omstændigheder måtte tale derfor, være berettiget til at  

 ligestille udlændinge med danske statsborgere i henseende til rettigheder i  

 henhold til nærværende lov.
 Stk. 3. Erstatningsrådets afgørelser i henhold til stk. 1 og 2 kan  

 under iagttagelse af reglerne i § 6, stk. 3, indankes for Den Sociale  

 Ankestyrelse.
 20. § 66 ophæves.
 § 66. Begæring eller ansøgning om ydelser i henhold til nærværende  

 lovs afsnit III, IV, V og VII skal fremsættes snarest muligt og inden 3  

 måneder efter lovens ikrafttræden, for så vidt pågældende ved lovens  

 ikrafttræden havde ophold i udlandet dog inden 6 måneder efter dette  

 tidspunkt.
 Stk. 2. Under særlige omstændigheder kan vedkommende myndighed  

 bortset fra de i stk. 1 nævnte frister, dog at ingen begæring eller ansøgning  

 kan fremsættes senere end 2 år efter lovens ikrafttræden.
 21. I § 67 udgår », jf. dog § 55«.
 § 67. Retten til erstatninger eller ydelser i henhold til  

 nærværende lov kan ikke overdrages, pantsættes eller gøres til genstand for  

 retsforfølgning, jf. dog § 55.
§ 2 Stk. 1. Loven træder i kraft den 1. januar 1997.
 Stk. 2. Forslagets § 1, nr. 6, 12 og 13, finder alene anvendelse  

 på sager, hvor den umiddelbart berettigede person dør den 1. januar 1997  

 eller senere.
 Stk. 3. Sager, der er indbragt for Erstatningsrådet inden den 1.  

 januar 1997, færdigbehandles af Erstatningsrådet.
