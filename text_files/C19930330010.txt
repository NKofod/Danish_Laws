1. Orientering I bekendtgørelse nr. 1163 af 16. december 1992 om faste arbejdssteders  

 indretning indgår bl.a. følgende krav til flugtveje og nødbelysning: 1) § 16,  

 stk. 2, 1. pkt: Døre og porte i flugtveje skal åbne i flugtretningen. 2) §  

 17, stk. 2: Flugtveje og nødudgange, hvortil der kræves belysning, skal være  

 forsynet med tilstrækkelig nødbelysning. 3) § 40, stk. 3: hvis arbejdet er af  

 en sådan art, at det kan være forbundet med en særlig fare, hvis belysninger  

 svigter, skal der være indrettet en forsvarlig nødbelysning, der sikrer den  

 nødvendige orientering.
 Direktoratet har modtaget en del spørgsmål vedrørende fortolkningen af  

 disse bestemmelser, hvorfor denne At-cirkulæreskrivelse udsendes.
Flugtveje Flugtveje er gange, gangarealer og trapper, der giver betryggende mulighed  

 for, at personer i en bygning kan bringe sig i sikkerhed på terræn i det fri  

 eller andet sikkert område.
Ved »døre i flugtveje« forstås de døre,  

 der skal passeres, for at personer i bygningen kan komme til terræn i det fri  

 eller andet sikkert område (fx anden brandsektion). Adgangsdøre til  

 kontorlokaler og andre almindelige arbejdslokaler er ikke omfattet af dette  

 begreb.
Døre i flugtvejene (gange, gangarealer, trapper) skal kunne åbne i  

 flugtretningen.
Skydedøre, hejsedøre, automatisk lukkede døre o.l. anerkendes  

 ikke som flugtdøre.
 Efter Arbejdstilsynets praksis kræves endvidere, at døre ud til flugtveje  

 fra lokaler, hvor et større antal personer opholder sig eller beskæftiges,  

 skal kunne åbne i flugtretningen, og fra spisestuer, hvor mere end 10 spiser  

 samtidig, skal fortsat mindst en dør åbne udad.
Nødbelysning i flugtveje efter § 17, stk. 2 Der skal være tilstrækkelig nødbelysning i flugtveje, »hvortil der  

 kræves belysning«.
Bestemmelsen er ikke ensbetydende med, at der skal  

 findes nødbelysning i alle flugtveje, der er indrettet uden dagslystilgang.  

 Der skal foretages en konkret vurdering af, om der er behov for en kunstig  

 lyskilde, for at man kan orientere sig i nødvendigt omfang, hvis den primære  

 kunstige lyskilde går ud af funktion.
I vurderingen indgår en række faktorer,  

 herunder navnlig virksomhedernes art, risikoen for, at der kan opstå  

 situationer, der kræver hurtig evakuering, virksomhedens størrelse, antallet  

 af ansatte og andre personer på stedet og de bygningsmæssige forhold.
 Hvis det vurderes, at der skal være nødbelysning, skal denne indrettes, så  

 den giver mulighed for tilstrækkelig orientering forholdene taget i  

 betragtning, om nødvendigt skal nødbelysningen indrettes i overensstemmelse  

 med bygningsreglementets krav til panikbelysning.
Panikbelysningen efter bygningsreglementets krav skal give en belysning på  

 mindst 1 lux på gulvarealer i disse flugtveje.
Belysningen skal træde i  

 funktion umiddelbart efter strømafbrydelse og skal kunne opretholdes i mindst  

 30 minutter.
Installationer for nødbelysning (panikbelysning) skal udføres  

 efter stærkstrømsreglementets bestemmelser.
Nødbelysning i arbejdsrum efter § 40, stk. 3 Forekommer der i arbejdsrum risiko for, at der kan ske strømsvigt af  

 belysningen, skal der, hvis arbejdets art er forbundet med en særlig fare,  

 hvis belysningen svigter, etableres en nødbelysning, der sikrer den  

 nødvendige orientering.
 Vurderes, i det konkrete tilfælde, en sådan fare at være til stede, kan  

 nødbelysningen i arbejdsrummet ofte udføres ved hensigtsmæssig gruppeopdeling  

 af den elektriske installation, således at der ved strømsvigt i en eller  

 flere grupper fortsat er sikret orientering i nødvendigt omfang.
Skønnes der at være risiko for, at hele belysningen kan svigte trods  

 gruppeopdeling, skal der indrettes nødbelysning i overensstemmelse med  

 bygningsreglementets krav til panikbelysning.
Hvis belysning af gulv  

 (panikbelysning) ikke er tilstrækkelig til at afværge fare, hvis belysningen  

 svigter, skal nødbelysningen suppleres med relevant anden nødbelysning efter  

 konkret vurdering.
Andre myndigheders krav Andre myndigheder, fx Beredskabsstyrelsen (tidligere Statens  

 Brandinspektion), stiller krav til flugtveje i brandfarlige virksomheder, jf.  

 nærmere Tekniske forskrifter for træbearbejdning og træoplag,  

 plastforarbejdning og plastoplag, korn- og foderstofvirksomheder,  

 fremstilling og oplagring af mel og visse brandfarlige virksomheder og oplag,  

 Tekniske forskrifter for brandfarlige væsker, Tekniske forskrifter for  

 F-gasanlæg og oplag og Tekniske forskrifter for sprøjtemaling og lakering med  

 brandfarlige væsker.
Beredskabsstyrelsen kan endvidere stille krav til  

 nødbelysning, alarmsystemer m.m. i særlige brandfarlige virksomheder, som  

 kræver godkendelse hos Beredskabsstyrelsen.
 Efter Arbejdstilsynets praksis vil arbejdsmiljølovgivningens krav til  

 flugtveje og nødbelysning i brandfarlige virksomheder normalt anses for  

 opfyldt, når Beredskabsstyrelsens krav er opfyldt.
II.
Instruks Kredsen skal ved forelæggelse af byggeplaner og i sit tilsynsarbejde lægge  

 foranstående til grund.
 Opmærksomheden henledes på, at ovennævnte spørgsmål henhører under  

 bygningsmyndigheden for så vidt angår virksomheder, der omfattes af den  

 uddelegering af byggesagsbehandlingen, der blev foretaget ved bekendtørelse  

 nr. 49 af 6. februar 1986, jf. nu § 61, stk. 1, og bilag 1, i bekendtgørelse  

 om faste arbejdssteders indretning.
