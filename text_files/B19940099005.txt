 I medfør af §§ 7, stk.1, nr.2, 67, 88 og 110, stk. 3 i lov om  

 miljøbeskyttelse, jf. lovbekendtgørelse nr. 590 af 27. juni 1994 fastsættes:
Anvendelsesområde § 1.  Denne bekendtgørelse fastsætter regler om  

 begrænsning af udslip af dampe ved benzinpåfyldning af biler og motorcykler  

 fra benzinpåfyldningsanlæg, hvor gennemstrømningsmængden overstiger 500 m3 pr  

 år.
Definitioner § 2.  De i denne bekendtgørelse anvendte udtryk er  

 nærmere defineret i bilag 1.
Krav til udstyr(* 1) § 3.  Det udstyr til genindvinding af benzindampe, som  

 etableres på de af § 1 omfattede benzinpåfyldningsanlæg, skal have en  

 genindvindingsgrad på:
- mindst 85% under kontrollerede forhold, og - mindst 70% under i praksis forekommende forhold.
 Stk. 2.  Anlæggets ejer skal over for  

 kommunalbestyrelsen fremlægge dokumentation for, at genindvindingsudstyret er  

 i stand til at opfylde kravene i stk. 1. Miljøstyrelsen kan fastsætte nærmere  

 regler om omfanget af denne dokumentation.
Etableringstidspunkt § 4.  Nye benzinpåfyldningsanlæg, d.v.s. anlæg, for  

 hvilke der udstedes byggetilladelse efter den 1. april 1995, skal opfylde de  

 i § 3, stk. 1, angivne krav.
Det samme gælder ved kapacitetsudvidelse af  

 eksisterende anlæg, samt ved ændring/udskiftning af standere og ved forøgelse  

 af antallet af aftapningssteder.
Eksisterende anlæg skal opfylde kravene  

 senest den 1. januar 2000.
 Stk. 2.  Benzinpåfyldningsanlæggets ejer skal foretage  

 anmeldelse til kommunalbestyrelsen om tidspunktet for genindvindingsudstyrets  

 etablering på eksisterende anlæg, samt om ændringer af eksisterende anlæg,  

 som nævnt i stk. 1, 2. punktum.
Kontrol § 5.  Benzinpåfyldningsanlæggets ejer eller bruger  

 skal ved egenkontrol, bl.a. i henhold til fabrikantens anvisninger, løbende  

 påse, at genindvindingsudstyret fungerer tilfredsstillende.
 Stk. 2.  For at opfylde kravet i stk.1 skal der for hver  

 benzinstation udarbejdes en miljøsikringshåndbog, der som minimum skal  

 indeholde følgende punkter:
- procedure for orientering og træning af personale vedrørende korrekt  

 brug af udstyr, - hvorledes man informerer kunder om korrekt brug af udstyr, - hvad der skal kontrolleres på udstyret, - hvor ofte kontrollen skal foretages, - navne på ansvarlige personer og - rutiner ved konstaterede fejl.
 Stk. 3.  På hver benzinstation skal foreligge en journal  

 indeholdende en registrering af den gennemførte kontrol.
 Stk. 4.  Såfremt der konstateres fejl eller mangler, der  

 ikke umiddelbart kan udbedres, skal kommunalbestyrelsen underrettes hurtigst  

 muligt.
 § 6.  Kommunalbestyrelsen påser, at tidsfristerne i §  

 4, stk.1, for eksisterende benzinpåfyldningsanlæg overholdes, og at den i §  

 3, stk.2, omtalte dokumentation og den i § 5, stk 3 omtalte journal  

 foreligger.
§ 7.  Miljøstyrelsen er berettiget til at føre kontrol  

 med, at genindvindingsudstyret fungerer tilfredsstillende.
Miljøstyrelsen kan  

 bemyndige andre til at gennemføre en sådan kontrol.
 Stk. 2.  Miljøstyrelsen kan kræve kontrollen udført en  

 gang om året samt i forbindelse med kapacitetsudvidelse af eksisterende  

 anlæg, ved ændring/udskiftning af standere samt ved forøgelse af antallet af  

 aftapningssteder, jf. § 4, stk. 1, 2. punktum.
Stk. 3.  Omkostningerne ved kontrollen afholdes af  

 benzinpåfyldningsanlæggets ejer eller bruger.
Miljøstyrelsen kan fastsætte  

 nærmere regler herom.
 § 8.  For tilsyn og håndhævelse i øvrigt gælder  

 reglerne i Miljøbeskyttelseslovens kapitel 9.
Dispensation § 9.  Miljøstyrelsen kan efter ansøgning, når særlige  

 forhold foreligger, dispensere helt eller delvis fra reglerne i denne  

 bekendtgørelse.
Straffebestemmelse § 10.  Med mindre højere straf er forskyldt efter den  

 øvrige lovgivning straffes med bøde den, der overtræder §§ 3, stk. 2, § 4 og  

 5 i denne bekendtgørelse.
Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Er overtrædelsen begået af staten, en amtskommune, en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges staten, amtskommunen, kommunen eller det kommunale fællesskab  

 bødeansvar.
Ikrafttrædelse § 11.  Bekendtgørelsen træder i kraft den 1. april  

 1995.
Miljø- og Energiministeriet, den 7.  

 december 1994 Svend Auken / Leo Larsen Bilag Definitioner Benzin:
 Ethvert oliedestillationsprodukt med eller uden additiver, som har et Reid  

 damptryk (RVP) på 27,6 kPa eller derover, og som er tænkt anvendt som  

 brændstof til motorkøretøjer, bortset fra flaskegas (LPG).
 Benzinpåfyldningsanlæg:
 Enhver installation hvor benzin fra stationære lagertanke overføres til  

 motorkøretøjers brændstoftanke.
 Genindvindingsgrad:
Effektiviteten af benzingenindvindingsanlægget bestemt efter TUVmetoden,  

 eller en anden metode, der er godkendt i en EUmedlemsstat, eller i en stat,  

 der er medlem af EFTA og kontraherende part i EØS-aftalen, for hvilken det  

 kan dokumenteres, at den er lige så pålidelig.
Der skal foretages korrektion  

 for udslip af dampe gennem udluftningsrør fra lagertanke.
 Gennemstrømningsmængde:
 Gennemsnitlige årlige salg af benzin fra en servicestation inden for de  

 seneste 3 år.
 I praksis forekommende forhold:
 Målinger gennemført på biler, der er repræsentative for den aktuelle  

 bilpark.
 Kontrollerede forhold:
 Målinger gennemført på biler, hvis tankåbninger er tilpasset  

 benzingenindvindingsanlægget.
 TUV-metode:
 Metode fastsat af Technischer Uberwachungs-Verein:  

 »Emissionsverminderung beim Tanken«, TUV-Rheinland, 1990, ISBN  

 388585-845-2.
(* 1) Der henvises endvidere blandt andet til bekendtgørelse nr. 161 af  

 26. april 1985 fra Beredskabsstyrelsen - tidligere Statens Brandinspektion -  

 om brandfarlige væsker.
I følge denne bekendtgørelse skal tanke (med  

 tilbehør) enten opfylde de tekniske forskrifter, som i medfør af nævnte  

 bekendtgørelse udsendes af Beredskabsstyrelsen eller være typegodkendt af  

 Beredskabsstyrelsen.
