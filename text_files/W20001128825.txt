Nyt fra Ankestyrelsen - anerkendelse af  

 sygdomme, der ikke er på erhvervssygdomsfortegnelsen - af  

 fuldmægtig Birgitte Wiborg Jensen De sygdomme, om hvilke der findes  

 lægevidenskabelig dokumentation for en klar overhyppighed i forhold  

 til bestemte påvirkninger, er optaget i bekendtgørelsen om  

 fortegnelse over erhvervssygdomme.
Disse listesygdomme kan anerkendes,  

 når bekendtgørelsens betingelser er opfyldt.
 Ved lægevidenskabelig dokumentation forstås  

 efter praksis, at der gennem epidemiologiske (herunder sygdommens udbredelse  

 i befolkningen) undersøgelser er påvist en klar sammenhæng  

 mellem sygdom og påvirkning.
Da fortegnelsen over erhvervssygdomme normalt kun  

 revideres hvert andet år, er der indsat en opsamlingsbestemmelse i  

§ 10, stk. 1, nr. 2, 1. led.
Efter denne bestemmelse kan man  

 anerkende sygdomme, om hvilke der ved epidemiologiske undersøgelser er  

 dokumenteret en klar årsagssammenhæng i forhold til bestemte  

 påvirkninger, men hvor sygdommen endnu ikke er blevet optaget i  

 erhvervssygdomsfortegnelsen.
Når vi bevæger os uden for området,  

 hvor der foreligger lægevidenskabelig dokumentation for en klar  

 sammenhæng mellem sygdom og påvirkning, kan en sygdom anerkendes  

 efter opsamlingsbestemmelsen i § 10, stk. 1, nr. 2, 2. led.
Det  

 er her en betingelse for anerkendelse, at det er godtgjort, at sygdommen i  

 det konkrete tilfælde må anses for udelukkende eller i  

 overvejende grad at være forårsaget af arbejdets særlige  

 art.
Med andre ord kan en sygdom anerkendes, når det  

 vurderes, at arbejdet har indebåret en skadelig påvirkning, som i  

 det konkrete tilfælde må antages at medføre en  

 særlig risiko i den ansattes arbejde, og når der ikke er  

 kvalificeret lægelig tvivl om, at sygdommen er forårsaget af  

 dette arbejde.2) Det er således for det første en  

 betingelse for anerkendelse af en sygdom efter § 10, stk. 1, nr. 2, 2.  

 led, at arbejdet, herunder de forhold hvorunder arbejdet er udført,  

 har indebåret belastninger og påvirkninger, som efter en samlet  

 konkret vurdering må antages at medføre en særlig  

 risiko i den ansattes arbejde for udvikling af den pågældende  

 sygdom.
Det skal dermed ikke godtgøres, at arbejdet har været  

 helt unikt eller på anden måde enestående.
 For det andet er det en betingelse for  

 anerkendelse, at dette særligt risikofyldte arbejde efter en konkret  

 vurdering med stor grad af sandsynlighed har forårsaget den  

 ansattes sygdom.
Efter Ankestyrelsens vurdering er beviskravet i § 10,  

 stk. 1, nr. 2, 2. led, større end minimal  

 sandsynlighedsovervægt.
Denne vurdering støttes på  

 forarbejderne til bestemmelsen og det hensyn, der bærer det materielle  

 indhold i reglen, nemlig anerkendelse af enkeltstående tilfælde  

 af sygdomme, der normalt ikke opfattes som arbejdsbetingede, men som i det  

 konkrete tilfælde uden tvivl må anses for at være  

 forårsaget af arbejdets særlige karakter.
 Det er vigtigt at slå fast, at når vi er uden  

 for området, hvor der foreligger egentlig lægevidenskabelig  

 dokumentation i form af epidemiologiske undersøgelser for  

 sammenhæng mellem sygdom og påvirkning, vil en hvilken som helst  

 sygdom i princippet kunne anerkendes efter bestemmelsen i § 10, stk. 1,  

 nr. 2, 2. led, når ovennævnte betingelser er opfyldt.
 Hvor store krav, der nærmere skal stilles til  

 beviset - herunder hvilken og hvor megen lægelig dokumentation, der  

 konkret skal tilvejebringes, for at det kan anses for godtgjort, at en sygdom  

 udelukkende eller i overvejende grad er forårsaget af arbejdets  

 særlige art - må i overensstemmelse med almindelige  

 erstatningsretlige principper vurderes relativt ud fra den enkelte  

 situation.
 Beviskravets nærmere størrelse kan  

 således afhænge af bl.a. lidelsens karakter og de specielle  

 forhold omkring den ansattes arbejde.
 Hvis der f.eks. er tale om en sygdom, der er noget diffus  

 og måske vanskelig at objektivisere, eller en sygdom, der har karakter  

 af en folkesygdom, kan det bevirke en skærpelse af kravet til beviset  

 for årsagssammenhæng.
Omvendt kan f.eks. ganske særlige og helt  

 ekstraordinære arbejdsforhold konkret bevirke en lempelse af kravet til  

 beviset for årsagssammenhæng.
Jo værre, jo mere belastende  

 og ekstraordinære arbejdsforholdene har været, jo mere vil  

 beviskravet efter omstændighederne blive reduceret.
 Vurderingen af, om en sygdom kan anerkendes som en  

 følge af arbejdets særlige art efter § 10, stk. 1, nr. 2,  

 2. led, beror på en konkret og samlet skønsmæssig  

 vurdering af både juridisk og medicinsk karakter.
 Som eksempel på momenter, der afhængigt af den  

 enkelte sags nærmere karakter, kan indgå i den  

 skønsmæssige vurdering, kan nævnes følgende:
 Højesterets dom af 24. september 1998 om  

 anerkendelse af myoser m.v. hos en fiskepakkerske slår efter  

 Ankestyrelsens vurdering klart fast, at myoser og muskellidelser i  

 nakke-skulderområdet efter en konkret vurdering af arbejdets karakter  

 kan anerkendes som en erhvervssygdom efter § 10, stk. 1, nr. 2, 2.  

 led.
 Dommen er efter Ankestyrelsens opfattelse endvidere meget  

 illustrativ for så vidt angår den generelle regelanvendelse.
 Efter Ankestyrelsens vurdering illusterer dommen  

 således  generelt, at enhver sygdom i princippet kan anerkendes som  

 arbejdsskade efter § 10, stk. 1, nr. 2, 2. led, selvom der ikke ved  

 undersøgelser, herunder epidemiologiske undersøgelser, er  

 påvist en årsagsmulighed eller -sammenhæng, og selvom der  

 er tale om en diffus og hyppigt forekommende lidelse i normalbefolkningen,  

 som kan have mange årsager.
 Dommen illustrerer endvidere generelt, at en anerkendelse  

forudsætter dels at den pågældende har været  

 udsat for belastninger og påvirkninger, som i det konkrete  

 tilfælde vurderes at indebære en særlig risiko i  

 pågældendes arbejde, og dels at det i det konkrete  

 tilfælde vurderes, at sygdommen med stor grad af sandsynlighed  

 er forårsaget af dette arbejde.
Derimod finder Ankestyrelsen ikke, at man på  

 grundlag af dommen kan opstille faste retningslinier for,  

 hvornår myoser og muskellidelser i nakke-skulderområdet mere  

generelt vil kunne anerkendes som en følge af arbejdets  

 særlige art efter lovens § 10, stk. 1, nr. 2, 2. led.
Dertil er  

 den nuværende lægefaglige viden i form af undersøgelser om  

 mulige årsagssammenhænge alt for spinkel.
Men såvel  

 Arbejdsskadestyrelsen som Ankestyrelsen følger nøje den  

 løbende lægefaglige udvikling, herunder udviklingen på  

 området for nakkeskuldersmerter.
 Anerkendelse af muskellidelser i  

 nakke-skulderområdet efter § 10, stk. 1, nr. 2, 2. led, beror  

 således på nuværende tidspunkt på en helt konkret  

 medicinsk og juridisk vurdering af den enkelte sag.
 1)  Supplerende  

 bemærkninger til Social Meddelelse U-20-99 og artiklen " Myoser  

 mv. anerkendt som følge af arbejdets særlige art" bragt i  

 Nyt fra Ankestyrelsen nr. 5/99.
