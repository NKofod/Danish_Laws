Skriftlig fremsættelse (13. marts 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov om en  

 aktiv beskæftigelsesindsats.
(Lovforslag nr.
L 193).
 Lovforslaget omfatter anden del af aftalen om den fremtidige  

 beskæftigelsespolitik, der er indgået mellem regeringen, Socialdemokratiet,  

 Dansk Folkeparti, Det Radikale Venstre og Kristeligt Folkeparti med  

 udgangspunkt i regeringens handlingsplan  Flere i arbejde .
 Lovforslaget skal ses i sammenhæng med de samtidigt  

 fremsatte lovforslag: 1) forslag til lov om ansvaret for og styringen af den  

 aktive beskæftigelsesindsats, 2) forslag til lov om ændring af lov om  

 arbejdsløshedsforsikring m.v., og lov om Arbejdsmarkedets Tillægspension, 3)  

 forslag til lov om ændring af lov om aktiv socialpolitik, lov om dagpenge ved  

 sygdom eller fødsel, lov om fleksydelse, lov om social service, lov om  

    

 retssikkerhed og administration på det  

 sociale område, lov om individuel boligstøtte og integrationsloven, 4)  

 forslag  

 til lov om ændring af lov om kompensation til handicappede i erhverv m.v. og  

 forskellige andre love.
Med lovforslaget samles bestemmelserne om tilbud til  

 forsikrede ledige efter lov om en aktiv arbejdsmarkedspolitik og tilbud til  

 personer, der modtager hjælp efter lov om aktiv socialpolitik, i én lov.
Der  

 sker samtidig dels en harmonisering af redskabsviften, der kan anvendes af  

 kommunerne og arbejdsformidlingen, dels en forenkling af redskabsviften fra  

 de  

 nuværende mange ordninger til 3 ordninger.
Derudover vil lovforslaget bl.a.  

 indeholde nye regler om tilbud til unge op til 30 år., og der sker så vidt  

 muligt en harmonisering af bestemmelserne.
Lovændringerne skal medvirke til at øge beskæftigelsen med  

 87.000 personer i perioden frem til 2010. De 20.000 skal komme fra et fald i  

 ledigheden.
Resten skal komme ved at arbejdsstyrken øges.
 Lovforslaget indeholder følgende elementer:
 1.  

 	  

      

 Bestemmelserne om  

 tilbud til forsikrede ledige efter lov om en aktiv arbejdsmarkedspolitik og  

 tilbud til personer, der modtager hjælp efter lov om aktiv socialpolitik,  

 samles i én lov, og der sker så vidt muligt en harmonisering af  

 bestemmelserne.
2.  

 	  

      

 Der indføres et  

 individuelt kontaktforløb gennem hele ledighedsforløbet med personlig kontakt  

 minimum hver 3. ydelsesmåned for personer, der modtager hjælp efter om aktiv  

 socialpolitik samtidig med, at der sker en ændring af minimumskravet til  

 tilbud.
De vedtagne bestemmelser i lov nr. 1036 af 17. december 2002 for  

 forsikrede ledige videreføres i lovforslaget.
3.  

 	  

      

 Der indføres en ny  

 forenklet redskabsvifte fælles for kommunerne og arbejdsformidlingen  

 bestående  

 af 3 tilbud:  Vejledning og opkvalificering ,  Virksomhedspraktik  og  

  Ansættelse med løntilskud . Tilbuddene kan gives til dagpengemodtagere,  

 kontant- og starthjælpsmodtagere, personer under revalidering, personer, der  

 får førtidspension efter lov om social pension, samt nyuddannede personer med  

 handicap.
Samtidig indføres der en generel bestemmelse om, at alle ledige og  

 revalidender skal have udarbejdet en jobplan forud for tilbud.
4.  

 	  

      

 Der indføres nye  

 muligheder for at yde tilskud til undervisningsmateriale, arbejdsredskaber og  

 mindre arbejdspladsindretninger samt til en mentorordning.
Tilskud kan ydes  

 til  

 personer, der deltager i tilbud, og personer, der er ansat eller opnår  

 ordinær  

 ansættelse.
 5.  

 	  

      

 Der indføres  

 mulighed for at yde tilskud til opkvalificering ved ordinær ansættelse af  

 personer, der er målgruppe for lovforslaget.
 Lovforslaget indeholder endelig bestemmelser om støtte til  

 opkvalificering af beskæftigede, der er afskedigede men endnu ikke fratrådte.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale forslaget til  

 Tingets velvillige behandling.
