Resumé A klagede over en afgørelse fra Den Sociale Ankestyrelse (DSA),  

 som DSA havde truffet, efter at ombudsmanden havde henstillet til DSA at  

 behandle sagen som principiel.
Ved afgørelsen stadfæstede DSA Amtsankenævnets  

 (AAN's) afgørelse, hvorefter A blev pålagt at tilbagebetale kontanthjælp, som  

 var blevet ydet A's tidligere ægtefælle B som tilbagebetalingspligtig  

 terminshjælp,  

 medens ægtefællerne endnu levede sammen.
A havde ved bevillingen af hjælpen -  

 under protest - sammen med B underskrevet en erklæring om tilbagebetaling.  

 AAN  

 havde ved afgørelsen lagt vægt på, at bistandslovens § 25, stk.1, nr. 2,  

 alene  

 er betinget af, at hjælpen er bevilget til terminsydelser, og at hjælp efter  

 denne bestemmelse til en ægtefælle anses for ydet til begge ægtefæller, også  

 når kun den ene ægtefælle opfylder tildelingsbetingelserne, jf.  

 bistandslovens  

 § 6.
Under henvisning til retspraksis havde ombudsmanden i sin  

 henstilling til DSA om at behandle sagen anført, at det måtte lægges til  

 grund,  

 at ægtefællers solidariske hæftelse for tilbagebetaling af hjælp, der alene  

 er  

 ansøgt af og bevilget til den ene ægtefælle (mod tilbagebetalingspligt),  

 forudsætter  

 udtrykkelig hjemmel.
Ved ombudsmandens senere behandling af A's klage over  

 DSA's afgørelse måtte han forstå, at DSA havde fundet, at kontanthjælpen var  

 ydet både til A og B, hvorfor der ikke krævedes særlig hjemmel for solidarisk  

 hæftelse.
Ombudsmanden meddelte, at han ikke kunne tilslutte sig denne  

 opfattelse.
Det var således ombudsmandens opfattelse, at DSA havde truffet  

 sin  

 afgørelse i sagen på grundlag af en urigtig retsopfattelse.
Da der imidlertid  

 ikke var fremkommet væsentligt nye oplysninger i sagen efter ombudsmandens  

 første henstilling til DSA, og da ombudsmanden tidligere havde meddelt DSA  

 sin  

 opfattelse, fandt han ikke tilstrækkeligt grundlag for at henstille til DSA  

 at  

 genoptage sagen.
Derimod fandt ombudsmanden, at spørgsmålet burde afklares  

 ved  

 domstolene. (J. nr. 1992-589-085).
 Ægtefællers solidariske hæftelse for tilbagebetaling af  

 kontanthjælp, jf. bistandslovens § 25, stk. 1, nr. 2, og § 6.
 A klagede over Den Sociale  

 Ankestyrelses afgørelse i skrivelse af 23. december 1991. Ved afgørelsen  

 stadfæstede ankestyrelsen en afgørelse fra Amtsankenævnet (nu Det Sociale  

 Ankenævn) for X Amt, hvorefter A blev pålagt at tilbagebetale kontanthjælp.
 Af sagens akter fremgik  

 bl.a., at A's tidligere ægtefælle, B, fra den 15. oktober 1987 modtog støtte  

 efter den dagældende bistandslovs § 42. Hjælpen blev udbetalt med kr. 1.122  

 pr.  

 uge, hvoraf kr. 483 blev ydet som tilbagebetalingspligtig terminshjælp.
I forlængelse af ovennævnte  

 bevilling fremsendte Y Kommune erklæring om tilbagebetaling med henblik på  

 indhentelse af A's og B's underskrifter.
Ved modtagelsen af erklæringen  

 rettede  

 A telefonisk henvendelse til kommunen og protesterede over, at han tillige  

 skulle underskrive erklæringen, idet hjælpen alene var blevet bevilget hans  

 tidligere ægtefælle.
Trods protesten underskrev A erklæringen og fremsendte  

 denne til kommunen.
I sommeren 1988 ophævede A og  

 B samlivet.
På dette tidspunkt var der udbetalt B 14.414 kr. i terminshjælp.  

 Fællesboet blev delt, og den faste ejendom - som indgik i formuefællesskabet,  

 men tilhørte A - blev udlagt til A.
 Under en telefonsamtale  

 mellem A og Y Kommunes sagsbehandler den 22. november 1988 meddelte  

 sagsbehandleren, at kommunen havde besluttet at pålægge A at tilbagebetale  

 terminshjælpen.
 I et brev til kommunen af 20.  

 december 1988 påklagede A kommunens afgørelse til amtsankenævnet.
 Amtsankenævnet traf i  

 skrivelse af 7. december 1989 følgende afgørelse i sagen:
 ""Ankenævnet  

 godkender, at det sociale udvalg efter bistandslovens § 25, nr. 1 har valgt  

 at  

 rette tilbagebetalingskravet mod Dem vedrørende den kontanthjælp, som De og  

 deres ægtefælle, (B), modtog til dækning af terminsudgifter.
Ankenævnet har lagt vægt på,  

 at tilbagebetalingsbestemmelsen i § 25, nr. 2, alene er betinget af, at  

 hjælpen  

 er bevilget til terminsydelser, og at hjælp efter bistandsloven til  

 ægtefæller  

 anses for ydet til begge parter, også selvom kun den ene ægtefælle opfylder  

 tildelingsbetingelserne." Ankenævnet vil gøre opmærksom  

 på, at tilbagebetalingskravet først indtræder ved uddannelsens afslutning,  

 jfr.  

 pkt. 51 i Socialministeriets vejledning af 26.6.1987 om hjælp efter  

 bistandslovens § 42, og at tilbagebetalingen skal ske efter reglerne i  

 bistandslovens § 27." Den 18. december 1989  

 påklagede A ankenævnets afgørelse til Den Sociale Ankestyrelse.
Ankestyrelsen  

 afslog i skrivelse af 22. december 1989 at behandle klagen, idet  

 ankestyrelsen  

 ikke fandt, at sagen havde principiel betydning.
A rettede derefter  

 henvendelse til mig og bad om min vurdering af sagen.
Efter at jeg havde  

 gennemgået sagens akter, afholdt jeg den 12. marts 1991 et møde med  

 ankestyrelsen, under hvilket A's sag blev drøftet.
Til brug for mødet havde  

 en  

 af mine medarbejdere udarbejdet følgende notat om sagen:
 "...
Efter bistandslovens § 25,  

 stk. 1, nr. 2, er der obligatorisk tilbagebetalingspligt med hensyn til  

 kontanthjælp udbetalt til dækning af terminsudgifter.
Bestemmelsen blev  

 vedtaget  

 ved lov nr. 258 af 16. juni 1980 og trådte i kraft den 1. januar 1981.  

 Bestemmelsen, der oprindelig alene vedrørte afdrag, udvidedes ved lov nr. 620  

 af 8. december 1982 med ikrafttræden den 1. januar 1983 til også at omfatte  

 renter.
 Indtil Højesterets dom af 16.  

 april 1985, U.85.522 H, administreredes bistandslovens  

 tilbagebetalingsbestemmelser således, at ægtefællers gensidige  

 forsørgelsespligt antoges at føre til solidarisk hæftelse, uanset om  

 tilbagebetalingskravet var bekendtgjort over for begge eller kun den ene  

 ægtefælle.
Ved dommen tiltrådte  

 Højesteret, landsrettens opfattelse, hvorefter der ikke i bistandsloven er  

 hjemmel til at gøre tilbagebetalingskrav gældende imod den ægtefælle, til  

 hvem  

 hjælpen ikke (direkte) er udbetalt.
Efter dommen ligger det således fast, at  

 der ikke af den offentligretlige forsørgelsespligt kan udledes en regel om  

 solidarisk hæftelse.
Ifølge Hornslets kommentar til dommen kræver det  

 lovændring, hvis der skal gælde solidarisk hæftelse for ægtefæller i et  

 sådant  

 tilfælde.
Dommen vedrørte et ægtepar,  

 til hvem der i 1978 var udbetalt kontanthjælp til bl.a. terminsudgifter.  

 Hjælpen var udbetalt til manden, over for hvem tilbagebetalingskravet alene  

 blev bekendtgjort.
Hjælpen blev gjort tilbagebetalingspligtig efter  

 bistandslovens  

 § 26, stk. 1, nr. 3. (§ 25, stk. 1, nr. 2, trådte i kraft efter det  

 tidspunkt,  

 der var relevant for bedømmelsen af hæftelsesforholdene i U.85.522 H).
Af forarbejderne til  

 bistandslovens § 25, stk. 1, nr. 2, fremgår, at reglen "har til formål  

 at  

 sikre, at der altid sker tilbagebetaling af hjælp, der er ydet til dækning af  

 den del af terminsydelserne, der hidrører fra afdrag". Udvidelsen til  

 også  

 at omfatte renter omtales på følgende måde i bemærkningerne: "Det har  

 fra  

 kommunal side været gjort gældende, at denne regel gav anledning til  

 forholdsmæssigt stort administrativt besvær i forhold til det indkomne  

 provenu.  

 Endvidere har det været kritiseret, at kontanthjælp, der i princippet er  

 skattefri, kan ydes til dækning af den del af terminsudgifterne, der vedrører  

 renteudgifter, samtidig med at modtageren kan fradrage udgiften på sin  

 selvangivelse.
Til imødegåelse af disse betragtninger foreslås det ..." Problemet med hensyn til  

 hæftelsen er ikke omtalt i forarbejderne til nogen af lovændringerne.
Efter lovændringerne i 1981  

 og 1983 og efter Højesterets dom har Den Sociale Ankestyrelse ved flere  

 lejligheder antaget solidarisk hæftelse for tilbagebetalingskrav efter  

 bistandslovens § 25, stk. 1, nr. 2, jf.
Sociale Meddelelser 0-41-85, 0-81-85  

 og  

 0-82-85. I alle tilfældene var den indirekte modtagerægtefælle bekendtgjort  

 med  

 tilbagebetalingspligten.
 Tilsvarende har Lis Sejr,  

 Jørgen Graversen og Justitsministeriet udtalt sig om den nærmere rækkevidde  

 af  

 dommen i forhold til de forskellige tilbagebetalingsbestemmelser i  

 bistandsloven.
Bistandslovens § 25, stk. 1,  

 nr. 2, adskiller sig fra de øvrige tilbagebetalingsbestemmelser i  

 bistandsloven  

 derved, at der ikke er individuelle betingelser knyttet til  

 tilbagebetalingspligtens indtræden.
Pligten er obligatorisk og indtræder, når  

 der udbetales kontanthjælp til dækning af terminsudgifter.
Dette fravær af individuelle  

 betingelser får Jørgen Graversen til at antage, at ægtefæller hæfter  

 solidarisk, uanset kun en af dem er ejer af ejendommen (evt. i særeje),  

 Pantefogeden, 1986, nr. 3-4, s. 25. Uanset om hjælpen ydes til ejer eller  

 ikke  

 ejerægtefællen, er det Jørgen Graversens synspunkt, at bistandslovens § 6 om  

 den offentligretlige forsørgelsespligt fører til solidarisk hæftelse, idet §  

 25, stk. 1, nr. 2, ikke har begrænset pligten til kun at vedrøre den ene af  

 ægtefællerne.
Jørgen Graversen sammenligner situationen med den, der gjaldt  

 før  

 lov om offentlig forsorg fra 1961, hvor hovedreglen var den, at begge  

 ægtefæller som modtagere af hjælpen også var ramt af tilbagebetalingspligten.
Samme tankegang præger Lis  

 Sejrs analyse i Social Revy 1984, nr. 7-8, s. 46-47 (på baggrund alene af  

 landsretsdommen). Lis Sejr konkluderer på baggrund af tilbagebetalingskravets  

 automatiske indtræden, at "da begge ægtefæller som følge af  

 forsørgelsespligten  

 må anses som modtagere af hjælpen og derfor også som modtagere af hjælpen til  

 terminsudgiften, hæfter de formentlig også begge for  

 tilbagebetalingskravet." På baggrund af en  

 forespørgsel fra (Z) Amtskommune udtaler Justitsministeriet i et brev af 21.  

 februar 1988 til kommunen, at ministeriet er "mest tilbøjelig til at  

 antage, at det berigelseshensyn, der ligger bag reglen i § 25, stk. 1, nr. 2,  

 nærmest fører til, at den ægtefælle, der er ejer eller medejer af en fast  

 ejendom, hæfter for kontanthjælp, der er ydet til den anden ægtefælle til  

 dækning af terminsudgifter vedrørende denne ejendom." Justitsministeriet  

 beskæftiger sig ikke med den situation, at hjælpen ydes til ikke  

 ejerægtefællen  

 til betaling af terminsudgifter i forbindelse med den anden ægtefælles  

 (sær)ejendom.
Det spørgsmål kan rejses, om  

 bistandslovens § 25, stk. 1, nr. 2, på baggrund af bestemmelsens karakter af  

 obligatorisk tilbagebetalingsbestemmelse altid fører til solidarisk hæftelse,  

 eller om hæftelsen må bero på en konkret vurdering af bl.a. ejerforholdene og  

 andre subjektive forhold i hvert enkelt tilfælde.
Således kan rejses  

 spørgsmålet om berigelsessynspunktets rækkevidde i de situationer, hvor der  

 ydes hjælp til (sær)ejerægtefællen, og derefter gøres tilbagebetalingskrav  

 gældende  

 overfor ikke-ejerægtefællen.
Endvidere kan rejses spørgsmål om, hvorledes  

 hæftelsesforholdet skal bedømmes, når situationen både skal vurderes efter  

 bistandslovens § 25, stk. 1, nr. 2, og bestemmelsen i bistandslovens § 25,  

 stk.  

 1, nr. 1, og de af bestemmelserne i bistandslovens § 26, stk. 1, der  

 forudsætter en subjektiv vurdering af hver ægtefælles forhold." I forlængelse af mødet  

 meddelte jeg ankestyrelsen følgende i en skrivelse af 11. april 1991:
 "...
 Efter en fornyet gennemgang  

 af sagsakterne er det fortsat min opfattelse, at der på grundlag af sagen kan  

 rejses sådanne principielle spørgsmål vedrørende ægtefællehæftelse for  

 tilbagebetalingskrav efter bistandslovens § 25, stk. 1, nr. 2, at  

 ankestyrelsen  

 bør behandle sagen som principiel.
Med udgangspunkt i  

 Højesterets dom af 16. april 1985 (UfR 1985, s. 522, kommenteret i UfR 1985  

 B,  

 s. 255) må det efter min mening lægges til grund, at ægtefællers solidariske  

 hæftelse for tilbagebetaling af hjælp, der alene er ansøgt af og bevilget til  

 den ene ægtefælle (mod tilbagebetalingspligt), forudsætter udtrykkelig  

 hjemmel.  

 Ægtefællers gensidige forsørgelsespligt kan ikke i sig selv danne grundlag  

 for  

 solidarisk hæftelse.
Jeg henviser endvidere til Vestre Landsrets dom af 29.  

 november 1990, gengivet i UfR 1991, s. 126.
En sådan udtrykkelig hjemmel  

 for ægtefællers solidariske hæftelse ved tilbagebetaling af hjælp til  

 terminsudgifter, som alene er ansøgt af og bevilget til den ene ægtefælle,  

 findes ikke.
Det forhold, at hjælp til terminsudgifter efter bistandslovens §  

 25, stk. 1, nr. 2, kun kan ydes mod tilbagebetalingspligt, kan efter min  

 opfattelse ikke føre til en generel antagelse om solidarisk hæftelse.
På den baggrund må der efter  

 min mening ved afgørelse af spørgsmål om solidarisk hæftelse for  

 tilbagebetaling  

 af hjælp til terminsudgifter foretages en konkret bedømmelse af, hvorvidt  

 hjælpen kan anses for at være ydet til begge ægtefæller.
Det vil i den  

 forbindelse være ønskeligt, om ankestyrelsen ved en principiel afgørelse vil  

 fastlægge nærmere retningslinier for denne konkrete vurdering.
Der vil f.eks.  

 kunne rejses spørgsmål om, hvorvidt solidarisk hæftelse forudsætter ansøgning  

 fra (og bevilling til) begge ægtefæller eller alene underretning til og/eller  

 tilbagebetalingserklæring fra den ikke ansøgende ægtefælle.
I den forbindelse  

 vil der endvidere kunne opstå spørgsmål om, hvorvidt hjælp kan afslås alene  

 med  

 den begrundelse, at den ikke ansøgende ægtefælle nægter at ansøge og/eller  

 afgive tilbagebetalingserklæring.
Af den foreliggende sag  

 vedrørende (A) fremgår det, at alene ægtefællen ansøgte og opfyldte  

 betingelserne for den omhandlede kontanthjælp efter den dagældende  

 bestemmelse  

 i bistandslovens § 42. Revalideringsydelsen omfattede tilbagebetalingspligtig  

 hjælp til terminsudgifter.
Det må således anses for tvivlsomt, hvorvidt  

 hjælpen  

 kan anses som ydet til begge ægtefæller med den virkning, at der er  

 solidarisk  

 hæftelse for tilbagebetalingen.
Det forhold, at (A) - mod protest -  

 underskrev  

 en tilbagebetalingserklæring, bør efter min mening ikke tillægges afgørende  

 betydning.
Endelig skal jeg henlede  

 ankestyrelsens opmærksomhed på, at (A) under sagen subsidiært har gjort  

 gældende, at myndighederne burde have afventet tidspunktet for uddannelsens  

 afslutning forinden stillingtagen til, imod hvem af ægtefællerne  

 tilbagebetalingskravet burde rettes, jf.
Socialministeriets vejledning af 26.  

 juni 1987 om hjælp efter bistandslovens § 42, pkt. 51, hvorefter  

 tilbagebetalingskrav først indtræder ved uddannelsens afslutning.
Jeg  

 henviser  

 herved til bemærkningerne i notatet af 18. december 1989 på referatarket fra  

 Amtsankenævnet for (X) Amt.
..." I et brev til A af 22. april  

 1991 meddelte ankestyrelsen, at A's sag ville blive optaget til behandling,  

 hvorefter jeg afsluttede min behandling af sagen.
 I skrivelsen af 23. december  

 1991 traf ankestyrelsen følgende afgørelse:
 "Ankestyrelsen tiltræder  

 Amtsankenævnets afgørelse.
 Der er ved afgørelsen lagt  

 vægt på, at tilbagebetalingsbestemmelsen i bistandslovens § 25, nr. 2, alene  

 er  

 betinget af, at hjælpen er bevilget til terminsydelser, og at hjælp efter  

 bistandsloven til ægtefæller anses for ydet til begge parter, også selv om  

 kun  

 den ene ægtefælle opfylder tildelingsbetingelserne, jf. bistandslovens § 6.
 Ankestyrelsen har herudover  

 lagt vægt på, at De i forbindelse med hjælpens udbetaling er blevet gjort  

 bekendt med tilbagebetalingspligten.
Ankestyrelsen er endvidere  

 enig med Amtsankenævnet i, at den ydede hjælp til terminsudgifter først kan  

 kræves tilbagebetalt efter uddannelsens afslutning, og i at tilbagebetalingen  

 skal ske efter reglerne i bistandslovens § 27. Der er herved lagt vægt på, at  

 kravet først kan anses for at være forfaldent på dette tidspunkt." I grundlaget for afgørelsen  

 anførte ankestyrelsen bl.a. følgende:
 "...
 Folketingets Ombudsmand har i  

 forbindelse med sin anmodning til Ankestyrelsen om at antage sagen til  

 principiel behandling, særskilt anmodet Ankestyrelsen om at tage stilling til  

 følgende spørgsmål:
 om der kan fastlægges nærmere retningslinier for en  

 konkret vurdering af, hvorvidt hjælpen kan anses for ydet til begge  

 ægtefæller.
Som det fremgår af foranstående afgørelse finder Ankestyrelsen, at begge  

 ægtefæller som følge af den gensidige forsørgelsespligt må betragtes som  

 modtagere af hjælpen, jf. herved bistandslovens § 6. Princippet om den  

 gensidige forsørgelse og ægtefællers indbyrdes afhængighed i relation til  

 ydelse af kontanthjælp, herunder § 42-hjælp (indtil 1. oktober 1990), kommer  

 til udtryk i de bestemmelser, der gælder for udmålingen af hjælpen, jf.  

 herved  

 bistandslovens §§ 37 og 38, hvorefter der skal foretages fradrag for  

 indtægter,  

 som ansøgeren og ægtefællen har i den periode, hvori der ydes hjælp.
Dette er  

 et udslag af princippet om, at kontanthjælp, herunder § 42 hjælp (indtil 1.  

 oktober 1990), er subsidiær i forhold til andre indtægtsmuligheder, herunder  

 også en ikke-hjælpssøgende ægtefælles indtægter.
hvorvidt solidarisk hæftelse forudsætter en ansøgning  

 fra (og bevilling til) begge ægtefæller eller alene underretning til og/eller  

 tilbagebetalingserklæring fra den ikke-ansøgende ægtefælle, og om hjælp kan afslås alene med den begrundelse, at den  

 ikke-ansøgende ægtefælle nægter at ansøge og/eller afgive  

 tilbagebetalingserklæring.
Ankestyrelsen finder ikke, at solidarisk hæftelse for terminsudgifter  

 forudsætter ansøgning fra begge ægtefæller, ligesom man heller ikke mener, at  

 en ikke-ansøgende ægtefælle kan unddrage sig solidarisk hæftelse ved at nægte  

 at underskrive en tilbagebetalingserklæring eller ved at underskrive under  

 protest.
Ankestyrelsen finder således, at det afgørende er, at den  

 ikke-ansøgende ægtefælle i forbindelse med udbetalingen af hjælpen er  

 underrettet om tilbagebetalingen.
 om det forhold, at alene ægtefællen ansøgte og opfyldte  

 betingelserne for hjælp efter bistandslovens § 42 skal medføre, at hjælpen  

 ikke  

 kan anses som ydet til begge ægtefæller med den virkning, at der er  

 solidarisk  

 hæftelse.
Ankestyrelsen finder ikke,  

 jf. det ovenfor under 1 anførte, at det forhold at alene den ansøgende  

 ægtefælle opfyldte betingelserne for at modtage hjælp til uddannelse efter  

 bistandslovens § 42 medfører, at hjælpen ikke kan anses for ydet til begge  

 ægtefæller." Den 16. februar 1992 klagede  

 A til mig over ankestyrelsens afgørelse.
I den anledning anmodede jeg i  

 skrivelse af 3. marts 1992 ankestyrelsen om fremsendelse af sagens akter og  

 om  

 en udtalelse.
Under henvisning til det af ankestyrelsen i pkt. 1 i grundlaget  

 for afgørelsen anførte, bad jeg styrelsen tilkendegive, om det anførte kunne  

 anses for "udtrykkelig hjemmel for ægtefællers tilbagebetaling af hjælp  

 til terminsudgifter, som alene er ansøgt af og bevilget til den ene  

 ægtefælle", jf. min skrivelse af 11. april 1991, eller om det var  

 ankestyrelsens synspunkt, at en sådan hjemmel ikke krævedes.
 Ankestyrelsen besvarede min  

 henvendelse i skrivelse af 21. april 1992 og anførte bl.a. følgende:
 "...
 Hertil skal Ankestyrelsen  

 oplyse, at Ankestyrelsen i den foreliggende sag har anset den udbetalte  

 terminshjælp for at være ydet til såvel (A) som til hans tidligere ægtefælle,  

 jf. princippet i bistandslovens § 6 om ægtefællers gensidige  

 forsørgelsespligt.  

 Ved beslutningen om at pålægge (A) tilbagebetalingspligt har Ankestyrelsen  

 lagt  

 særlig vægt på, at (A) i forbindelse med hjælpens udbetaling var blevet  

 underrettet herom, og om at hjælpen var tilbagebetalingspligtig.
 Under disse konkrete omstændigheder  

 har Ankestyrelsen fundet, at den ydede terminshjælp kan kræves tilbagebetalt.
 Ankestyrelsen kan i denne  

 forbindelse henvise til dommen i UFR 1985, side 522, der adskiller sig fra  

 nærværende sag ved, at der ikke var givet den hjælpssøgende ægtefælle  

 underretning om hjælpens udbetaling og om tilbagebetalingspligten, jf.  

 endvidere højesteretsdommer Mogens Hornslets kommentar i U 1985, B, side  

 255-258.
Ankestyrelsen skal herudover  

 henvise til professor Jørgen Graversen, Pantefogeden i 1986 nr. 3-4, side 25  

 og  

 lektor Lis Sejr i Social Revy 1984 nr. 7-8, side 46-47." Ankestyrelsens udtalelse blev  

 forelagt A.
 I en skrivelse til A udtalte  

 jeg herefter følgende:
 "Som sagen nu  

 foreligger, rejser den følgende spørgsmål:
Må terminshjælpen - efter de konkrete omstændigheder i  

 forbindelse med bevillingen - anses for ydet til både Dem og Deres tidligere  

 ægtefælle, således at der allerede af den grund er solidarisk hæftelse for  

 hjælpens tilbagebetaling? Hvis dette spørgsmål (1) ikke kan besvares bekræftende,  

 opstår følgende spørgsmål:
Kræver ægtefællers solidariske hæftelse for  

 tilbagebetaling af hjælp til terminsudgifter, som alene er ydet til den ene  

 ægtefælle, udtrykkelig hjemmel? Hvis dette spørgsmål (2) kan besvares bekræftende,  

 opstår følgende spørgsmål:
Findes en udtrykkelig hjemmel som omtalt i spørgsmål 2? Ad 1)  

  

 Det må lægges til grund, at alene Deres tidligere ægtefælle  

 søgte om og fik bevilget kontanthjælpen, herunder den del af hjælpen der  

 skulle  

 dække hendes andel af terminsudgifterne.
Endvidere må det lægges til grund,  

 at  

 De ikke selv opfyldte betingelserne for at modtage hjælp i medfør af  

 bistandsloven.
Selvom kontanthjælpens  

 størrelse blev beregnet på baggrund af en bedømmelse af Deres og Deres  

 tidligere ægtefælles økonomiske forhold under ét, er det min opfattelse, at  

 hjælpen alene kan anses for ydet til Deres tidligere ægtefælle.
Jeg har  

 herved  

 lagt vægt på, at hjælpen blev udbetalt til Deres tidligere ægtefælle, at hver  

 ægtefælle i levende live har rådigheden over alt, hvad vedkommende indfører i  

 fællesboet (lov om ægteskabets retsvirkninger, § 16, stk. 1), og at hver  

 ægtefælle alene hæfter med den del af fællesboet, hvorover ægtefællen råder  

 (lov om ægteskabets retsvirkninger § 25).
Dernæst mener jeg at kunne  

 finde støtte for denne antagelse i den ovenfor nævnte Højesteretsdom  

 refereret  

 i UfR 1985, s. 522. Under landsrettens behandling af sagen gjorde kommunen  

 bl.a. gældende, at bistandshjælpen var ydet til begge de i sagen omhandlende  

 ægtefæller efter et samlet skøn over hele familiens behov.
Dette synspunkt  

 blev  

 underkendt af landsretten, der - efter at have afvist, at der var hjemmel i  

 bistandsloven til solidarisk hæftelse - anførte, at "... der heller ikke  

 findes at være andet grundlag for helt eller delvis at pålægge appellanten at  

 hæfte for den modtagne hjælp ...". Landsretten gik i den forbindelse  

 ikke  

 ind i en nærmere drøftelse af, om ikke-ansøger ægtefællens kendskab til  

 hjælpens udbetaling skulle tillægges betydning.
Højesteret stadfæstede  

 landsrettens dom på dette punkt.
Ad 2)  

  

 I min skrivelse til Den Sociale Ankestyrelse af 11. april  

 1991 anførte jeg, at det må lægges til grund, at ægtefællers solidariske  

 hæftelse for tilbagebetaling af hjælp, der alene er ansøgt af og bevilget til  

 den ene ægtefælle (mod tilbagebetalingspligt), forudsætter udtrykkelig  

 hjemmel.  

 Ankestyrelsen har ikke under min behandling af sagen udtrykkeligt bestridt  

 denne retsopfattelse.
På den baggrund kan jeg i det hele henholde mig til de  

 synspunkter, der fremgår af min førnævnte skrivelse.
 Ad 3)  

  

 Spørgsmålet om, hvorvidt der findes en udtrykkelig hjemmel  

 som anført ovenfor ad 2), blev ligeledes behandlet i min skrivelse af 11.  

 april  

 1991. Som det fremgår af skrivelsen, er det min opfattelse, at der ikke  

 foreligger en sådan udtrykkelig hjemmel.
I udtalelsen af 21. april  

 1992 omtaler ankestyrelsen ikke direkte problemet.
Jeg må forstå  

 ankestyrelsens  

 udtalelse således, at styrelsen finder, at hjælpen er ydet både Dem og Deres  

 tidligere ægtefælle, hvorfor der ikke kræves særlig hjemmel for solidarisk  

 hæftelse.
Som anført ovenfor ad 1) kan jeg ikke tilslutte mig denne  

 opfattelse.
Det er således min mening, at  

 Den Sociale Ankestyrelse i skrivelsen af 23. december 1991 traf afgørelse i  

 Deres sag på grundlag af en urigtig retsopfattelse.
Da der imidlertid ikke er  

 fremkommet væsentligt nye oplysninger i sagen efter min henstilling til  

 ankestyrelsen i skrivelsen af 11. april 1991, og da jeg tidligere har meddelt  

 ankestyrelsen min opfattelse, har jeg ikke fundet tilstrækkeligt grundlag for  

 at henstille til ankestyrelsen at genoptage sagen.
Derimod finder jeg, at  

 spørgsmålet bør afklares ved domstolene, hvorfor jeg henviser Dem til at  

 anlægge retssag om spørgsmålet.
Såfremt De ønsker at få sagen prøvet ved  

 domstolene, vil jeg være indstillet på at henstille, at der meddeles Dem fri  

 proces til sagens førelse, jf. ombudsmandsinstruksens § 6, stk. 2." Jeg modtog senere  

 underretning fra Civilretsdirektoratet om, at direktoratet havde meddelt A  

 fri  

 proces til sagsanlæg mod Y Kommune om kravet på tilbagebetaling af udbetalt  

 terminshjælp.
