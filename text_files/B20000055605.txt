Bekendtgørelse om en særlig  

 ydelse efter integrationsloven til udlændinge, der er  

 varetægtsfængslet eller indsat til afsoning af straf i  

 fængsel eller arresthus I medfør af § 27 b, stk. 2, i lov om integration af  

 udlændinge i Danmark (integrationslov), jf. lovbekendtgørelse  

 nr. 223 af 31. marts 2000, fastsættes:
 § 1. Udlændinge, der er  

 varetægtsfængslet eller indsat til afsoning i fængsel eller  

 arresthus (indsatte), kan alene få udbetalt hjælp med de  

 beløb, som fremgår af bestemmelserne i denne  

 bekendtgørelse.
 Stk. 2. For varetægtsfængslede kan hjælp  

 efter § 2 normalt kun ydes, indtil der er faldet endelig dom i  

 sagen.
Hjælp til løbende udgifter § 2. En indsat, hvis bolig bør bevares af  

 hensyn til den indsattes benyttelse heraf under udgang eller efter  

 løsladelsen, har ret til hjælp til dækning af en rimelig  

 boligudgift, hvis den pågældende ikke selv har indtægter  

 eller formue, der kan dække udgifterne.
Beregning af hjælpen § 3. Hjælpen efter § 2 kan ikke  

 overstige den indsattes andel af boligudgifterne.
 Stk. 2. I hjælpen fradrages den indsattes  

 indtægter efter skat, i det omfang disse sammenlagt med hjælp  

 efter §§ 2-4 og 6-8 overstiger det beløb, som den indsatte ville  

 være berettiget til efter skat efter integrationslovens §§ 27, 27  

 a og 28 a.
 Stk. 3. Hvis den indsatte er gift, fradrages ægteparrets  

 samlede indtægter efter skat, i det omfang disse overstiger det  

 beløb, som de ville være berettiget til efter skat efter  

 integrationslovens §§ 27, 27 a og 28 a.
 Stk. 4. Som indtægt betragtes bl.a. kostbeløb  

 eller værdien af kost, selvforsørgelsesbeløb,  

 grundtimeløn, stabilitetstillæg, kompetencetillæg og  

 lignende, der udbetales eller ydes i fængsler eller arresthuse.
 Stk. 5. Ved beregning af hjælpen betragtes den  

 indsatte kun som forsørger, hvis den pågældende har  

 forsørgelsespligt og rent faktisk bidrager til forsørgelsen med  

 et beløb, der mindst svarer til normalbidraget.
 § 4. Hvis den forventede afsoningstid overstiger 6  

 måneder, skal kommunalbestyrelsen undersøge, om den indsattes  

 boligbehov kan dækkes på anden måde end ved hjælp  

 efter § 2, fx ved fremleje eller ved, at der på anden måde  

 sikres den indsatte en bolig ved løsladelsen.
 § 5. Ved udbetaling af ydelser efter denne  

 bekendtgørelse finder reglerne i integrationslovens § 25,  

 stk. 2-7, tilsvarende anvendelse. § 25, stk. 2-4, og  

 stk. 5, 3. pkt., gælder dog kun for den indsattes  

 ægtefælle.
 Forsørgelsesudgifter m.v.
§ 6. Hvis den indsatte inden afsoningen har  

 deltaget i den faktiske forsørgelse af et barn, og forsørgelsen  

 under afsoningen overtages af en person, der modtager kontanthjælp  

 eller introduktionsydelse, kan kommunalbestyrelsen, hvis der skønnes  

 at være behov herfor, yde hjælp til den indsatte til  

 forsørgelse af barnet.
Hjælpen kan højest udgøre  

 et beløb svarende til normalbidraget og er betinget af, at den  

 indsatte faktisk bidrager til forsørgelsen med et beløb, der  

 mindst svarer til den ydede hjælp.
 Stk. 2. Indsatte, der er sat i bidrag, er ikke omfattet af  

 stk. 1.
 § 7. Der kan ydes hjælp til dækning af  

 udgifter ved samvær med børn under 18 år efter  

 integrationslovens § 37.
Opbevaring af bohave § 8. Kommunalbestyrelsen kan i tilfælde,  

 hvor der ikke ydes hjælp efter § 2, yde et beløb til  

 dækning af opbevaring af bohave, hvis der skønnes at være  

 behov herfor af hensyn til den indsattes tilværelse efter  

 løsladelsen, og hvis betingelserne i integrationslovens § 35,  

 stk. 1, i øvrigt er opfyldt.
Hjælp i forbindelse med løsladelsen § 9. Der kan ydes hjælp til rimeligt  

 begrundede enkeltudgifter, der er nødvendige for den indsattes  

 tilværelse efter løsladelsen, hvis betingelserne i  

 integrationslovens § 35, stk. 1, er opfyldt.
Stk. 2. Hvis der ydes hjælp efter stk. 1 til  

 etablering af bolig, kan hjælpen efter en konkret vurdering ydes  

 kortere tid før løsladelsen, når det er nødvendigt  

 for at sikre en bolig.
Ved kortere tid forstås normalt 3 måneder  

 eller derunder.
Kriminalforsorgens oplysningspligt § 10. Hvis Kriminalforsorgen ved, at en  

 udlænding, der er frihedsberøvet, modtager introduktionsydelse,  

 skal Kriminalforsorgen give oplysning herom til den frihedsberøvedes  

 bopælskommune senest 7 dage efter, at udlændingen er blevet  

 frihedsberøvet.
Beskatning § 11. Hjælpen efter denne  

 bekendtgørelse medregnes ikke til den skattepligtige indtægt,  

 jf. ligningslovens § 7 litra j.
Ikrafttrædelse § 12. Bekendtgørelsen træder i kraft  

 den 1. juli 2000.
 Stk. 2. Bekendtgørelse nr. 118 af 21. februar 2000 om  

 en særlig ydelse efter integrationsloven til udlændinge, der er  

 varetægtsfængslet eller indsat til afsoning i fængsel eller  

 arresthus ophæves.
