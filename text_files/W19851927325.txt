Ved beregning af betalingen for ophold på plejehjem kunne der ikke  

 tages hensyn til en aftægtsydelse, som pensionisten havde haft forud for  

 plejehjemsoptagelsen.
Ankestyrelsen fandt, at aftægtsydelsen var bortfaldet  

 ved optagelsen på plejehjem.
Den kunne derfor ikke betragtes som indtægt for  

 pensionisten, og der var heller ikke tale om bortgivelse af formue.
 REDEGØRELSE FOR SAGEN:
En pensionist blev optaget på plejehjem i marts 1984. Forud herfor havde  

 hun fra 1961 boet i en aftægtsbolig.
Værdien af aftægtsydelsen var i  

 pensionistens socialindkomst for 1984 medregnet som en B-indkomst på 7.228  

 kr.
Det sociale udvalg foretog følgende beregning for pensionistens  

 opholdsbetaling: Renter af formue 559 kr.
Aftægt 7.228 »» ---------  

 7.787 kr.
Nedrundet til 7.700 kr. 60% heraf 4.620 kr. eller 385 kr. pr.  

 måned.
 AFGØRELSEN, DER KLAGES OVER:
 Amtsankenævnet fandt, at der ikke kunne beregnes opholdsbetaling af  

 aftægtsydelsen, idet der ikke var tale om en indtægt, som pensionisten havde  

 udover pensionen.
 KLAGEN TIL ANKESTYRELSEN:
 Sagen blev anket af det sociale udvalg.
 LOVGRUNDLAG:
 Bistandslovens § 84.
 Socialministeriets cirkulære nr. 69 af 29. marts 1976, pkt. 122.
 ANKESTYRELSENS AFGØRELSE:
Ankestyrelsen finder, at den omhandlede aftægtsydelse er bortfaldet ved  

 pensionistens optagelse på plejehjemmet.
Den kan derfor ikke betragtes som  

 indtægt for hende.
Der er heller ikke tale om bortgivelse af formue.
 Det er derfor med rette, at der ikke er taget hensyn til aftægtsydelsen  

 ved beregning af betaling for ophold på plejehjem.
 Ankestyrelsen tiltræder således amtsankenævnets afgørelse.
