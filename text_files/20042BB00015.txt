Fremsat den 11. marts 2005 af  

 Kristian Thulesen Dahl (DF),  

 Christian H.
Hansen (DF),  

 Martin Henriksen (DF), Pia Kjærsgaard (DF),  

 Morten Messerschmidt (DF),  

 Poul Nødgaard (DF), Hans Kristian Skibby (DF) og  

 Peter Skaarup (DF) Forslag til folketingsbeslutning om  

 husstandsomdeling af Den Europæiske Forfatning før afholdelse af  

 folkeafstemning den 27. september 2005 Folketinget pålægger regeringen at lade Den Europæiske  

 Forfatning omdele til samtlige danske husstande i god tid forud for  

 afholdelse  

 af folkeafstemning om Danmarks tilslutning til forfatningen.
Bemærkninger til forslaget Formålet med forslaget Med dette forslag pålægger Folketinget regeringen at lade Den  

 Europæiske Forfatning (også kaldet »Forfatning for Europa«) omdele til  

 samtlige  

 danske husstande i god tid forud for afholdelsen af folkeafstemning om  

 Danmarks  

 tilslutning til forfatningen.
 Formålet er at få forfatningen helt ud til den enkelte husstand.  

 Kun derved kan det sikres, at den enkelte borger får adgang til at læse,  

 undersøge og gennemtænke indholdet af forfatningen og diskutere forfatningen  

 med sin familie, arbejdskolleger og andre.
Det danske folkestyre bygger på en god og redelig  

 beslutningsproces.
Alle politiske partier er i deres arbejde dagligt optaget  

 af  

 at formidle deres budskaber så korrekt og fyldestgørende som muligt til  

 vælgerbefolkningen.
Selv om der er forskellige meninger om tingene, er der  

 det  

 fælles grundlag, at informationen skal være redelig.
Det ligger i hele folkestyrets idé, at den politiske  

 beslutningsproces bygger på en dialog mellem befolkningen og de folkevalgte  

   

 en dialog, der stiller krav til begge parter.
Kravet til befolkningen er, at  

 den i et rimeligt omfang sætter sig ind i de væsentlige politiske problemer  

 og  

 træffer sine afgørelser i valglokalet på et gennemtænkt grundlag.  

 Kravet til de folkevalgte er, at de sætter al  

 deres energi ind på at sikre, at ikke kun de selv, men også vælgerne,  

 modtager  

 de oplysninger, der er relevante for at kunne forstå og overskue rækkevidden  

 af  

 de politiske beslutninger.
Disse hensyn fremstår særlig stærkt, når der skal afholdes  

 folkeafstemning om emner, der er af afgørende vigtighed for befolkningen.
I  

 sådanne situationer skal folkestyret stå sin prøve.
Ved politiske  

 beslutninger,  

 der kun kan gennemføres efter en folkeafstemning, påhviler der derfor  

 regering  

 og Folketing en ganske særlig forpligtelse til at sikre, at  

 oplysningsniveauet er  

 højt nok.
Ingen vælger må stå i den situation, at vedkommende ikke hurtigt og  

 uden besvær kan skaffe sig de informationer, han eller hun behøver for at  

 kunne  

 tage stilling.
Formålet med forslaget er derfor at sikre, at hele befolkningen  

 får adgang til det, der af mange betegnes som Europas grundlov.
Det kræver  

 efter forslagsstillernes vurdering, at »Forfatning for Europa« omdeles til  

 alle  

 landets husstande i god tid før folkeafstemningen.
 Mest hensigtsmæssigt vil det formentlig være, at forfatningen  

 omdeles allerede inden Folketingets behandling af forslaget om Danmarks  

 tiltrædelse, så befolkningen tidligt i beslutningsprocessen  og  

 samtidig med  

 debatten i Folketinget  kan deltage aktivt i debatten.
Baggrund for forslaget Som det er kendt, forbereder regeringen at lade afholde  

 folkeafstemning om EU-forfatningen.
Forfatningen betegnes på engelsk som  

 »Constitution  

 for Europe«, på spansk som »Constitución Para Europa« på tysk som »Verfassung  

 für Europa« eller »EU-Verfassung«, dvs. »Europas grundlov« eller »Europas  

 forfatning«.  

 Forfatningen er foreløbig undertegnet af deltagerlandenes regeringer den 29.  

 oktober  

 2004 ved et møde i Rom.
 Forfatningen skal i fremtiden virke som en form for europæisk  

 grundlov for den union, der består af alle 25 medlemsstater i Den Europæiske  

 Union.  

 Der mangler stadig ratifikation  

 af forfatningen i de fleste lande, og i en del af staterne skal der afholdes  

 folkeafstemning.
 Danmark bliver  hvis forfatningen tiltrædes i alle landene   

 derfor  

 underlagt en fælles unionsgrundlov eller unionsforfatning, der vil komme til  

 at  

 gælde i følgende lande:
 Belgien, Tjekkiet, Danmark, Tyskland, Estland, Grækenland,  

 Spanien, Frankrig, Irland, Italien, Cypern, Letland, Litauen, Luxembourg,  

 Ungarn, Malta, Nederlandene, Østrig, Polen, Portugal, Slovenien, Slovakiet,  

 Finland, Sverige og Storbritannien.
Argumenter for og imod husstandsomdeling I den politiske debat, i medierne og i befolkningen er der  

 allerede rejst forskellige argumenter for og imod husstandsomdeling af  

 forfatningen.  

 Forslagsstillerne vil kort resumere de vigtigste argumenter.
Først redegøres  

 ganske kort for de vigtigste af de  ofte ret polemiske   

 synspunkter, der både  

 blandt politikere og private nævnes imod husstandsomdeling.
Mange af  

 synspunkterne findes ikke i trykt form, men fremsættes ikke desto mindre ofte  

 mundtligt.
 Derefter redegør forslagsstillerne først ganske kort derefter  

 mere detaljeret for deres egne synspunkter.
 Argumenter imod  

 husstandsomdeling:
 Det er for dyrt at omdele forfatningen til så mange  

 mennesker.
 Der er nok ikke ret mange, der vil læse den.
 Det ville for så vidt være en god idé at omdele den,  

 men der er sikkert ikke så mange almindelige mennesker, der kan forstå den.
 Sproget er fuldstændig uforståeligt.
 Det kan virke usympatisk på mange, hvis folk læser i  

 Forfatningen om EUs symboler (nationalhymne, flag, EUs valgsprog  

 og EUs nationaldag).
 Folk behøver ikke læse den, de kan nøjes med at lytte  

 til, hvad deres parti anbefaler, for partierne har sat sig meget grundigt ind  

 i  

 stoffet, og partierne har vel de eksperter, der skal til for at forstå  

 forfatningen.
 Der opstår misforståelser, hvis lægfolk skal læse  

 indviklede juridiske tekster, og på den måde risikerer man at skræmme  

 vælgerne  

 til at stemme nej til forfatningen.
 Det er meget mere effektivt, hvis folk går på  

 biblioteket og der læser forfatningen.
 Næsten alle mennesker har i dag en ADSL-baseret  

 internetopkobling, og man kan jo blot klikke ind, hvis der er et punkt, man  

 vil  

 undersøge.
Hvem vil gå i gang med at læse en grundlov på 416  

 sider? Hvis man vil læse forfatningen, er det ganske let at  

 printe den ud på sin hjemmeprinter.
Det er da lettere, at den enkelte selv  

 printer teksten ud, end at staten skal være barnepige og bringe teksten ud  

 gennem postvæsenet.
Med den massive informationskampagne, der sættes ind  

 fra jasiden, hovedsagelig for skatteydernes penge, er det jo næsten givet, at  

 forfatningen bliver vedtaget, og hvorfor skal man så stikke folk blår i  

 øjnene  

 ved at dele den ud, så de tror, at de får indflydelse på, om den skal  

 vedtages? Argumenter for  

 husstandsomdeling:
   

 	  

 Husstandsomdeling af forfatningen  

 styrker kvaliteten i beslutningsprocessen.
 Afgørelsen for og imod forslaget om en forfatning er  

 vigtigere end andre emner, der har været stemt om ved folkeafstemning.
 Kun ved at folk selv kan læse det forslag, der skal  

 stemmes om, kan vi få en fair debat.
 Vi har en dansk tradition for, at borgerne skal  

 inddrages meget tæt i afgørende beslutninger, men det kræver, at borgerne  

 ved,  

 hvad beslutningerne går ud på.
 Den nylige, og stærkt kritiserede, folkeafstemning i  

 Spanien taler for at gå ind i et langt mere seriøst oplysningsarbejde og  

 undgå  

 poppet reklameflimmer om så vigtigt et emne med katastrofal lav  

 valgdeltagelse  

 til følge (42 pct.).
 Det er ikke rimeligt at forlange, at mennesker, der  

 skal til debatmøde om forfatningen, først skal på biblioteket og fotokopiere  

 de  

 relevante afsnit, som de regner med kommer til diskussion.
 Der er urealistisk, hvis nogen tror, at alle danskere  

 har ADSL-forbindelse til deres computer og kan printe 400 sider tekst ud for  

 at  

 sætte sig ind i forfatningen.
 Udgifterne til at husstandsomdele er minimale i forhold  

 til omkostningerne ved at træffe en forkert  ja, måske skæbnesvanger  

 beslutning  på afstemningsdagen.
Det er aldrig dokumenteret, at borgerne ikke sætter sig  

 ind i vigtigt materiale fra det offentlige.
Naturligvis er det ikke alle, der  

 læser alt, men mange  herunder mange meningsdannere fra alle  

 samfundslag gør  

 en helhjertet indsats for at sætte sig ind i konsekvenserne.
 Det er hovmodigt at påstå, at resultatet af  

 folkeafstemningen er afgjort på forhånd; historien fortæller os, at  

 befolkningen  

 ikke lader sig manipulere med.
Forslagsstillernes synspunkter i hovedpunkter Statsministeren har i 2004 bebudet, at han på et tidspunkt vil  

 tage op til drøftelse med Folketingets partier, hvordan man sikrer, at  

 befolkningen får den bedst mulige information om forfatningen.  

 Dansk Folkeparti ønsker at deltage i den  

 debat og vil som sit grundlæggende synspunkt gøre gældende, at man kun kan  

 opnå  

 det, som statsministeren betegner som den bedst mulige oplysning, hvis hver  

 borger har et eksemplar af forfatningen til sin rådighed.
Hvis regeringen  

 fravælger husstandsomdelingen, har man dermed også udtrykkeligt fravalgt den  

 af  

 statsministeren ønskede »bedst mulige oplysning«.
 Derudover ønsker Dansk Folkeparti at fremdrage en række andre  

 væsentlige synspunkter, der alle taler for husstandsomdeling af forfatningen:
1. Styrkelse af kvaliteten i  

 beslutningsprocessen Det er yderst vigtigt for en ordentlig beslutningsproces, at  

 forfatningen så at sige ligger fremme på bordet i hvert enkelt hjem.
Der vil  

 i  

 beslutningsprocessen være talrige tv- og radiodebatter, avisartikler og  

 offentlige møder, hvor politiske debattører, ekspertpaneler og andre konkret  

 henviser til og diskuterer de enkelte artikler og bestemmelser i  

 forfatningen.  

 Hvis man som borger og vælger skal kunne forstå og forholde sig til  

 argumenterne på et kvalificeret grundlag, er det en nødvendig forudsætning,  

 at  

 man har forfatningens tekst ved hånden.
Nogle eksempler belyser dette:
 Ethvert tilløb til en seriøs diskussion om forfatningens artikel  

 I-10 om unionsborgerskabet, om artikel I-11 om grundlæggende principper, om  

 artikel  

 I-12 om kompetencekategorier, om artikel I-13 om områder med enekompetence,  

 om artikel  

 I-15 om samordning af de økonomiske politikker og beskæftigelsespolitikkerne,  

 om artikel I-16 om den fælles udenrigs- og sikkerhedspolitik, om artikel I-17  

 om områder med understøttende, koordinerende eller supplerende tiltag og om  

 artikel  

 I-18 om fleksibilitetsbestemmelser risikerer at blive meningsløs både for  

 debattørerne og for tilhørerne, hvis deltagerne ikke har forfatningens tekst  

 at  

 støtte sig til.
 Forholdsvis få personer i dette land kan have meningsfyldt  

 udbytte af at diskutere for eksempel proportionalitetsprincippet i artikel  

 I-11, stk. 4, eller den delte kompetence mellem medlemsstaterne og Unionen i  

 artikel  

 I-14, stk. 2 a-k, hvis man under diskussionen eller samtalen er afskåret fra  

 at  

 læse de retsregler, der tales om.
Mange flere eksempler kunne fremhæves, og der er en stor  

 sandsynlighed for, at hele oplysningsarbejdet, de mange debatter, møder,  

 radio-  

 og tv-udsendelser, ikke når et rimeligt kvalitetsniveau, men kan udarte sig  

 til  

 et stykke absurd teater med debatter, som ikke et menneske kan følge.
Det må  

 undgås.
Forfatningen bør ligge fremme på bordet, så den kan åbnes og  

 studeres,  

 hver gang der er et tvivlsspørgsmål, der skal belyses.
2. Afgørelsens betydning for deltagerlandenes  

 fremtid EU-forfatningen vil få meget stor indflydelse på  

 deltagerlandenes fremtid.
Blandt de principper, der er indbygget i  

 forfatningen, er:
 Kollektive målsætninger.
 Kollektive »værdier«, som borgerne i EU skal bekende  

 sig til.
 Harmonisering og forskrifter på velfærdsstatens  

 kerneområder.
 Forbud mod forskelsbehandling til fordel for  

 nationalstatens egne borgere.
 Fælles præsident, udenrigsminister, hymne, nationaldag  

 m.m.
 Afskaffelse af Danmarks selvbestemmelsesret på 40 nye  

 politikområder.
 Adgang for EUs ministertop til at udvide området for  

 EU-forfatningen uden at spørge nogen vælgerbefolkning først.
EUs forfatning og unionslove har efter forfatningen forrang  

 frem for medlemsstaternes love og grundlove.
Herefter vil selv den mindste  

 EU-bekendtgørelse måske i nogle tilfælde kunne få større magt i Danmark end  

 vores egen grundlov.
 Dette skal ses i sammenhæng med EUs institutionelle opbygning,  

 som skal bevirke, at meningsdannelsen i Unionen præges af de overordnede  

 interesser, dvs. af de mål, der er fastlagt for Unionen, ikke af de enkelte  

 lande.  

 Der er derfor sket omfattende  

 overdragelser af beføjelser til Unionens institutioner, som går meget videre,  

 end det er tilfældet hos andre internationale organisationer, og som i vidt  

 omfang omfatter områder, der traditionelt er forbeholdt suveræne stater.
 På den baggrund kan behovet for, at hver eneste nulevende  

 dansker, der skal deltage i beslutningen om at vælge eller fravælge  

 forfatningen,  

 ejer et trykt eksemplar af forfatningen, vel næppe overdrives.
Den kommende folkeafstemning drejer sig om en kompliceret forfatning  

 og kræver derfor også mere information end sædvanlig.
Til sammenligning skal  

 kort gøres nogle bemærkninger om de forudgående 16 folkeafstemninger, der har  

 været afholdt i Danmark siden 1916.
De grundlovsfæstede folkeafstemningsinstitutter anvendes her i  

 landet kun relativt sjældent.
Det obligatoriske referendum ved  

 grundlovsændringer har været benyttet ved forslag til grundlovsændring som  

 følge af genforeningen (vedtaget 1920), ved forslag til Danmarks Riges  

 Grundlov  

 (forkastet 1939) og ved forslag til den gældende grundlov (vedtaget 1953).  

 Ved  

 ændringer af grundloven har der på forskellig måde været taget skridt til at  

 sikre, at alle i befolkningen kunne have sit eget eksemplar af  

 grundlovsforslaget i hænderne, enten ved at dette var publiceret og omdelt af  

 staten i betydelige antal, eller ved at teksten var optrykt i dagspressen  

 m.v.  

 Således omdelte man også grundloven til landets husstande inden afstemningen,  

 der førte til ændringen af grundloven i 1953. Teksten på forsiden af den  

 husstandsomdelte publikation er gengivet i bilag 1 til dette forslag.
Folkeafstemninger vedrørende forslag til ændringer i  

 valgretsalderen har været afholdt i 1953 (valgretsalderen blev 23 år), i 1961  

 (valgretsalderen blev nedsat til 21 år), i 1969 (valgretsalderen forblev  

 uændret 21), i 1971 (valgretsalderen blev nedsat til 20 år) og i 1978  

 (valgretsalderen blev nedsat til 18 år). I disse tilfælde var  

 afstemningstemaerne så enkle, at der ikke var behov for omdeling af  

 forslagenes  

 tekst.
Gennem omtale i medierne var hele befolkningen bekendt med indholdet  

 af  

 afstemningerne.
 Ved folkeafstemningen om Danmarks indtræden i EF (1972),  

 folkeafstemningen om Maastrichttraktaten den 2. juni 1992, afstemningen om  

 Maastrichttraktaten suppleret med Edinburghafgørelsen den 18. maj 1993,  

 afstemningen om Amsterdamtraktaten den 28. maj 1998 og ved afstemningen om  

 Danmarks deltagelse i den fælles valuta den 28. september 2000 fandt der et  

 omfattende  

 oplysningsarbejde sted.
 Folkeafstemning i medfør af grundlovens § 42 efter Folketingets  

 vedtagelse af en lov og på forlangende af en tredjedel af Tingets medlemmer  

 er  

 alene afholdt i 1963, hvor de fire »jordlove« bortfaldt ved  

 folkeafstemningen.  

 Lovteksterne, der blev sendt til folkeafstemning, blev offentliggjort på  

 forskellig måde, bl.a. i dagspressen.
 Folkeafstemning, der ikke er foreskrevet i grundloven, er efter  

 lovgivningsmagtens beslutning afholdt i to tilfælde, nemlig om salget af De  

 Vestindiske  

 Øer (den 14. december 1916) og om Danmarks tiltrædelse af EF-pakken (den 27.  

 februar 1986).
Som det ses, er der tydeligvis ingen af de 16 forudgående  

 folkeafstemninger, der har haft tilnærmelsesvis den samme rækkevidde som  

 afstemningen om en EU-grundlov.
I en del tilfælde har temaerne for de  

 tidligere  

 afstemninger været så enkle, at et større oplysningsarbejde slet ikke har  

 været  

 nødvendigt, i andre tilfælde har der været sørget for en omfattende  

 oplysningsindsats eller endog husstandsomdeling eller offentliggørelse af  

 tekster  

 i et stort antal offentlige publikationer, så det reelt har været sikret, at  

 alle har kunnet få et trykt eksemplar af forslaget i hænde.
Næste gang der skal afholdes folkeafstemning i Danmark, vil der  

 reelt være tale om at indføre en europæisk grundlov.
Det ville være  

 uantageligt  

 for befolkningen, hvis der skulle stemmes, uden at den trykte tekst  

 foreligger  

 i hvert eneste danske hjem i god tid inden afstemningen.
Der er grund til at tage denne diskussion alvorligt.
Udgangspunktet  

 for enhver regerings magt i et demokratisk samfund er befolkningen.
Borgerne  

 i  

 et demokratisk samfund er omfattet af en række politiske rettigheder,  

 herunder  

 rettigheder, der skal gøre det muligt for alle myndige borgere at deltage i  

 politik.
Det er bl.a. på den baggrund, at den europæiske  

 menneskeretttighedskonvention  

 i artikel 10 indeholder regler om ytrings- og informationsfrihed.
Det betyder  

 bl.a., at borgerne skal have en realistisk mulighed for uden hindringer at  

 kunne sætte sig ind i den politiske dagsorden.
Det kan på det teoretiske plan  

 måske diskuteres, om der består en egentlig juridisk forpligtelse for  

 myndighederne  

 til  uden særlig vedtagelse i Folketinget  at foretage omdeling  

 af forfatningen,  

 eller om myndighedernes forpligtelse kun er den snævre, at der ikke må lægges  

 konkrete hindringer i vejen for, at borgerne får adgang til at orientere sig  

 om  

 stoffet.
Ved den slags fortolkninger vil det offentlige stå sig ved at  

 vælge den anvendelse af regelsættene, der begunstiger borgerne mest muligt  

  på  

 samme måde som vi i offentlighedsloven taler om begrebet meroffentlighed,  

 hvor  

 det offentlige direkte vælger at giver borgerne flere oplysninger, end det  

 offentlige strengt taget er forpligtet til.
I sammenhæng med EUs  

 grundlov  

 burde det være en selvfølge, at regeringen helt af sig selv besluttede at  

 sikre  

 husstandsomdeling.
Alt bør gøres for at modvirke, at borgerne skal stemme om  

 en  

 hemmelig grundlov.
Det kan medføre en forfærdende situation og mytedannelser  

 i  

 årtier frem, hvis befolkningen oplever EUs grundlov som et hemmeligt  

 regelsæt,  

 som man først får kendskab til  og skal til at efterleve  efter  

 at den er  

 blevet gældende ret side om side med eller med forrang i forhold til Danmarks  

 Riges Grundlov.
3. Behovet  

 for en fair folkeafstemning Ved tidligere danske afstemninger om EU-relaterede emner har det  

 store demokratiske problem været begunstigelsen af EU-tilhængerne med både  

 offentlige og private støttemidler.
Et af de mest velkendte eksempler var  

 ØMU-afstemningen i 2000, hvor Økonomiministeriet anvendte statsmidler til at  

 agitere for euroen i en så overdreven grad, at befolkningen måtte få det  

 indtryk, at Danmarks økonomi ville blive meget alvorligt svækket ved et nej.  

 Mange husker endnu pjecen, hvor forfatteren Lise Nørgaard agiterede for et ja  

 til euroen.
Agitationen blev kritiseret af bl.a. professor Jørgen Grønnegaard  

 Christensen og professor Jens Peter Christensen (Politiken den 5. september  

 2001, 1. sektion side 1). Den økonomiske udvikling i Danmark har siden vist,  

 at  

 den daværende regerings skrækkampagne mod at bevare den danske krone var  

 fuldstændig hul og usaglig.
På samme måde har særdeles mange neutrale  

 iagttagere den opfattelse, at der er risiko for en skrækkampagne, der skal  

 pånøde danskerne EU-grundloven, mens det på den anden side vil vise sig  

  efter  

 en forkastelse  at Danmark og de fleste andre europæiske lande mest vil  

 have  

 fordele af forkastelsen.
Oplysningsmateriale om EU-forfatningen vil ofte være farvet af  

 enten tilhængernes eller modstandernes holdninger til EU-samarbejdet.
Det  

 eneste sted, hvor vælgerne kan få en fuldstændig saglig og objektiv  

 information  

 om EU-forfatningen, er i selve forfatningsteksten.
Kun ved at læse denne kan  

 vælgerne danne sig deres egen mening uden påvirkning fra den ene eller den  

 anden side.
Forslagsstillerne mener derfor, at regeringen bør tage initiativ  

 til, at den forfatning, som befolkningen skal stemme om, husstandsomdeles.
I sine identiske besvarelser af spørgsmål nr.
S 5486 og S 5487  

 (Folketingssamlingen 2003-04) udtalte statsministeren: »Det er vigtigt for  

 regeringen, at der informeres bedst muligt om den ny EU-traktat.
Befolkningen  

 skal have et godt, oplyst og solidt grundlag for deres stillingtagen ved en  

 folkeafstemning  

 om forfatningstraktaten.
Alle, der måtte ønske det, skal naturligvis have  

 mulighed for at sætte sig ind i teksterne, også uden omkostninger for den  

 enkelte.
Jeg vil senere tage initiativ til en drøftelse med Folketingets  

 partier om, hvordan vi sikrer den bedst mulige information op til en dansk  

 folkeafstemning«.  

 Besvarelsen af spørgsmål nr.
S 5486 er optrykt som bilag 2 til dette forslag.
4. Afstemningen i Spanien Foruden Danmark skal følgende lande afholde folkeafstemning om  

 EUs forfatning: Frankrig, Irland, Polen, Portugal, Tjekkiet, Holland,  

 Luxembourg  

 og Storbritannien.
Spanien afholdt afstemning den 20. februar 2005.
Ved den spanske afstemning stemte 76,7 pct. for forfatningen, og  

 17,2 pct. stemte imod.
Men kun 42 pct. af de stemmeberettigede deltog i  

 valget.  

 Dette er den laveste valgdeltagelse i Spanien i de tredive år, landet har  

 været  

 demokratisk (DR Nyheder den 20. februar 2005).
 Spanierne er kendt som nogle af de mest ivrige tilhængere af EU  

 bl.a. fordi Spanien siden landets optagelse i EF i 1986 har modtaget over 700  

 mia. kroner i diverse EU-støtteordninger (Information den 21. februar 2005,  

 side 8).
Afstemningsresultatet og den lave valgdeltagelse dækker dog over  

 en helt ensidig jakampagne med offentlige støttemidler til fordel for  

 forfatningen, hvorimod de organisationer og individer, der agiterede for et  

 nej, ikke modtog offentlig støtte og i det hele taget har haft svært ved at  

 komme til orde i valgkampen.
Endvidere ligger det klart, at langt hovedparten  

 af de spanske vælgere har haft meget ringe forståelse for, hvad det egentlig  

 var, de stemte om.
En meningsmåling foretaget af det statslige sociologiske  

 institut (CIS) i Spanien kort før folkeafstemningen viste, at 90,9 pct. af de  

 adspurgte svarede, at deres kendskab til traktaten er lavt, meget lavt eller  

 ikkeeksisterende (Kristeligt Dagblad den18. februar 2005, side 8).
Francisco Aldecoa, som er  

 dekan ved Fakultetet for Statskundskab og Sociologi ved  

 Complutense-universitetet  

 i Madrid, begrunder de spanske vælgeres dårlige kendskab til forfatningens  

 indhold med kvaliteten af debatten og valgkampen forud for afstemningen og  

 udtaler: »Seks måneder har ganske enkelt ikke været nok til at få forklaret  

 indholdet af forfatningen til befolkningen og få den debatteret«.  

 Modstanderne  

 af forfatningen »har mere diskuteret konteksten eller lavet en generel kritik  

 af projekt Europa«.
Tilhængerne har »mest snakket om fortræffeligheder ved  

 indtrædelsen i Europa« (Kristeligt Dagblad den 18. februar 2005, side 8).
Afsluttende bemærkninger Spanien var det første land i EU, der stemte om den forfatning, der  

 skal danne rammerne for samarbejdet i Den Europæiske Union i mange år  

 fremover.  

 Valgdeltagelse var meget lav.
Langt hovedparten af vælgerne havde ikke et  

 tilstrækkeligt grundlag for at vide, hvad de stemte om  på trods af at  

 de  

 havde haft omkring seks måneder til at sætte sig ind i temaet.
Ensidig  

 propagandakampagne fra regeringens side med massiv støtte til tilhængerne og  

 ingen støtte til modstanderne førte til en klar skævvridning af debatten om  

 forfatningen.
Resultatet var forudsigeligt.
Det blev til et overvældende ja,  

 men kun få vælgere ønskede at gøre brug af deres demokratiske ret til at  

 stemme.
Ved tidligere afstemninger om EU-relatererede emner, hvad enten  

 det har været her eller i udlandet, har der været en tendens til at  

 favorisere  

 EU-tilhængerne.
Under alle omstændigheder kan det oplysningsmateriale, der  

 udsendes af parterne i valgkampen ofte virke vildledende, idet det enten  

 agiterer for et ja eller et nej.
Statsministeren har tilkendegivet, at  

 befolkningen skal have et godt, oplyst og solidt grundlag for sin  

 stillingtagen  

 forud for en afstemning, og at de, som måtte ønske det, skal have mulighed  

 for  

 at sætte sig ind i teksterne uden omkostninger.
Alle disse krav opfyldes  

 bedst  

 ved at husstandsomdele forfatningen.
Dansk Folkeparti ønsker med dette forslag at undgå den  

 situation, man senest har oplevet i Spanien.
Det er ikke muligt at sørge for,  

 at modstandere og tilhængere af forfatningen får lige mange midler til deres  

 oplysningskampagner, idet det naturligvis står frit for private at støtte,  

 hvem  

 de vil.
Praksis har vist, at tilhængerne modtager en omfattende støtte fra  

 erhvervslivet, både i form af direkte støtte og også i form af positiv omtale  

 i  

 de skrevne medier.
I et demokratisk land bør det kunne forventes, at det  

 offentlige forholder sig helt neutralt, og i det omfang der gives støtte,  

 skal  

 denne fordeles ligeligt mellem begge parter.
Den bedste måde, hvorpå det  

 offentlige kan sikre, at alle vælgere får mulighed for at sætte sig ind i  

 forfatningens tekst uden tendentiøs eller usaglig påvirkning fra modstandere  

 eller tilhængere af forfatningen, er at omdele forfatningen til samtlige  

 husstande  

 i landet.
Dansk Folkeparti appellerer til alle Folketingets partier  både  

 til venstre og til højre i folketingssalen  om at støtte dette forslag.  

 Hvis  

 der er partier, der har ønsker om forbedringer af forslagets indhold, der  

 tilgodeser hovedformålet  husstandsomdeling  er vi i Dansk  

 Folkeparti parate  

 til at lytte og indgå kompromiser.
Det afgørende for Dansk Folkeparti er, at  

 befolkningen får det bedst mulige beslutningsgrundlag, ved at enhver husstand  

 modtager sit eget eksemplar af forfatningen, ikke når den er trådt i kraft,  

 men  

 før der skal stemmes om den.
Vi tror og håber, at andre politiske partier  

   

 hvad enten de er tilhængere eller modstandere af den europæiske forfatning  

   

 vil være med til at sikre husstandsomdeling af traktaten.
 Det er også forslagsstillernes ønske, at der i befolkningen vil  

 rejse sig en debat, bl.a. i oplysningsforbund, i højskoleverdenen, inden for  

 folkeskolen og universiteterne og alle andre steder, hvor mennesker i det  

 daglige arbejder for oplysning og viden.
 Der er ganske enkelt brug for, at alle gode kræfter samler sig  

 om at påvirke regeringen til at gennemføre en husstandsomdeling af  

 forfatningen  

 i god tid før folkeafstemningen.
Skriftlig fremsættelse Kristian Thulesen Dahl  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om husstandsomdeling af Den Europæiske Forfatning før  

 afholdelse  

 af folkeafstemning den 27. september 2005.
(Beslutningsforslag nr.
B 15).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 STATSMINISTERIET FORSLAG TIL DANMARKS RIGES GRUNDLOV For at  

 give vælgerne adgang til forud for folkeafstemningen at gøre sig bekendt med  

 forslag til Danmarks Riges Grundlov sendes hermed til samtlige husstande  

 forslaget, således som det er vedtaget af rigsdagen.
Til sammenligning  

 gengives  

 bestemmelserne i den nugældende grundlov af 5. juni 1915 med ændringer af 10.  

 september 1920.
Maj 1953 Bilag 2 Spørgsmål nr.
S 5486 og statsministerens  

 besvarelse af dette Peter Skaarup (DF):
»Vil statsministeren love, at EU-forfatningen bliver optrykt og  

 omdelt til alle danske husstande i god tid, før der bliver afholdt en  

 folkeafstemning om forfatningen?« Begrundelse:
 Inden afstemningen om Maastrichttraktaten den 2. juni 1992  

 udsendte den daværende regering et eksemplar af traktaten til alle husstande  

 i  

 landet, så vælgerne havde en chance for at sætte sig ind i afstemningstemaet.
Udgangspunktet for en regerings magt i et demokratisk samfund er  

 befolkningen.
Borgerne i et demokratisk samfund er omfattet af en række  

 politiske rettigheder herunder rettigheder, der skal gøre det muligt for alle  

 myndige borgere at deltage i politik.
Dette indebærer bl.a., at borgerne har  

 en  

 realistisk chance for at sætte sig ind i den politiske dagsorden.
Næste gang der skal afholdes folkeafstemning i Danmark, vil der  

 reelt være tale om, at vi skal tage stilling til, om der skal indføres en  

 europæisk grundlov.
Det vil være uantageligt, hvis der skulle stemmes om en  

 sådan, uden at den trykte tekst ligger i hvert eneste danske hjem i god tid  

 inden afstemningen.
Hvis der skulle indføres en ny dansk grundlov, ville det  

 ligeledes være utænkeligt, at man undlod at husstandsomdele en sådan, inden  

 man  

 iværksatte grundlovsproceduren.
 Spørgeren ønsker således, at statsministeren giver tilsagn om at  

 ville tage initiativ til, at EU-forfatningen, når den endelige version  

 foreligger, omdeles til alle danske husstande, så de danske vælgere har en  

 realistisk mulighed for selv at læse, diskutere og tage stilling til  

 forfatningens indhold.
 Svar (21/9 04):
 Statsministeren (Anders Fogh Rasmussen):
Det er vigtigt for regeringen, at der informeres bedst muligt om  

 den ny EU-traktat.
Befolkningen skal have et godt, oplyst og solidt grundlag  

 for deres stillingtagen ved en folkeafstemning om forfatningstraktaten.
Alle, der måtte ønske det, skal naturligvis have mulighed for at  

 sætte sig ind i teksterne, også uden omkostninger for den enkelte.
Jeg vil  

 senere tage initiativ til en drøftelse med Folketingets partier om, hvordan  

 vi  

 sikrer den bedst mulige information op til en dansk folkeafstemning.
