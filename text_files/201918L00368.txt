Ændringsforslag stillet den 18. december 2019 Ændringsforslag til 3. behandling af Forslag til lov om ændring af lov om fremme af vedvarende energi, lov om naturgasforsyning og lov om elforsyning (Ændring af støtteordninger til anvendelse af biogas) [af klima-, energi- og forsyningsministeren (Dan Jørgensen)]:
Til § 2 Af klima-, energi- og forsyningsministeren:
 1) Indledningen affattes således:
»I lov om naturgasforsyning, jf. lovbekendtgørelse nr. 1127 af 5. september 2018, som ændret ved § 2 i lov nr. 466 af 18. maj 2011, § 3 i lov nr. 494 af 1. maj 2019 og § 1 i lov nr. 1294 af 5. december 2019, foretages følgende ændringer:« [Indsættelse af henvisning til lov] 2) Nr. 1 affattes således:
 »1. I § 6 indsættes som nr. 28:
»28) Årsnorm: Maksimal årlig mængde støtteberettiget opgraderet biogas.«« [Ændring af nummer] Til § 3 3) Indledningen affattes således:
»I lov om elforsyning, jf. lovbekendtgørelse nr. 840 af 15. august 2019, som ændret ved § 1 i lov nr. 466 af 18. maj 2011, § 1 i lov nr. 704 af 8. juni 2018 og § 1 i lov nr. 1293 af 5. december 2019, foretages følgende ændringer:« [Indsættelse af henvisning til lov] 4) Nr. 3 affattes således:
»3. I § 27 c, stk. 4, 3. pkt., ændres »§ 43 a, stk. 2 og 7,« til: »§ 43 f, stk. 1, § 43 g, stk. 1,«.« [Ændring af henvisning til punktum] Bemærkninger Til nr. 1 Det foreslås, at der i indledningen til lovforslagets § 2 indsættes en henvisning til § 1 i lov nr. 1294 af 5. december 2019. Ændringen skyldes, at der i § 1 i lov nr. 1294 ændres i naturgasforsyningslovens § 6, som også ændres med L 39.
Til nr. 2 Der er tale om en konsekvensændring som følge af vedtagelsen af lov nr. 1294 af 5. december 2019. I lov nr. 1294 ophæves nr. 27 i § 6 i lov om naturgasforsyning, og nr. 28 bliver herefter nr. 27. Med L 39 er det foreslået, at der indsættes et nyt nr. 29 i § 6, som herefter skal ændres til et nyt nr. 28.
Til nr. 3 Det foreslås, at der i indledningen til lovforslagets § 3 indsættes en henvisning til § 1 i lov nr. 1293 af 5. december 2019. Ændringen skyldes, at der i § 1 i lov nr. 1293 ændres i elforsyningslovens § 27 c, stk. 4, som der også foretages ændringer i med L 39.
Til nr. 4 Der er tale om en konsekvensændring som følge af vedtagelsen af lov nr. 1293 af 5. december 2019. Ændringen skyldes, at der i lov nr. 1293 foreslås indsat et nyt punktum i elforsyningslovens § 27 c, stk. 4. Med L 39 er det foreslået, at der ændres i § 27 c, stk. 4, 2. pkt.
Dette punktum bliver med lov nr. 1293 til 3. pkt., og henvisningen til ændring af »§ 27 c, stk. 4, 2. pkt.« skal derfor ændres til »§ 27 c, stk. 4, 3. pkt.« i L 39.
