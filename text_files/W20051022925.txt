Indberetning af praktiserende læges ordination af depressionsmiddel samt  

 manglende opfølgning Nævnet fandt grundlag for at kritisere lægen, og det  

 blev desuden indskærpet over for lægen at udvise større omhu i sit fremtidige  

 virke.
Nævnet lagde herved vægt på, at man på baggrund af  

 medicinordinationerne  

 måtte formode, at behandlingen ikke havde den tilsigtede virkning, idet der  

 undervejs  

 dels var skiftet præparat, dels var ordineret store mængder sovemedicin i  

 form  

 af Nitrazepam.
Det var nævnets opfattelse, at lægen burde have foretaget en  

 løbende vurdering og registrering af sværhedsgraden af patientens depression  

 henset til, at han var bekendt med, at patienten tidligere havde lidt af en  

 svær depression, samt at han burde have henvist patienten til enten en  

 specialist eller til indlæggelse under hensyntagen til depressionens  

 sværhedsgrad og manglende behandlingseffekt.
Nævnet oplyste i den forbindelse, at de fleste tilfælde  

 af depression blev behandlet af de praktiserende læger.
I svære tilfælde,  

 herunder tilfælde, hvor patienten ikke reagerede på den ordinerede  

 behandling,  

 ville de fleste praktiserende læger konferere med en speciallæge, eventuelt  

 henvise hertil eller indlægge patienten.
 Endelig var det nævnets opfattelse, at ordinationen af  

 Nitrazepam til en depressiv patient var større, end hvad der var i  

 overensstemmelse med normen for almindelig anerkendt faglig standard.
