 I justitsministeriets cirkulære nr. 102 af 21. maj 1963 foretages følgende  

 ændringer:
 1. I § 5, stk 1 indsættes som nr. 4:
4. Personnummerbevis eller andet legimationspapir, der  

 er udstedt af en offentlig myndighed, og hvoraf den passøgendes personnummer  

 tydeligt fremgår.' 2. § 37, stk. 1 affates således:
 »§ 37.  Begæring om udstedelse af fællespas skal  

 indeholde oplysning om rejsens bestemmelsessted og formål og skal være  

 ledsaget af en fortegnelse i 4 eksemplarer over samtlige personer, der ønskes  

 optaget i passet, med angivelse af disses fulde navn (for gifte kvinder  

 tillige pigenavn), bopæl, fødselsdag og -år, fødested, personnummer og  

 statsborgerlige forhold«.
 3. § 38 affattes således:
»§ 38.  Fællespas kan kun udstedes for danske  

 statsborgere, jfr. dog stk. 4.« 4. I § 38, stk. 2 udgår sidste punktum.
 5. I § 38 indsættes som stk. 4:
 »Stk. 4.  Personer under 21 år, der er bosat her i  

 landet, og som er statsløse eller anerkendt som flygtninge i henhold til  

 konventionen af 28. juli 1951 om flygtninges retstilling, vil med tilladelse  

 fra rigspolitichefen i hvert enkelt tilfælde kunne optages i danske  

 fællespas«.
 JUSTITSMINISTERIET, DEN 31. MARTS 1970.
P.
M.
V.
 Niels Madsen.
 /Jørgen Nielsen.
