Fremsat den 16. december 1998 af  

 undervísningsministeren (Marianne Jelved, fg.) Forslag til Lov om ændring af lov om gymnasiet m.v.,  

 lov om de erhvervsgymnasiale uddannelser til højere handelseksamen og  

 højere teknisk eksamen og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v.
(Afskaffelse af egnethedserklæring) § 1 I lov om gymnasiet m.v., jf. lovbekendtgørelse nr. 613 af 18.  

 august 1998, foretages følgende ændring:
 1. § 5, stk. 1 og 2, ophæves, og i  

 stedet indsættes:
 »Ansøgere, der har afsluttet 9. klassetrin i  

 grundskolen, og som opfylder de i medfør af stk. 3 fastsatte krav  

 til forudgående undervisning og prøver, optages i 1.  

 gymnasieklasse, medmindre den hidtidige skole i tilknytning til  

 ansøgerens uddannelsesplan har indstillet ansøgeren til  

 optagelsesprøve.
 Stk. 2. Øvrige ansøgere kan, eventuelt på  

 grundlag af en optagelsesprøve, optages efter nærmere regler  

 fastsat af undervisningsministeren, jf. stk. 3.
 Stk. 3. Undervisningsministeren fastsætter nærmere  

 regler om optagelsen af elever til 1. gymnasieklasse samt om senere  

 optagelse, om krav til forudgående undervisning og prøver, om  

 skolens individuelle vurdering af ansøgere, herunder om en eventuel  

 optagelsesprøve, og regler om i hvilke tilfælde ansøgere  

 efter stk. 2, kan optages.«.
 Stk. 3 - 4 bliver herefter stk. 4 - 5.
§ 2 I lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse  

 nr. 495 af 10. juni 1994, som ændret ved § 4 i lov nr. 489 af 1.  

 juli 1998, foretages følgende ændringer:
 1. § 5 affattes således:
 »§ 5. Ansøgere, der har afsluttet 9.  

 klassetrin i grundskolen, og som opfylder de i medfør af stk. 3  

 fastsatte krav til forudgående undervisning og prøver, optages i  

 en erhvervsgymnasial uddannelse, medmindre den hidtidige skole i tilknytning  

 til ansøgerens uddannelsesplan har indstillet ansøgeren til  

 optagelsesprøve.
 Stk. 2. Øvrige ansøgere kan, eventuelt på  

 grundlag af en optagelsesprøve, optages efter nærmere regler  

 fastsat af undervisningsministeren, jf. stk. 3.
 Stk. 3. Undervisningsministeren fastsætter efter  

 udtalelse fra udvalget for hver uddannelse nærmere regler om optagelsen  

 af elever til en erhvervsgymnasial uddannelse, herunder om senere optagelse,  

 om krav til forudgående undervisning og prøver, om skolens  

 individuelle vurdering af ansøgere, herunder om en eventuel  

 optagelsesprøve, og regler om i hvilke tilfælde ansøgere  

 efter stk. 2 og efter § 6, stk. 3, kan optages.«.
 2. I § 6, stk. 1, ændres »eller som har  

 mindst tilsvarende kvalifikationer, optages efter ansøgning i en  

 erhvervsgymnasial uddannelse efter den indledende del, hvis de efter skolens  

 vurdering forventes at kunne følge undervisningen på  

 tilfredsstillende måde og fuldføre uddannelsen på normal  

 tid« til »og som opfylder de i medfør af § 5, stk. 3  

 fastsatte krav til forudgående undervisning og prøver, optages i  

 en erhvervsgymnasial uddannelse efter den indledende del«.
 3. I § 6 indsættes som stk. 3:
 »Stk. 3. Øvrige ansøgere kan,  

 eventuelt efter en optagelsesprøve, optages til en erhvervsgymnasial  

 uddannelse efter den indledende del efter nærmere regler fastsat af  

 undervisningsministeren, jf. § 5, stk. 3.«.
 4. I § 6 a udgår: »uden egnethedsvurdering«.
 5. § 7 ophæves.
§ 3 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 614 af 18. august 1998, foretages  

 følgende ændringer:
 1. § 11 affattes således:
 »§ 11. Ansøgere, der har afsluttet 10.  

 klasse efter bestemmelserne i lov om folkeskolen, og som opfylder de i  

 medfør af stk. 3 fastsatte krav til forudgående  

 undervisning og prøver, optages på et 2-årigt  

 forløb til højere forberedelseseksamen, medmindre den hidtidige  

 skole i tilknytning til ansøgerens uddannelsesplan har indstillet  

 ansøgeren til optagelsesprøve.
 Stk. 2. Øvrige ansøgere kan, eventuelt på  

 grundlag af en optagelsesprøve, optages efter nærmere regler  

 fastsat af undervisningsministeren, jf. stk. 3.
 Stk. 3. Undervisningsministeren fastsætter nærmere  

 regler om optagelsen til et 2-årigt forløb til højere  

 forberedelseseksamen, herunder om senere optagelse, om krav til  

 forudgående undervisning og prøver, om hf-kursets individuelle  

 vurdering af ansøgere, herunder om en eventuel optagelsesprøve,  

 og regler om i hvilke tilfælde ansøgere efter stk. 2, kan  

 optages.«.
 2. § 12 affattes således:
 »§ 12. Undervisningsministeren  

 fastsætter nærmere regler om optagelse til studieforberedende  

 enkeltfagsundervisning.«.
 3. § 13 ophæves.
§ 4 Loven træder i kraft den 1. august 2000 og har virkning for optaget  

 til de gymnasiale uddannelser fra den 1. januar 2001.
§ 5 Stk. 1. Loven gælder ikke for Færøerne og  

 Grønland.
 Stk. 2. §1 og § 3 kan ved kongelig anordning sættes  

 i kraft for disse landsdele med de afvigelser, som de særlige  

 færøske og grønlandske forhold tilsiger.
Bemæ Almindelige bemærkninger 1. Baggrunden for forslaget Forslaget om ændring af reglerne for optagelse til  

 de gymnasiale uddannelser har til formål at erstatte  

 egnethedserklæringen ved overgang fra grundskolen til de gymnasiale  

 uddannelser med en mere nuanceret og målrettet vejledningsindsats.  

 Ansøgerne skal fortsat opfylde visse faglige og personlige krav, og  

 der bliver også mulighed for, at optagelse kan gøres betinget af  

 en optagelsesprøve eller eventuelt af en optagelsessamtale.
 Den afleverende skoles egnethedserklæring har i  

 mange år været en afgørende del af grundlaget for  

 optagelsen til det almene gymnasium og har også i de senere år  

 fundet anvendelse ved hf og de erhvervsgymnasiale uddannelser.
 Ordningerne har dog været noget forskellige mellem  

 de forskellige gymnasiale uddannelser, navnlig af historiske grunde.
 Det har bl.a. betydet, at der blandt de unge, deres  

 forældre og vejlederne har været en vis usikkerhed forbundet med  

 disse forskellige ordninger og deres betydning for den enkelte elevs  

 uddannelsesmuligheder.
 Den overordnede begrundelse for forslaget er, at  

 ordningerne synes at have bidraget til en forvridning af forholdet mellem  

 ungdomsuddannelserne, og at de derved udgør en hindring for  

 større ligeværdighed mellem de gymnasiale uddannelser og de  

 øvrige ungdomsuddannelser, når de unge og deres forældre  

 står overfor at skulle foretage valg af uddannelse efter  

 grundskolen.
Det er regeringens mål, at overgangen mellem  

 grundskole og ungdomsuddannelser indrettes med det sigte, at alle unge  

 så vidt muligt begynder i en ungdomsuddannelse.
Derfor skal  

 vejledningen i folkeskolen forbedres og systematiseres, der skal være  

 uddannelser for både de bogligt stærke og for de mere praktisk  

 indstillede unge, og uddannelsessystemet skal samlet set være indrettet  

 på at kunne imødekomme den enkelte unges særlige behov og  

 evner foruden de samfundsmæssige behov.
Det er altså nødvendigt at opnå en  

 større opmærksomhed om det store spektrum af  

 uddannelsesmuligheder, der står til rådighed for de unge allerede  

 ved afslutningen af grundskolen.
Derfor er det ikke hensigtsmæssigt, at  

 den gymnasiale egnethedserklæring fylder så meget i de unges og  

 deres omgivelsers bevidsthed, og derfor skal den afløses af en grundig  

 vejledning, der skal medtage mange flere aspekter end  

 spørgsmålet om, hvorvidt den unge og en gymnasial uddannelse  

 passer sammen.
 Afskaffelsen af egnethedserklæringen betyder ikke,  

 at der bliver helt fri adgang til gymnasiet, idet der bliver mulighed for, at  

 skolen, i de særlige tilfælde hvor elevens valg må anses  

 for urealistisk, eventuelt fordi eleven (og forældrene) ikke har taget  

 den personlige uddannelsesplan med tilhørende vejledning  

 tilstrækkeligt alvorligt, kan gribe ind og indstille eleven til  

 optagelsesprøve.
2. Forslagets indhold Forslaget bygger på, at en ansøger, der  

 kommer direkte fra grundskolen, har udarbejdet en individuel uddannelsesplan  

 i skolen og i forbindelse hermed har modtaget vejledning og vurdering af sine  

 evner og muligheder i forhold til valg af ungdomsuddannelse og eventuelt har  

 truffet aftale med skolen om særlige indsatsområder.
 Hvis den afleverende skole på denne baggrund er enig  

 i elevens valg, og eleven har levet op til de eventuelle aftaler, vil eleven  

 efter de foreslåede regler få et retskrav på optagelse  

 på den valgte gymnasiale uddannelse, såfremt eleven i  

 øvrigt opfylder de objektive faglige krav til optagelse.
Hvis den afleverende skole derimod på baggrund af  

 vejledningsforløbet og den løbende vurdering af eleven  

 vurderer, at elevens valg er truffet på et urealistisk grundlag,  

 udarbejder skolen en indstilling om optagelsesprøve, der medsendes til  

 den skole, som eleven søger optagelse på.
Ansøgere med en  

 sådan indstilling om optagelse forudsættes i de administrativt  

 fastsatte regler om optagelse tillagt ret til en individuel vurdering i form  

 af en optagelsesprøve eller eventuelt en optagelsessamtale på  

 den modtagende skole.
Den individuelle vurdering kan føre til  

 optagelse eller afvisning og skal foregå efter nærmere regler  

 fastsat af undervisningsministeren.
Bemyndigelsen til at fastsætte nærmere regler  

 om den individuelle vurdering omfatter bemyndigelse til at fastsætte  

 regler om optagelsesprøve, regler om hvilke ansøgere der skal  

 til optagelsesprøve, og i hvilke tilfælde en ansøger, der  

 kommer til optagelsesprøve eller anden individuel vurdering, kan  

 optages.
Disse bemyndigelser tænkes udmøntet i regler, som  

 sætter fælles rammer for optagelsen på de gymnasiale  

 uddannelser.
De nærmere optagelsesregler vil ikke alene omfatte de  

 ansøgere, der har fået en særlig indstilling om optagelse  

 fra den afleverende skole, men også de ansøgere, der ikke har  

 haft mulighed for at opfylde optagelseskravene, men har opnået  

 tilsvarende kvalifikationer på anden måde end gennem grundskolen,  

 samt de ansøgere, der først nogen tid efter at have forladt  

 grundskolen ønsker optagelse i en gymnasial ungdomsuddannelse.
 Med lovforslaget opretholdes den hidtidige bemyndigelse  

 til fastsættelse af nærmere krav til forudgående  

 undervisning og prøver.
3. Midlertidig ændring Ændringerne skal efter forslaget træde i kraft  

 i august 2000 samtidig med de øvrige lovændringer  

 vedrørende regeringens ungdomsuddannelsesindsats.
I perioden frem til  

 lovens ikrafttræden vil det være nødvendigt at  

 tilnærme optagelsesreglerne for de erhvervsgymnasiale uddannelser til  

 de regler, der nu gælder for de øvrige gymnasiale uddannelser.  

 Nogle af forskellene i optagelsesreglerne har de senere år i nogle  

 tilfælde skabt usikkerhed blandt elever og vejledere, når  

 ansøgningsskemaet til ungdomsuddannelserne er blevet præsenteret  

 i de ældste klasser omkring årsskiftet.
For at forebygge  

 gentagelse af denne usikkerhed vil optagelsesreglerne for de  

 erhvervsgymnasiale uddannelser blive midlertidigt ændret, så  

 ansøgere, der ikke af den afleverende skole erklæres »egnet« til  

 den ønskede erhvervsgymnasiale uddannelse, skal kategoriseres som  

 enten »måske egnet« eller »ikke egnet« med den virkning, at disse  

 ansøgere skal tilbydes en optagelsessamtale på den søgte  

 skole, som på dette grundlag, eventuelt efter afholdelse af en  

 optagelsesprøve, træffer afgørelse om elevens optagelse.  

 Denne midlertidige ændring vil efter Undervisningsministeriets  

 skøn kunne ske efter bemyndigelsen i § 7 i nugældende lov  

 om de erhvervsgymnasiale uddannelser til højere handelseksamen og  

 højere teknisk eksamen.
4. Administrative og ø Undervisningsministeriet skønner, at forslaget  

 hverken har økonomiske eller administrative konsekvenser for det  

 offentlige.
5. Administrative og ø Forslaget har hverken administrative eller  

 økonomiske konsekvenser for erhvervslivet.
6. Administrative konsekvenser for borgerne Forslaget har ingen administrative konsekvenser for  

 borgerne.
7. Miljømæ Forslaget har ingen miljømæssige  

 konsekvenser.
8. Forholdet til EU-retten Forslaget indeholder ikke EU-retlige aspekter.
Lovforslagets konsekvenser i  

 hovedtræk Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Administrative og økonomiske konsekvenser for  

 erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Ansøgere, der søger om optagelse i  

 umiddelbar forlængelse af den grundlæggende skoleundervisning,  

 dvs. efter afsluttet 9. eller 10. klasse, og som i øvrigt opfylder  

 optagelsesbetingelserne efter § 5, stk. 1, vil have et retskrav  

 på optagelse i 1. gymnasieklasse.
Ansøgere, der har afsluttet  

 skolen mindst ét år inden ansøgningstidspunktet, vil  

 kunne optages efter stk. 2.
Det er en betingelse for optagelse efter stk. 1, at  

 ansøgeren har afsluttet 9. klassetrin i grundskolen og opfylder  

 kravene til forudgående undervisning og prøver.
Forslaget  

 indebærer ikke nogen ændring i de uddannelsesmæssige  

 kvalifikationskrav, men det tydeliggøres med den ændrede  

 formulering af § 5, stk. 1, at de administrativt fastsatte krav til  

 forudgående undervisning og prøver indgår i  

 optagelseskravene.
Herudover er det en betingelse for optagelse efter  

 stk. 1, at den afleverende skole ikke har indstillet ansøgeren  

 til optagelsesprøve.
En indstilling til optagelsesprøve vil kunne  

 afgives af den afleverende skole på baggrund af ansøgerens  

 uddannelsesplan, der forudsættes udarbejdet i løbet af de sidste  

 år i grundskolen.
Det er denne individuelle uddannelsesplan, som danner  

 baggrunden for ansøgerens uddannelsesvalg og grundskolens vejledning  

 og vurdering i forbindelse hermed.
I de tilfælde hvor elevens valg af  

 gymnasial ungdomsuddannelse efter skolens vurdering er truffet på et  

 utilstrækkeligt eller urealistisk grundlag, skal den afleverende skole  

 indstille ansøgeren til optagelsesprøve.
Det påregnes  

 administrativt fastsat, hvem der skal foretage optagelsesvurderingen og  

 forestå den eventuelle optagelsesprøve.
Det forventes typisk at  

 blive den primært ønskede skole.
Ansøgere med en  

 indstilling til optagelsesprøve vil kunne optages efter  

 stk. 2.
Gruppen af øvrige ansøgere, der kan optages  

 efter stk. 2, men ikke umiddelbart har retskrav på optagelse,  

 omfatter: 1) ansøgere, der søger om optagelse direkte efter  

 afsluttet 9. eller 10. klasse og er indstillet til optagelsesprøve, 2)  

 ansøgere, der har afsluttet 9. eller 10. klasse mindst ét  

 år før ansøgningstidspunktet, og 3) ansøgere, der  

 ikke har afsluttet 9. klassetrin i grundskolen, men ved anden uddannelse har  

 erhvervet kvalifikationer svarende til optagelseskravene i stk. 1. Disse  

 grupper vil kunne optages efter nærmere regler fastsat af  

 undervisningsministeren.
Reglerne forventes ikke at adskille sig  

 væsentligt fra de nuværende regler i  

 optagelsesbekendtgørelsen, når der ses bort fra den rolle, som  

 den afleverende skoles egnethedserklæring hidtil har spillet.
Det vil  

 således fortsat være et krav til ansøgerne i grupperne 1)  

 og 2), at de opfylder de formelle adgangskrav m.h.t. afsluttet 9. klassetrin,  

 herunder de særlige krav til forudgående undervisning og  

 prøver.
De nærmere regler om optagelse af øvrige  

 ansøgere vil også rumme retningslinier for den modtagende skoles  

 vurdering af ansøgerne, herunder i hvilke tilfælde  

 ansøgeren først kan optages efter optagelsesprøve.
Bemyndigelserne i § 5, stk. 3 forventes udfyldt  

 med regler, der sætter fælles rammer for de gymnasiale  

 uddannelser.
Med hensyn til optagelse senere end til begyndelsen af 1.  

 gymnasieklasse forventes der på baggrund af den foreslåede  

 bemyndigelse i § 5, stk. 3 fastsat regler om skolens individuelle  

 vurdering af ansøgerne.
Tilsvarende regler er uden udtrykkelig hjemmel  

 fastsat i den gældende bekendtgørelse om optagelse i gymnasiet  

 m.v.
Til § 2 Til nr. 1 Der henvises til bemærkningerne til § 1, nr.  

 1.
For de erhvervsgymnasiale uddannelsers vedkommende  

 forudsættes det, at de regler, der fastsættes efter  

 bemyndigelserne i § 5, stk. 3, skal være forelagt udvalgene  

 for hver af de erhvervsgymnasiale uddannelser til udtalelse.
Med hensyn til  

 reglerne for optagelse i en erhvervsgymnasial uddannelse efter den indledende  

 del henvises til bemærkningerne til nr. 2 og 3.
Til nr. 2 Muligheden for at blive optaget på en  

 erhvervsgymnasial uddannelse efter den indledende del er primært  

 relevant for elever i en erhvervsuddannelse, der ønsker at skifte til  

 erhvervsgymnasiet.
Optaget til de erhvervsgymnasiale uddannelser efter den  

 indledende del er hidtil sket efter erhvervsskolens vurdering af  

 ansøgeren.
Ved forslaget afskaffes skolens vurdering af eleven som  

 optagelseskriterium, og overgangen forventes at blive betinget af, at  

 eleven i erhvervsuddannelsen gennem grundfag og de rette valgfag har  

 nået bestemte niveauer i en række fag, som indgår i den  

 erhvervsgymnasiale uddannelses indledende del.
Elever, der opfylder kravene,  

 har ret til optagelse.
 Der forudsættes fastsat nærmere regler om  

 kravene efter den foreslåede bemyndigelse i § 5, stk. 3.  

 Kravene vil blive udformet ud fra, hvad der er muligt at nå i  

 erhvervsuddannelsen, og ud fra hvad der er nødvendigt som grundlag for  

 at kunne følge den fortsatte undervisning i den erhvervsgymnasiale  

 uddannelse.
Til nr. 3 Efter forslaget vil ansøgere, der ikke opfylder de  

 nærmere fastsatte krav for optagelse efter den indledende del, kunne  

 optages efter en individuel vurdering af skolen, eventuelt i form af en  

 optagelsesprøve.
Der forudsættes fastsat nærmere regler  

 herom efter den foreslåede bemyndigelse i § 5, stk. 3.
Til nr. 4 Med forslaget tilpasses teksten til  

 egnethedserklæringens bortfald.
Tilpasningen er teknisk og har ingen  

 konsekvenser for optaget til den etårige uddannelse til højere  

 handelseksamen.
Til nr. 5 Bemyndigelserne er af lovtekniske grunde flyttet til  

 § 5, stk. 3, hvorved § 7 er blevet tom.
Til § 3 Til nr. 1 Ansøgere, der søger om optagelse i  

 forlængelse af afsluttet 10. klasse, og i øvrigt opfylder  

 optagelsesbetingelserne efter § 11, stk. 1, vil have et retskrav  

 på optagelse i et 2-årigt hf-kursus.
Ansøgere, der har  

 afsluttet 9. eller 10. klasse mindst ét år inden  

 ansøgningstidspunktet, kan optages efter stk. 2. Det skal  

 bemærkes, at denne gruppe normalt udgør omkring halvdelen af  

 kursisterne på de 2-årige hf-kurser.
Bestemmelserne i loven om optagelse til hf har hidtil i  

 højere grad indeholdt de specifikke faglige krav til optagelse (jf.  

 § 11, stk. 1, pkt. 1 i nugældende hf-lov, gengivet i bilag  

 1). De nærmere krav til forudgående undervisning og prøver  

 vil med forslaget blive administrativt fastsat.
Formålet hermed er at  

 opnå en større parallelitet til de øvrige gymnasiale  

 uddannelser, også i den konkrete udformning af reglerne.
Det betyder  

 ikke, at de uddannelsesmæssige kvalifikationskrav kan forventes  

 ændret i forhold til de hidtil gældende optagelsesregler.
Gruppen af øvrige ansøgere, der ikke  

 umiddelbart har retskrav på optagelse på et 2-årigt  

 forløb til højere forberedelseseksamen, omfatter: 1)  

 ansøgere, der søger om optagelse direkte efter afsluttet 10.  

 klasse efter reglerne i lov om folkeskolen og er indstillet til  

 optagelsesprøve, 2) ansøgere, der har afsluttet 9. eller 10.  

 klasse mindst ét år før ansøgningstidspunktet, og  

 3) ansøgere, der ikke har afsluttet 10. klasse efter reglerne i lov om  

 folkeskolen, men ved anden uddannelse har erhvervet kvalifikationer svarende  

 til optagelseskravene i stk. 1. Disse grupper vil kunne optages efter  

 nærmere regler fastsat af undervisningsministeren.
Reglerne forventes  

 ikke at adskille sig væsentligt fra de nuværende regler i  

 optagelsesbekendtgørelsen, når der ses bort fra den rolle, som  

 den afleverende skoles egnethedserklæring hidtil har spillet.
Det vil  

 således fortsat være et krav til ansøgerne i gruppe 1), at  

 de opfylder de formelle adgangskrav m.h.t. afsluttet 10. klasse, herunder de  

 særlige krav til forudgående undervisning og prøver.
De  

 nærmere regler om optagelse af øvrige ansøgere vil  

 også rumme retningslinier for den modtagende skoles vurdering af  

 ansøgerne, herunder i hvilke tilfælde ansøgeren  

 først kan optages efter optagelsesprøve.
 Med hensyn til optagelse senere end ved starten af det  

 2-årige forløb til højere forberedelseseksamen forventes  

 der på baggrund af den foreslåede bemyndigelse i § 11,  

 stk. 3, fastsat regler om skolens individuelle vurdering af  

 ansøgerne, svarende til de regler, der gælder i dag.
 Der henvises i øvrigt til bemærkningerne til  

 § 1, nr. 1.
Til nr. 2 Ændringen er en konsekvens af den foreslåede  

 ændring af § 11, stk. 1. Den foreslåede bemyndigelse  

 kan forventes udfyldt med regler, der ikke adskiller sig væsentligt fra  

 de nuværende regler i optagelsesbekendtgørelsen.
Til nr. 3 Ophævelsen er en konsekvens af ændringen i nr.  

 2 Til § 4 Det foreslås, at loven træder i kraft den 1.  

 august 2000 samtidig med de øvrige lovændringer  

 vedrørende regeringens ungdomsuddannelsesindsats.
Til § 5 Ifølge § 33 i lov om gymnasiet, jf.  

 lovbekendtgørelse nr. 613 af 18. august 1998, og § 38 i lov om  

 kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 614  

 af 18. august 1998, gælder disse love, der ændres ved denne lovs  

 § 1 og § 3, ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Den lov, der ændres ved § 2, kan ikke  

 sættes i kraft for Færøerne og Grønland.
Bilag Lovforslaget sammenholdt med gældende lov Gældende formulering Lovforslaget § 1 I lov om gymnasiet m.v., jf.  

 lovbekendtgørelse nr. 613 af 18. august 1998, foretages  

 følgende ændring:
 1.
 § 5.
1)	har afsluttet 9. klassetrin i grundskolen og 2)	efter den hidtidige skoles opfattelse forventes at kunne  

 følge undervisningen i gymnasiet på tilfredsstillende måde  

 og fuldføre undervisningen på normal tid.
 »§ 5.
 Stk. 2.
 Stk. 2.
 Stk. 3. Undervisningsministeren fastsætter nærmere  

 regler om optagelsen af elever til 1. gymnasieklasse samt om senere  

 optagelse, om krav til forudgående undervisning og prøver, om  

 skolens individuelle vurdering af ansøgere, herunder om en eventuel  

 optagelsesprøve, og regler om i hvilke tilfælde ansøgere  

 efter stk. 2, kan optages.«.
 Stk. 3.
 Stk. 4. Undervisningsministeren fastsætter regler om  

 optagelse på studenterkursus.
 Stk. 3 - 4 bliver herefter stk. 4 -  

 5.
§ 2 I lov om de erhvervsgymnasiale uddannelser  

 til højere handelseksamen og højere teknisk eksamen, jf.  

 lovbekendtgørelse nr. 495 af 10. juni 1994, som ændret ved  

 § 4 i lov nr. 489 af 1. juli 1998, foretages følgende  

 ændringer:
 1.
 § 5.
 »§ 5. Ansøgere, der har afsluttet 9.  

 klassetrin i grundskolen, og som opfylder de i medfør af stk. 3  

 fastsatte krav til forudgående undervisning og prøver, optages i  

 en erhvervsgymnasial uddannelse, medmindre den hidtidige skole i tilknytning  

 til ansøgerens uddannelsesplan har indstillet ansøgeren til  

 optagelsesprøve.
 Stk. 2.
 Stk. 2.
 Stk. 3.
 § 6.
 2.
 Stk. 2.
 3.
 »Stk. 3. Øvrige ansøgere kan,  

 eventuelt efter en optagelsesprøve, optages til en erhvervsgymnasial  

 uddannelse efter den indledende del efter nærmere regler fastsat af  

 undervisningsministeren, jf. § 5, stk. 3.«.
 § 6 a.
 4.
 § 7.
 5.
§ 3 I lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v., jf. lovbekendtgørelse nr. 614 af 18. august 1998,  

 foretages følgende ændringer:
 1.
 § 11.
1)	ansøgeren har afsluttet 10. klassetrin i grundskolen og  

 aflagt udvidet afgangsprøve i dansk samt i to af fagene matematik,  

 engelsk, tysk eller fransk og desuden efter den afleverende skoles opfattelse  

 forventes at kunne følge undervisningen på tilfredsstillende  

 måde og fuldføre den på normal tid, eller »§ 11. Ansøgere, der har afsluttet 10.  

 klasse efter bestemmelserne i lov om folkeskolen, og som opfylder de i  

 medfør af stk. 3 fastsatte krav til forudgående  

 undervisning og prøver, optages på et 2-årigt  

 forløb til højere forberedelseseksamen, medmindre den hidtidige  

 skole i tilknytning til ansøgerens uddannelsesplan har indstillet  

 ansøgeren til optagelsesprøve.
 2)	ansøgeren har afsluttet grundskoleuddannelsen  

 mindst et år forinden og på baggrund af personlige og faglige  

 kvalifikationer, der vurderes konkret af rektor eller forstanderen på  

 den modtagende institution, forventes at kunne følge undervisningen  

 på tilfredsstillende måde og fuldføre den på normal  

 tid.
 Stk. 2.
 Stk. 2.
 Stk. 3.
 2.
 § 12.
 »§ 12.
 § 13.
 3.
