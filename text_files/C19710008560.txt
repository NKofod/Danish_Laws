 1. Mellem Danmark og Norge er der den 8. december  

 1970, jfr. udenrigsministeriets bekendtgørelse af 29. marts 1971, der er  

 optrykt som bilag til nærværende cirkulære, undertegnet en protokol om  

 ændring af den dansk-norske dobbeltbeskatningsoverenskomst med slutprotokol  

 af 22. februar 1957 (bekendtgørelse nr. 43 af 17. september 1957) og  

 tillægsoverenskomst af 21. maj 1959 (bekendtgørelse nr. 42 af 16. september  

 1959).
 2. Ændringsprotokollen er i første række foranlediget  

 af, at Norge ved lov nr. 71 af 19. juni 1969 har indført ændrede regler for  

 beskatning af aktieselskaber.
 Samtidig er der opnået enighed om enkelte andre ændringer i  

 overenskomsten.
3. Protokollens art.
I, nr. 1 til 8, indeholder de  

 vedtagne ændringer og tilføjelser til overenskomstens artikler, se herom  

 nedenfor under pkt. 5.
4. Af protokollens art.
II, der indeholder regler for  

 protokollens ikrafttrædelse og første anvendelse, følger, at protokollen skal  

 have virkning 5. Om de skete ændringer og tilføjelser til  

 overenskomsten skal følgende bemærkes:
art. 1, pkt. 2, er ændret.
Det fastslås, at overenskomsten skal omfatte den virksomhed, som drives på henholdsvis den norske og den danske del af kontinentalsoklen.
Endvidere angives definitioner på "person", "selskab" og på "foretagende i en af  

 staterne".
Definitionerne er i overensstemmelse med dem, der foreslås i OECD's modelkonvention af 1963, og er på linie med tilsvarende definitioner i de af Danmark indgåede nyere dobbeltbeskatningsoverenskomster med andre lande.
6. Til art. 1 føjes et nyt pkt. 3, der bestemmer, at  

 udtryk, der ikke er defineret på anden måde, skal have den betydning, som følger af lovgivningen i vedkommende stat.
7. Til art. 4 føjes et nyt pkt. 3, der bestemmer, at  

 beregningen af indkomst af fast ejendom altid skal ske efter samme regler, som gælder for ejere, der er bosat i den stat, hvori ejendommen er beliggende.
Bestemmelsen er indført som følge af en bestemmelse i norsk skattelovgivning om, at personer, bosat i udlandet, kun har krav på et begrænset fradrag for renter af gæld i fast ejendom i Norge.
Der er ikke i protokollen medtaget en tilsvarende bestemmelse for så vidt angår fradrag af gæld ved formuebeskatningen.
Det norske finansdepartement har imidlertid udtalt (det norske finans- og tolldepartements rundskrivelse af 10. februar 1971), at en sådan regel bør finde anvendelse for så vidt angår pantegæld, knyttet til den faste ejendom.
I henhold til en mellem det norske finans- og tolldepartement og skattedepartementet stedfunden skriftveksling skal tilsvarende regler gælde for så vidt angår et fast driftssted.
8. Til art. 8 føjes et nyt pkt. 3, der indfører  

 særregler for beskatningen af skibsfarts- og luftfartsindtægter i tilfælde, hvor virksomheden drives af solidarisk og fuldt ansvarlige interessenter, hvoraf en eller flere er bosat i den ene af staterne og en eller flere i den anden stat.
Reglerne går ud på, at beskatningen bliver begrænset i hver af staterne til at gælde interessenter, som er bosat beskatningen, at de solidarisk og ubegrænset ansvarlige medlemmer i fællesskab udøver foretagendets virkelige ledelse.
9. Art. 10 er ændret.
Der indføres nye regler for  

 beskatning af dividender.
Efter den hidtil gældende regel var beskatningen af dividender forbeholdt den stat, hvori aktionærerne var bosat, medens kildestaten, d.v.s. den stat, hvori det udbyttegivende selskab er hjemmehørende, var afskåret fra enhver beskatning.
Efter den nye regel skal kildestaten have adgang til at opkræve en skat ved udlodning af dividender til aktionærer, bosat i den anden stat, på 15 pct. af dividendernes bruttobeløb.
Denne skattesats på 15 pct. skal gælde, uanset om modtageren af dividenderne er en fysisk person eller et selskab i den anden stat og uanset størrelsen af den aktieandel, som dette selskab måtte have i det udbyttegivende selskab.
10. Udtrykket dividender er defineret i artiklens stk.  

 3 og omfatter såvel afkast af aktier eller andre rettigheder, som ikke er gældsfordringer, med ret til andel i gevinst, som afkast af andre selskabsrettigheder, som er ligestillet med afkast af aktier efter skattelovgivningen i den stat, hvor det selskab, der foretager udlodningen, er hjemmehørende.
De i ligningslovens § 16A nævnte former for udbytte er således alle omfattet af definitionen.
11. I stk. 4, bestemmes, at datterselskabslempelse  

 skal ydes efter samme regler, hvad enten datterselskabet er indenlandsk eller udenlandsk.
Bestemmelsen får ingen betydning for Danmark, da reglen i selskabsskattelovens § 17, stk. 4, ikke sondrer mellem, om datterselskabet er hjemmehørende her i landet eller i udlandet.
12. Ifølge stk. 5 gælder de ovennævnte regler om  

 beskatningsrettens fordeling ikke, såfremt de pågældende aktier reelt tilhører et fast driftssted, beliggende i den stat, hvor det selskab, som udlodder dividenderne, er hjemmehørende.
I så fald finder reglen i art. 5, om fast driftssted anvendelse.
13. For at afbøde den dobbeltbeskatning, der ellers  

 ville opstå efter den ny fordelingsregel om beskatningsretten til dividender, er der i pkt. 3 til art. 17 fastsat en creditregel, hvorefter der i aktionærens bopælsstat skal gives et nedslag i skatten for den kildeskat, der er betalt i den anden stat.
Reglen er som anført en "creditregel" og svarer nøje til bestemmelsen i ligningslovens §  

 33.
Det skal bemærkes, jfr. nærmere nedenfor under pkt. 19, at denne creditregel alene gælder for kildeskat af aktieudbytter.
For alle andre indtægter indfører protokollen en i forhold til aftalen af 22.
februar 1957 ny metode til ophævelse af dobbeltbeskatning, den såkaldte "ny exemptionsmetode", se herom under pkt. 18.
Såfremt der ved forskudsregistreringen for indkomståret 1971 er forholdt i strid med bestemmelserne i art. 10 (der, som anført foran under pkt. 4 finder anvendelse på norske dividender fra og med den 1.
marts 1971) og art. 17, vil forskudsregistreringen kunne ændres i overensstemmelse med reglerne i kildeskattelovens § 53.
14. Norske aktionærer, der ved udbetaling af udbytter  

 fra her i landet hjemmehørende selskaber har svaret dansk udbytteskat med et større beløb end det, Danmark i henhold til aftalen er berettiget til at oppebære, kan under anvendelse af blanket U 30 N søge refusion af den for meget erlagte udbytteskat.
Den nævnte blanket fås ved henvendelse til Riksskattestyrets kontor, Hammersborg torg 1, Oslo 1, eller til Kildeskattedirektoratet, 3460 Birkerød.
For danske aktionærer i et norsk selskab vil en tilsvarende tilbagesøgning af for meget tilbageholdt norsk udbytteskat ikke blive nødvendig, idet det norske skattesystem medfører, at norske selskaber alene vil tilbageholde den udbytteskat på 15%, som Norge efter dobbeltbeskatningsaftalen er berettiget til.
15. Efter art. 11 indføjes en ny bestemmelse, art.  

 11A.
I den gældende dansk-norske dobbeltbeskatningsoverenskomst findes ingen særregel om beskatning af indtægter, der oppebæres af kunstnere og professionelle idrætsmænd.
De almindelige bestemmelser i art. 5 om indkomst ved frit erhverv og i art. 11 om lønindkomster er derfor hidtil kommet til anvendelse på sådanne indtægter.
Ved den nu indførte art. 11A bestemmes, at beskatning af disse indtægter altid kan ske i det land, hvori virksomheden er udøvet, uanset bestemmelserne i artiklerne 5 og 11.
Bestemmelsen svarer til tilsvarende bestemmelser i en række nyere overenskomster, som Danmark har indgået med andre lande.
16. Den i art. 11A, stk. 2, indførte regel har til  

 formål at sikre den stat beskatningsretten, hvori kunstnere m.v. optræder, selv om indtægten herved ikke tilfalder kunstneren eller idrætsmanden selv, men en anden person.
17. Til art. 16 føjes et nyt punkt 3, der omhandler  

 beskatningsmåden af et fast driftssted, som ejes af et selskab hjemmehørende i den anden stat.
Indkomst, som oppebæres af et sådant fast driftssted, kan beskattes i overensstemmelse med reglerne i den stat, i hvilken driftsstedet er beliggende.
For Danmarks vedkommende er der hjemmel i § 2a i lov om indkomstbeskatning af aktieselskaber m.v.
(lovbekendtgørelse nr. 396 af 28. juli 1969) til beskatning efter denne regel.
Artiklens sidste punktum har ingen betydning for dansk beskatning, da Danmark for tiden ikke gennemfører forskellig beskatning af henholdsvis udloddet og ikke udloddet udbytte.
Bestemmelsen medfører, at et dansk selskab, der har et fast driftssted i Norge, må tåle, at driftsstedets overskud undergives norsk beskatning til staten med den sats, som i Norge er gældende for norske selskabers ikke udloddede udbytter.
18. Art. 17 er ændret.
Artiklen omhandler den måde, på  

 hvilken dobbeltbeskatning skal ophæves.
Efter den hidtil gældende bestemmelse kunne Danmark medregne indtægt, hvortil Norge havde beskatningsretten, ved den såkaldte "progressionsberegning"  

 (skatten beregnedes på grundlag af den samlede dansk-norske indkomst, hvorefter den del af skatten, der forholdsmæssigt faldt på den norske indkomst, skulle fradrages), men den norske indkomst skulle ikke medregnes til den her i landet skattepligtige indkomst.
Efter den nu indførte regel er beregningsmåden den samme, således at der ikke bliver forskel på størrelsen af de danske skatter efter den ny og den gamle regel.
Efter den ny regel skal den indtægt, som Norge har beskatningsretten til, imidlertid medregnes til den her i landet skattepligtige indkomst.
Den ny regel, der svarer til, hvad der er bestemt i flere af de af Danmark i nyere tid indgåede overenskomster med andre lande, medfører, at den samlede dansk-norske indtægt, og ikke blot den danske indtægt, opføres i skattelisten som den pågældende skatteyders her i landet skattepligtige indkomst.
Ændringen får herved særlig betydning ved afgørelse af spørgsmål om f.eks. nedslag for renteindtægter, sygekassegrænser og boligsikring.
19. Som ovenfor anført under punkt 13 gælder denne  

 metoderegel ("ny aktieudbytter.
Ophævelse af dobbeltbeskatning af aktieudbytter sker ifølge art. 17, pkt. 3, efter en "credit-regel" af samme indhold  

 som den, der findes i ligningslovens § 33.
Bruttoaktieudbytter skal herefter som alle andre indtægter fra Norge medregnes til den her i landet skattepligtige indkomst, men nedslag i danske skatter beregnes som enten den betalte norske udbytteskat eller som den del af de danske skatter, der forholdsmæssigt vedrører indtægten fra Norge, hvis denne forholdsmæssige andel er mindre end de faktiske betalte norske skatter.
20. Tvivlsspørgsmål med hensyn til protokollens  

 praktisering vil være at forelægge for skattedepartementet.
 Skattedepartementet, den 12. maj 1971.
Hans P.
Gøtrik.
/ E.
Thielsen.
 Bilag.
Udenrigsministeriets bekendtgørelse af 29. marts 1971 af protokol af 8. december 1970 om ændring af overenskomst af 22.  

 februar 1957 med Norge til undgåelse af dobbeltbeskatning (* 1).
 (Udelades her).
 (* 1) Jfr. bekendtgørelse nr. 26 af 29. marts 1971, Lovtidende C.
 1971, hæfte II.
