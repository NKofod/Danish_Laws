Resumé  



  

 En grundejer klagede over en kommunes påbud om at hans ejendom skulle  

 tilsluttes det offentlige kloaknet.
Sagen havde været indbragt for  

 tilsynsrådet  

 som ikke havde fundet grundlag for at fastslå at kommunen med sit påbud havde  

 handlet ulovligt.
 Kommunen havde ikke undersøgt  

 kloakledningens udstrækning og tilslutningsforhold inden den traf afgørelse.  

 I  

 forbindelse med tilsynsrådets behandling af sagen erkendte kommunen at  

 kloakledningen ikke som hidtil antaget var uden forbindelse med den  

 offentlige  

 kloakering, men kommunen genoptog ikke behandlingen af sagen.
Under ombudsmandens behandling af sagen  

 beklagede tilsynsrådet at en udtalelse var formuleret så det måtte forstås  

 sådan at tilsynsrådet ikke havde kompetence til at tage stilling til  

 kommunens  

 oplysningsgrundlag.
Ombudsmanden lagde herefter til grund at tilsynsrådet var  

 enig med ham i at tilsynet med kommunerne omfatter en efterprøvelse af om en  

 kommune har foretaget en tilstrækkelig og forsvarlig sagsoplysning.
 Ombudsmanden udtalte at tilsynsrådet  

 burde have taget stilling til dels om kommunen havde sørget for at sagen var  

 fyldestgørende oplyst, dels om kommunen burde have genoptaget sagen.  

 Ombudsmanden mente også at tilsynsrådet burde have taget stilling til om  

 kommunen havde opfyldt reglerne om begrundelses- og notatpligt.
Ombudsmanden henstillede at tilsynsrådet genoptog sagen.  

 Tilsynsrådet meddelte efterfølgende at grundejeren havde tilbagekaldt klagen  

 til tilsynsrådet med henvisning til at han nu havde indgået forlig med  

 kommunen.
Ombudsmanden foretog sig på den baggrund ikke mere i sagen. (J.nr.  

 1997-3570-112).
Påbud om tilslutning til offentligt kloaknet Sagen startede med en henvendelse fra en A til X Kommune om  

 refusion af As udgifter til oprensning af hvad der efter As  

 opfattelse er en  

 offentlig kloakledning fra As ejendom.
 I et brev til kommunen af 17. maj 1992 beskrev A de faktiske  

 forhold omkring kloakoprensningen på følgende måde:
 I begyndelsen af marts d.å. bemærkede vi, at der blev presset  

 kloakvand op ved et tagnedløb ved vores hus.
 En rensning af samlebrøndene ved husets kloakering ændrede ikke  

 ved dette forhold.
 Vi så derfor ikke anden udvej end at kontakte kloakmester ( ),  

 ( ) som foretog en rensning af kloakrørene med rørspuler, hvorefter fejlen  

 syntes at være afhjulpet.
 I begyndelsen af april var det imidlertid galt igen, og efter at  

 forsøg på afhjælpning med en rørspuler, som vi selv anskaffede, viste sig  

 resultatløse, blev vi enige med ( ) om, at det var nødvendigt med en  

 opgravning  

 for at finde fejlen.
 Denne opgravning med gravemaskine blev iværksat, men det viste  

 sig hurtigt, at udgravningen blev fyldt op med kloakvand, som blev presset ud  

 inde fra selve kloakken.
Dette fik ( )s medhjælpere til at løfte dækslet over en  

 gennemløbsbrønd på parkeringspladsen ved det tidligere forsamlingshus, og det  

 viste sig, at den stod helt fuld.
Ved en opsugning af indholdet af  

 gennemløbsbrønden, løb det vand, der var presset ud i udgravningen ved vort  

 hus, straks tilbage, og det kunne således konstateres, at der ikke var tale  

 om  

 nogen tilstopning inden for den del af kloakeringen, som hører til vort hus.
 Herefter blev Teknisk Forvaltning kontaktet, og forholdene   

 herunder opgravningen ved vort hus  blev straks synet af ( ), Teknisk  

 Forvaltning, og af vejformanden.
 Det fremgik, at strømmen i kloakledningen, der er ført gennem  

 gennemløbsbrønden, og som en del af kloakeringen fra vort hus er koblet på,  

 er  

 stor (i løbet af kort tid havde ( )s folk således pumpet mere end  

 10.000 liter  

 op).
 Ved en efterfølgende indføring af rørspuleren fra  

 gennemløbsbrønden kunne man uden problemer gå 85 m ind i retning mod  

 (J-gade),  

 hvilket vil sige et godt stykke ind i vores nabogrund, og det var dermed  

 konstateret, at eventuelle fejl ligger længere borte.
" X Kommune svarede den 25. juni 1992 at kommunen ingen  

 vedligeholdelsesforpligtelse havde over for den gamle ledning som lå i haven  

 til grundejerens ejendom, og at grundejerens krav om refusion af udgifter  

 derfor ikke kunne imødekommes.
Kommunen tilføjede bl.a. følgende:
 Der må være sket det, at ejeren af ejendommen, på det tidspunkt  

 da byen blev kloakeret, ikke har efterkommet vort krav om, at hele ejendommen  

 skulle kobles på den nye kloak.
 Da man må overveje at kræve hele Deres ejendom tilsluttet  

 kloakken i gaden, skal man anmode Dem om at fremsende en tegning af  

 ejendommens  

 kloakforhold, som åbenbart ikke er i overensstemmelse med de oplysninger, som  

 kommunen har.
 I løbet af sommeren 1992 gennemførte X Kommune en undersøgelse  

 af ledningen med kloak-tv.
 Det fremgår af et brev fra kommunen af 2. marts 1993 at der  

 herefter var nogle mundtlige drøftelser mellem A og X Kommune om sagen.  

 Kommunen redegjorde i samme brev for forløbet ved kloakeringen af X by:
Ved henvendelse hertil har De gjort opmærksom på, at De i en længere  

 periode har haft problemer med Deres kloakafløb.
Ved tilsyn på ejendommen  

 konstaterede teknisk forvaltning, at en del af Deres afløb er ført til en  

 ledning i Deres baghave, formentlig den ledning man oprindelig har afledt  

 til.
Den 1. juli 1970 afsagde en landvæsenskommission kendelse om, at  

 (X) by skulle kloakeres, og at der skulle etableres et rensningsanlæg.
Der  

 havde forinden kendelsen blev afsagt været holdt et borgermøde om sagen, hvor  

 de implicerede parter kunne give deres mening til kende.
Af kendelsen fremgår, hvordan arbejdet skulle udføres, og  

 hvordan finansieringen skulle ske.
Det fremgår ligeledes, at arbejdet på  

 privat  

 grund skulle iværksættes og afholdes af de respektive ejere.
Om ejendommens  

 afløb er således anført:
 'Det pålægges de af sagen omhandlede ejendomme for egen regning  

 at tilslutte deres afløb til kloakken inden 3 måneder efter, at kloakanlægget  

 er fuldført.
 Arbejdet skal udføres under kommunens tilsyn og efter kommunens  

 direktiver.
' Denne afgørelse kunne dengang ankes til  

 Overlandvæsenskommissionen.
 Af sagens akter synes det ikke at fremgå, at sagen blev anket.
 Hvornår det fysiske arbejde med anlægget var færdiggjort fremgår  

 ikke umiddelbart af sagen, men i november 1971 blev der til alle berørte  

 grundejere udsendt en skrivelse (hvoraf kopi vedlægges), der pålagde  

 grundejerne at tilslutte sig denne nye kloak inden 1. juni 1972. Ejendommen  

 (H-vej  ) ejedes dengang af en ( ).
Det fremgår derfor tydeligt, at Deres afløb ikke er i  

 overensstemmelse med bestemmelserne om tilslutning, og De må derfor betragte  

 dette brev som et varsel om, at De vil blive pålagt at bringe Deres  

 afløbsforhold i orden.
Ledningen, der befinder sig i Deres baghave, er jvf.  

 vandløbsloven at betragte som et vandløb og må, uanset hvor og hvordan den er  

 tilsluttet eventuelt afløb, ikke bruges som afledning.
Jeg må derfor endnu  

 engang afvise Deres krav om, at (X) kommune erstatter Deres udgifter til  

 rensning af ledningen.
" Det omtalte brev fra kommunen til borgerne fra november 1971  

 havde følgende indhold:
 I forbindelse med kloakering af (X) by har De fået ført et  

 kloakstik ind på Deres grund.
Deres nuværende afløb fra tag, køkken, toilet,  

 m.v. skal tilsluttes dette kloakstik.
Desuden skal Deres eventuelle  

 septictank,  

 trix-tank eller sivebrønd fjernes eller ombygges til gennemløbsbrønde.
 Det påhviler Dem, at sørge for at dette arbejde bliver udført på  

 Deres ejendom inden 1. juni 1972.
 Arbejdet må kun udføres af en autoriseret kloakmester og for at  

 kunne kontrollere, at det bliver udført på alle de implicerede ejendomme,  

 skal  

 man anmode Dem om at drage omsorg for, at vedlagte brevkort bliver udfyldt og  

 returneret med underskrift af den kloakmester, som udfører arbejdet på Deres  

 ejendom.
 A kommenterede brevet i et brev til X Kommune af 14. marts 1993.
X Kommune fastholdt den 11. maj 1993 at As ejendom ikke var  

 lovligt tilsluttet.
Brevet var underskrevet af kommuneingeniøren der samtidig  

 meddelte at As skrivelse ville blive forelagt for kommunens tekniske  

 udvalg  

 til behandling på et møde den 19. maj 1993.
 I et brev til formanden for teknisk udvalg af 13. maj 1993 bad A  

 udvalget medtage følgende supplerende bemærkninger og synspunkter ved sagens  

 behandling:
 I kommuneingeniørens skrivelse af 11.05.1993 fremføres, at vores  

 ejendom ikke er tilsluttet lovligt til kloakken.
 Dette rejser tre spørgsmål:
Hvori består det ulovlige? Hvem har begået ulovlighed? Hvad kan/skal der evt. i givet fald foretages? Ad 1. Hvori består det  

 ulovlige? Ved min første samtale med (B) om denne sag i juni 1992  

 fremførte (B) den opfattelse, at den ledning, der går gennem vores have, og  

 som  

 en del af vores ejendom er tilsluttet, måtte være en gammel drænsledning, som  

 tidligere har været ført ud i (X) sø, men som var afbrudt i forbindelse med  

 anlægget af de nye kolakker i 1970-72.
Over for dette fremførte jeg, at det var umuligt med en så stor  

 gennemstrømning (se min skrivelse til Teknisk Forvaltning af 15.5.1992)  

 gennem  

 20 år i en lukket ledning.
Jeg gav i stedet udtryk for den opfattelse, at den  

 pågældende ledning måtte være tilsluttet den nye kloak et sted i (J-gade).
 (B) gav tilsagn om at få foretaget en undersøgelse heraf ved  

 hjælp af kloak-tv og lovede, at jeg skulle blive orienteret om resultatet  

 heraf.
Denne undersøgelse blev foretaget i løbet af sommeren 1992, og  

 jeg fik herunder lejlighed til ved selvsyn at konstatere, at kloakledningen  

 gennem vores have ganske rigtigt er koblet på hovedledningen, nemlig i en  

 samlebrønd, hvor (I-vænget) går ud i (J-gade), og således er en fuldt  

 integreret del af (X) bys kloaksystem.
Der kan vel ikke deri ligge noget  

 ulovligt.
 Jeg har imidlertid til dato stadig ikke modtaget nogen  

 orientering fra Teknisk Forvaltning om resultaterne af undersøgelserne.
 Det har såvel af tidligere kommuneingeniør (C) som af (B) over  

 for mig været fremført, at den pågældende ledning ikke er medtaget på  

 kommunens  

 kort over kloakeringen, og det har været nævnt, at den derfor er at betragte  

 som et vandløb, der ikke må bruges til afledning.
Hertil må for det første siges, at det må undre, at ledningen  

 ikke er medtaget på kloakkortet.
Forløbet gennem parkeringspladsen ved det  

 gamle forsamlingshus er jo ganske åbenbar.
Og tilslutningen i  

 gennemløbsbrønden  

 ved (I-vænget) kunne man vel også forvente var registreret.
Dertil kommer, at ledningen ved anlægget af den nye kloak i  

 1970-72 af planlæggerne tydeligvis ikke er blevet betragtet som et 'vandløb,  

 der ikke må bruges til afledning'. Dette fremgår af, at hele afledningen fra  

 parkeringspladsen var ført til denne ledning og har været det gennem 20 år  

   

 indtil få dage efter, at der den 9. april 1992 havde været gravet op til  

 ledningen i vores have.
Da blev den af folk fra Teknisk Forvaltning pludselig  

 lagt om og ført gennem en ledning ud til (H-vej)  

 -vej)Hh.
Det spørgsmål må naturligt rejse sig i den forbindelse, om der  

 er tale om en anden vurdering i Teknisk Forvaltning i dag end for tyve år  

 siden.
Men den, der har interesse i denne sammenhæng, er naturligvis  

 vurderingen i 1970. Og da har man tydeligt nok ikke betragtet anvendelsen af  

 ledningen som ulovlig.
Hvorfor man har undladt at føre den ind på kortet, kan  

 jeg ikke vide.
 Der må jo nødvendigvis også tages stilling til situationen for  

 de øvrige områder, der er tilsluttet ledningen, hvis man nu skulle overveje  

 at  

 nedlægge den som egentlig kloakledning.
Jeg har spurgt på Teknisk Forvaltning, hvem der har  

 vedligeholdelsespligt for den, hvis ikke kommunen har det.
Jeg fik det svar,  

 at  

 kommunen kun har vedligeholdelsespligt for de ledninger gennem private  

 grunde,  

 som er tinglyste.
Men jeg har ikke fået svar på, hvem en sådan tinglysning  

 påhviler.
Og jeg har heller ikke fået svar på, hvem ansvaret påhviler for de  

 skader/ulemper, der måtte blive tilført øvrige områder, der er tilsluttet  

 ledningen, hvis den afbrydes fx på vores grund.
Ad 2. Hvem har begået  

 ulovlighed? I landvæsenskommissionens kendelse af 1. juli 1970 vedr.  

 kloakeringen af (X-by) hedder det iflg. skrivelsen af 02.03.1993 fra  

 kommuneingeniøren bl.a.: 'Arbejdet skal udføres under kommunens tilsyn og  

 efter  

 kommunens direktiver'. Og i skrivelsen fra november 1971 fra Teknisk  

 Forvaltning  

 til lodsejerne i (X-by) er det anført, hvordan det tilsyn, som det af  

 landvæsenskommissionen er pålagt kommunen at føre, bl.a. vil blive  

 praktiseret.
Der er for mig at se ingen grund til at tro, at Teknisk  

 Forvaltning i 1970-72 ikke skulle have taget disse pålæg fra  

 landvæsenskommissionen alvorligt.
Vore egne erfaringer med Teknisk  

 Forvaltning  

 fra netop de år, da vi foretog ombygninger på ( -vej) i ( ), viser tydeligt,  

 at  

 man til fulde var sig sit ansvar bevidst.
Vi etablerede dengang en helt ny  

 kloakering  

 af ejendommen.
I godkendelsen af projektet forud for påbegyndelsen var det  

 gjort klart, at ingen del af kloakeringen måtte tildækkes, før den var synet  

 og  

 godkendt af kommuneingeniøren.
Og den blev både synet og godkendt.
Da ejendommen her på (H-vej) var sat til salg i 1979, anmodede  

 ejendomsmægleren Teknisk Forvaltning om en bygningsattest.
En sådan kunne man  

 ikke give p.gr.a. ejendommens alder; men den daværende kommuneingeniør (C)  

 udfærdigede en skrivelse, hvoraf det fremgår, at han har besigtiget  

 ejendommen  

 og konstateret, at der var foretaget en del ombygninger omkring 1960, og det  

 anføres i skrivelsen: 'Man har ikke herfra kendskab til, at ombyggeriet er  

 foregået lovligt, men uanset dette vil man ikke herfra rejse krav om at få  

 byggeriet lovliggjort.
Indtil 1971 var det ( ) Amtsråd/- (Y) Amtskommune, der  

 udøvede bygningsmyndigheden, men nu er overtaget af (X) Kommune'.
 Denne sidste oplysning om, at bygningsmyndigheden fra 1971 er  

 overtaget af (X) Kommune, må opfattes som udtryk for, at efter den tid står  

 den  

 nye bygningsmyndighed inde for lovligheden af, hvad der er foretaget.
 Det er da også netop, hvad jeg har anført over for  

 kommmuneingeniør (B), at ved anlægget af den nye kloak har man  som  

 pålagt af  

 landvæsenskommissionen  givet den daværende ejer anvisninger på,  

 hvordan  

 ejendommen skulle tilsluttes  herunder at afløbet fra en del af den  

 fortsat  

 skulle føres via den hidtidige kloakledning til tilslutningen i (I-vænget),  

 fordi dette var den for alle parter enkleste, bedste og billigste løsning.
Jeg har fået fortalt, at hvis denne del af kloakeringen skulle  

 have været ført ud i (H-vej)-kloakken, skulle denne kloak have været lagt  

 dybere.
Jeg har spurgt om dette på Teknisk Forvaltning, men jeg har ikke fået  

 konkret svar. (B) har anført, at det ville ikke have været nødvendigt, for  

 man  

 kunne have pålagt ejeren at etablere et pumpeanlæg, til at pumpe afløbet op i  

 kloakken.
Det er sikkert rigtigt, at man kunne have givet et sådant pålæg.  

 Men  

 det afgørende må være, at man ikke gjorde det.
Alt taget i betragtning må jeg opfatte det på den måde, at  

 tilslutningen af (ejendommen) til den nye kloak i 1970-72 er sket efter  

 anvisninger og med godkendelse fra Teknisk Forvaltning.
Hvis man i dag skulle  

 være kommet til den vurdering, at tilslutningen ikke er lovlig, må man  

 således  

 placere ansvaret hos den daværende Tekniske Forvaltning.
Ad 3. Hvad kan/skal der  

 evt. i givet fald foretages? Som det vil være fremgået, må jeg på det for mig foreliggende  

 grundlag opfatte den foretagne tilslutning af vores ejendom til det i 1970-72  

 etablerede kloaknet som korrekt og lovlig.
Er der efter Teknisk Forvaltnings  

 vurdering nu i 1992/93 sket fejl dengang ved tilslutningen, kan det altså  

 hverken være vores eller tidligere ejeres ansvar.
Der er for vores ejendom  

 betalt tilslutningsafgift som for alle andre, og vi har gennem årene betalt  

 den  

 pålignede kloakafgift til forrentning, vedligeholdelse og evt. nødvendig  

 fornyelse af anlægget.
Som allerede nævnt er jeg ikke, som det ellers er blevet mig  

 lovet, blevet orienteret om resultaterne af undersøgelserne omkring den  

 pågældende kloakledning; og hvad der evt. bør gøres for at sikre dens  

 fremtidige problemfri drift, må naturligvis i nogen grad afhænge heraf.  

 Skulle  

 undersøgelserne evt. have vist, at den er nedslidt, må det huskes, at det  

 gennem alle årene har været en fælles ledning, og jeg må formode, at man i  

 forbindelse med undersøgelserne har konstateret, hvilke andre områder, der er  

 tilsluttet.
Og indtil Teknisk Forvaltning som nævnt pludselig i april sidste  

 år  

 ændrede afløbsforholdene fra parkeringspladsen, var ledningen altså også  

 kommunalt anvendt.
Om den muligvis stadig indgår fx i vejafvandingen, ved jeg  

 ikke; men de store vandmængder, som man i forbindelse med opgravningen den 9.  

 april 1992 konstaterede løber igennem den, må jo komme et eller andet sted  

 fra.
" Teknisk udvalg behandlede sagen på mødet d. 19. maj 1993. I  

 beslutningsprotokollen er sagen fremstillet på følgende måde:
 Kloak  (H-vej  ) Ejeren af ejendommen (H-vej  ) har ved skrivelse hertil gjort  

 krav på refusion af udgifter til renspuling af kloaksystemet.
Ejendommen er  

 tilsluttet det offentlige kloaksystem med en del af sit kloaksystem, hvorimod  

 resten ikke er blevet tilsluttet, men går stadig på en gammel ledning.
Den  

 gamle ledning har været stoppet, og grundejeren har afholdt udgifter til  

 rensning af denne.
 I 1971 blev alle ejerne påbudt at tilslutte sig den nye ledning,  

 og forvaltningen har derfor afvist kravet og samtidig meddelt, at der ville  

 blive udstedt påbud om at lovliggøre forholdene.
 Forvaltningen vil på mødet nærmere redegøre for sagens forløb.
Forvaltningen indstiller, at grundejerens krav afvises, og at  

 der meddeles påbud om at lovliggøre forholdene." Det er noteret i protokollen at teknisk udvalg godkendte  

 forvaltningens indstilling.
 Det fremgår af et brev af 9. august 1993 fra A til X Kommunes  

 borgmester at A den 8. juli 1993 drøftede sagen med borgmesteren og  

 kommunaldirektøren.
X Kommune besvarede As henvendelse til teknisk udvalg den 11.  

 august 1993. Brevet var underskrevet af kommuneingeniøren.
I brevet var bl.a.  

 anført følgende:
 Sagen vedrørende refundering af udgifter til spuling af  

 kloakledninger har været forelagt teknisk udvalg.
 Teknisk udvalg afviste at refundere udgiften med den  

 begrundelse, at ledningen ikke er offentlig.
 Dette har jeg tidligere, lige efter udvalgets møde, meddelt dig  

 mundtligt.
 Jeg lovede ved samme lejlighed, at undersøge muligheden for anke  

 af denne afgørelse inden jeg svarede skriftligt.
 Det har jeg gjort, og svaret er, at denne afgørelse ikke kan  

 ankes til andre myndigheder, samt at kommunen, selv om de eventuelt gerne  

 ville, ikke har hjemmel til at bruge kloakfondens midler til rensning af  

 private ledninger.
 I din skrivelse til teknisk udvalg stiller du tre konkrete  

 spørgsmål:
Hvori består det ulovlige? Hvem har begået ulovlighed? samt Hvad kan/skal der eventuelt i givet fald foretages? Jeg mener nok, at jeg gentagne gange har besvaret disse  

 spørgsmål for dig både mundtligt og skriftligt, så jeg vil her prøve at  

 rekapitulere disse:
 ad 1.Det ulovlige består i, at husets spildevandssystem ikke i  

 fuldt omfang er tilsluttet den offentlige kloak i (H-vej).
 En mindre del af ejendommen, herunder toiletafløb, afledes  

 stadig til den gamle ledning, der både er utæt og tilstoppet.
Du anfører herudover, at du ikke har modtaget en orientering om  

 TV-undersøgelserne af ledningerne i området.
Det kan du da ikke mene.
Jeg har  

 personligt gennemgået dem med dig her på forvaltningen, hvor vi så både  

 billeder og kort over hvor lidt fjernsynet kunne gennemse.
ad 2.  

 Hvem har begået ulovlighed? Af Landvæsenskommissionens kendelse fra 01.07.1970 fremgår, at  

 ejeren af parcellen skulle tilslutte husspildevand til den kommende  

 kloakledning.
Da dette ikke er sket i fuldt omfang, har ejeren således begået  

 en ulovlighed.
Hvorvidt ejeren, som formentlig har haft en autoriseret  

 kloakmester til at forestå det fysiske arbejde, har haft nøjere indsigt i, at  

 arbejdet ikke er udført i fuldt omfang, skal jeg lade være usagt, men ejeren  

 har ansvaret for, at det ikke er gjort." X Kommune meddelte A i samme brev en afgørelse vedrørende  

 tilslutningspligt for den omhandlede del af As kloak:
ad 3.  

 Hvad kan/skal der  

 foretages? Som tidligere nævnt, skal din afledning af spildevand tilsluttes  

 i (H-vej). Dette bør ændres snarest og senest den 30.06.1994.
Hvad angår regnvandstilledning til den gamle ledning, kan du for  

 vores skyld godt bibeholde denne, idet den herfra som tidligere nævnt kun har  

 status af drænledning.
Kommunen har i øvrigt ingen intension om hverken at  

 sikre den eller ændre dens status." Den 27. august 1993 skrev As advokat til kommunen om sagen.
Han  

 bad bl.a. om aktindsigt i sagen, herunder særligt om nærmere dokumentation  

 for  

 den status som den pågældende ledning skulle have.
Den 9. september 1993 afholdt kommunen et møde med A og As  

 advokat om sagen.
Fra X Kommune deltog kommuneingeniøren, formanden for  

 teknisk  

 udvalg og en ingeniør.
 Af et referat fra mødet, udarbejdet af As advokat, fremgår  

 bl.a. følgende:
 Ad 1. Den omdiskuterede  

 lednings status.
 Ved drøftelserne måtte det imidlertid konstateres, at ledningen  

 hverken er en offentlig ledning eller en privat kloakledning.
Baggrunden herfor er, at ledningen hverken er registreret som en  

 offentlig kloakledning eller som en privat kloakledning.
Der er med andre ord  

 tale om vandledning/drænledning, som ikke har status som kloakledning, og som  

 følgelig ikke er lovlig som kloakledning.
 Ad 2. Hvad skete der i  

 1971.
Kommunen kunne konstatere, at man i tresserne og i 1970 i  

 forbindelse med tilslutningen af de tidligere drænledninger til det  

 offentlige  

 kloaknet for så vidt angår specielle ledninger besluttede, at disse fortsat  

 skulle kunne bruges som kloakledninger.
Såfremt dette skete, blev der tale om  

 såkaldte private kloakledninger, og i så fald blev der noteret et notat  

 herom,  

 som ikke foreligger i den konkrete sag.
Idet der heller intet er tinglyst  

 vedrørende kloakledningen kan det ligeledes konstateres, at der heller ikke  

 er  

 tale om en offentlig kloakledning.
(C) fra Kommunen oplyste, at man tidligere, d.v.s. omkring 1971,  

 ikke fik meddelelse fra kloakmesteren i alle tilfælde på grund af et for  

 stort  

 arbejdspres.
Forholdet var endvidere det, at før 1971 fandtes der ikke  

 offentlige kloakledninger, men alene drænledninger der gik til septictanke.
 Dels som følge af det forløbne tidsrum, og dels idet der  

 tilsyneladende ikke eksisterer nogen tegninger eller dokumenter vedrørende  

 den  

 konkrete ejendom, kan der kun gisnes over, hvad der skete i 1971, da  

 ejendommen  

 skulle være tilknyttet den offentlige kloakledning.
 Enten er der sket det, at man fra Kommunens side har lavet en  

 mundtlig aftale med den daværende ejer, ( ), hvorved man har givet den  

 pågældende ejer tilladelse til at tilslutte sig til den omhandlede ledning.
 I så fald skulle dette have været registreret, men muligheden  

 eksisterer desuagtet.
Et af argumenterne, der har været fremført til støtte for, at  

 der har været lavet en mundtlig aftale, har været, at det skulle have været  

 nødvendigt med en pumpe, såfremt de bagerste installationer i ejendommen  

 skulle  

 have været tilsluttet den offentlige kloakledning.
I den konkrete sag tæller  

 det dog ikke nødvendigvis til fordel for denne opfattelse, idet den  

 pågældende  

 ejer på daværende tidspunkt så ville have fået et nedslag i kloakafgiften,  

 hvilket med sikkerhed kan konstateres, ikke er blevet givet.
Et andet og muligvis mere korrekt gæt er, at kloakmesteren enten  

 selv eller i samråd med den daværende ejer, har lavet tilslutning til den  

 pågældende drænledning eller bevidst har undladt at tilslutte denne til den  

 offentlige kloakledning, muligvis af sparehensyn." X Kommune skrev den 30. december 1993 bl.a. følgende til A i  

 fortsættelse af mødet:
 Vedr.:  

  

 Kloak (H-vej).
Som fortsættelse af vores møde med deltagelse af dig, din  

 advokat ( ) samt udvalgsformanden, undertegnede og delvis ingeniør (C) kan  

 jeg  

 meddele dig, at (C) ved sin opmåling af de faktiske forhold omkring  

 ejendommen  

 har konstateret, at ejendommen uden problemer (d.v.s. etablering af pumpe  

 eller  

 lignende) kan og altid har kunnet tilsluttes ledningen i (H-vej)." Kommunens tekniske udvalg afslog på et møde d. 15. juni 1994 at  

 genoptage behandlingen af sagen.
 Det fremgår af en udskrift af 30. juni 1994 af  

 beslutningsprotokollen at grundlaget for afslaget var følgende:
 Kloakproblemer, (H-vej  ).
 Udvalget har i maj 1993 behandlet en sag, hvor ejeren af (H-vej  

  ) gjorde krav på erstatning for nogle afholdte udgifter til renspuling af  

 kloaksystem.
 Ejeren var af den opfattelse, at han var tilsluttet den  

 offentlige kloak, men undersøgelser viste, at en del af hans ejendom stadig  

 havde en ulovlig udledning til et gammelt system.
 Udvalget afviste derfor erstatningskravet og påbød ejeren at få  

 lovliggjort sin kloak.
 Efterfølgende havde forvaltningen en del korrespondance med  

 ejeren, der ikke var tilfreds med udvalgets afgørelse og i september 1993  

 afholdtes et møde med ejeren, hvori også deltog ejerens advokat samt ( ), (C)  

 og (B).
 Senere meddelte ejeren, at han havde skiftet advokat.
 Teknisk forvaltning lod udarbejde et overslag over omkostninger  

 til lovliggørelse af forholdet og meddelte i december 1993 ejeren dette,  

 samtidig med en opfordring til at kontakte forvaltningen, såfremt der var  

 problemer heri.
Udvalgsformanden har i maj måned haft en kontakt med ejeren,  

 hvori ejeren har givet udtryk for, at han stadig er utilfreds med den  

 tidligere  

 afgørelse.
Han ønsker at få foretræde for udvalget for selv at fremlægge sin  

 sag.
Udvalget bedes tage stilling til, om man vil genoptage sagen i  

 august-mødet, og om man vil lade ejeren selv forelægge sin sag.
Kommuneingeniøren kan bemærke hertil, at han ikke har noget imod  

 det i den konkrete sag, men at han ikke finder, der er noget nyt i sagen, der  

 betinger en genoptagelse.
Han vil samtidig advare imod, at der skabes  

 præcedens  

 for at udvalgsmøderne får karakter af retssale.
Beslutning Sagen genoptages ikke.
" I  

 et brev til medlemmerne  

 af kommunens tekniske udvalg af 24. juli 1994 bad A udvalget om at genoptage  

 behandlingen af sagen.
A anførte bl.a. at hele hans ejendom i 1971 blev  

 tilsluttet det nye offentlige kloaksystem.
 As brev til udvalgsmedlemmerne blev drøftet på et møde i  

 teknisk udvalg den 17. august 1994. Det fremgår af en udskrift af 14.  

 september  

 1994 af beslutningsprotokollen at udvalget besluttede at ændre påbudet om at  

 lovliggøre kloakledningen således at lovliggørelse senest skulle ske ved  

 ejerskifte.
 Pålægget blev meddelt A i et brev af 5. september 1994. I brevet  

 anførte kommunen at baggrunden for at ændre det tidligere meddelte påbud var  

 As personlige forhold og sagens akter i øvrigt.
Den 13. december 1994 rettede A henvendelse til Tilsynsrådet for  

 Y Amt.
A bad bl.a. tilsynsrådet om at tage stilling til følgende:
"1.  

 	  

 Teknisk  

 Forvaltnings påstand om ulovlighed finder jeg ikke dokumenteret.
Tværtimod er  

 det  som anført i min skrivelse af 14.03.1993 til Teknisk Forvaltning  

 (bilag  

 4)  min opfattelse, at det af Forvaltningen fremførte i skrivelsen af  

 02.03.1993 (bilag 3.1) netop peger i modsat retning.
2.  

 	  

 Behandlingen af  

 sagen i Teknisk Udvalg er  som det fremgår af udskrift af  

 protokollatet/dagsordenen fra mødet den 19. maj 1993  foregået på  

 grundlag af  

 ukorrekte oplysninger fra Teknisk Forvaltning, og min redegørelse for sagen  

   

 stilet til Udvalget ved dets formand og personligt afleveret på Teknisk  

 Forvaltning  er tilbageholdt af Forvaltningen.
Tilsvarende er brevet af  

 27.8.1993 fra advokat ( ), der er sendt Att. til Teknisk Udvalg (bilag 10.1)  

 tilbageholdt af Forvaltningen.
Også i oplægget til dagsordenen for Teknisk  

 Udvalgs møde den 15. juni 1994 er der formuleringer, som ikke er korrekte, og  

 som har givet udvalgets medlemmer en forkert opfattelse af de faktiske  

 forhold." X Kommune afgav den 9. marts 1995 en udtalelse til brug for  

 tilsynsrådets behandling af As klage.
I udtalelsen var anført følgende:
 X Kommunalbestyrelse har i  

 mødet den 8. marts 1995 vedtaget at anføre følgende:
Teknisk forvaltning modtog den 17. maj 1992 en skriftlig  

 anmodning om, at refundere de udgifter (A) havde afholdt i forbindelse med en  

 rensning af hans afløbsforhold.
Forvaltningen havde i forbindelse med en  

 forstoppelse i april 1992 beset forholdene på stedet og konstateret, at  

 afløbsforholdene var kommunen ubekendt, idet de pågældende ledninger ikke var  

 anført på kommunens kort eller register.
I forbindelse med anmodningen beså forvaltningen forholdene på  

 klagers ejendom og konstaterede, at der udover regnvand også var ledt  

 spildevand til den ældre ledning, der løb igennem haven.
Forvaltningen  

 afviste  

 derfor den 25. maj 1992 kravet om refusion og udbad sig en oversigt over de  

 eksisterende afløbsforhold.
 Forvaltningen fik herefter en henvendelse fra (A), som var af  

 den opfattelse, at problemet fortsat var kommunens, idet han jo ikke  

 tidligere  

 havde haft problemer med afløb.
 For at få sagen fuldt belyst, tilbød vi herefter (A), at vi  

 ville lade ledningen gennemgå af kloak-TV når vi alligevel skulle have den i  

 området i løbet af sommeren 1992.
Kloak-TV undersøgelsen afslørede, at den gamle ledning var i  

 stærk nedbrud med mange brud og revner, samt at den mange steder var så  

 tilstoppet af rødder, at man måtte opgive at få kameraet igennem.
Ledningen  

 vil  

 derfor ikke kunne bruges til afledning af spildevand grundet udsivning til  

 jorden, hvorimod der intet er til hindring for at bruge den som dræn med  

 tilledning af regnvand, hvilket også er meddelt (A).
 Vi tilbød ligeledes at prøve at genfinde så mange dokumenter vi  

 kunne fra anlægsperioden i 1971-1972, således at (A) også kunne få aktindsigt  

 heri.
 Ved gennemgang af disse dokumenter kunne konstateres, at alle  

 berørte ejendomme blev påbudt at tilslutte alt afløb til det nye stik, der  

 ville blive indlagt på den enkelte matrikel, jf. skrivelse af november 1971.  

 Dette er ikke sket på ejendommen (H-vej  ), idet kun afløb der fra huset var  

 ført ud mod vejen er tilsluttet mens afløb der fra huset var ført ud modsat  

 vejen stadig er tilsluttet den gamle ledning.
 (A) argumenterer herefter, at hans afløbsforhold er fuldt  

 lovlige, da det er hans opfattelse, at det formentlig er aftalt mellem  

 entreprenøren og kommunen ved tilsyn, at kun en del af afløbet skulle  

 tilsluttes det nye stik, enten fordi koteforholdene eller andre forhold  

 gjorde  

 dette til en acceptabel løsning.
 Et kontrolnivellement udført i 1993 viste imidlertid, at der  

 ingen problemer er i at afvande hele ejendommen til det indlagte stik.
Af de oprindelige dokumenter 'Beskrivelse og overslag vedrørende  

 kloakering af (X) by', Landvæsenskommissionens 'Kendelse af 01.07.1970' samt  

 den efter arbejdets færdiggørelse udarbejdede 'Bemærkninger til  

 partsfordelingen' fremgår, at for ejendomme med særlige forhold, blev  

 partsfordelingen fastlagt ud fra disse.
Da der for den pågældende ejendom  

 ikke  

 er noget, der adskiller den fra de øvrige, er det kommunens opfattelse, at  

 ejendommen ikke har fået særbehandling og således fuldt ud skulle tilsluttes,  

 jf. 'Kendelse af 01.07.1970' herom.
 Kommunen er derfor af den opfattelse, at det meddelte påbud er  

 fuldt lovligt og nødvendigt, samt at den eksisterende ledning må have status  

 af  

 et privat dræn, hvorfor kommunen ikke kan refundere de af (A) afholdte  

 udgifter  

 til spuling heraf.
 Vedlagt kommunens udtalelse var bl.a. en partsfordeling af  

 udgifterne i forbindelse med etablering af kloak og rensningsanlæg.
 Ejendommen (H-vej  ) indgik i partsfordelingen som ikke  

 indeholdt særlige bemærkninger om denne ejendom.
 Tilsynsrådet for Y Amt bad den 20. marts 1995 Miljøstyrelsen om  

 at afgive en udtalelse om hvorvidt kommunens afgørelse efter Miljøstyrelsens  

 opfattelse stred mod lovgivningen på spildevandsområdet.
 Miljøstyrelsen anførte i en udtalelse af 6. april 1995 til  

 Tilsynsrådet for Y Amt bl.a. følgende:
Det fremgår af sagens bilag, at (X) by er kloakeret i henhold  

 til en af Landvæsenskommissionen den 1. juli 1970 afsagt kendelse.
Det i  

 sagen  

 vedlagte udsnit af en tegning, vedrører formentlig en indtegning af de i  

 henhold til kendelsen udførte ledninger med stikledning til de enkelte  

 ejendomme.
På dette kort er indtegnet den ledning klagerens ejendom er  

 tilsluttet.
Ledningen er vist tilsluttet kloaksystemet i brønd 21A, mens det  

 videre forløb fra brønden over klagerens ejendom er angivet som uvist.
Det fremgår af det vedlagte referat af et møde i (X) kommune den  

 9. september 1993 om den omhandlede lednings status m.v., at der ikke  

 foreligger sagsakter, hvoraf det fremgår, hvilken status den omhandlede  

 ledning  

 havde før og efter kloakeringens gennemførelse.
Det fremgår heller ikke af  

 foreliggende sagsmateriale, hvorfor klagerens ejendom ikke i 1971 blev  

 tilsluttet den på den foran nævnte plan viste stikledning til (H-vej  ).
 Da det ikke fremgår af sagsakterne efter hvilke bestemmelser den  

 på kortbilaget indtegnede ledning er tilsluttet den offentlige kloak i brønd  

 21A, eller om der i henhold til kendelsen af 1. juli 1970 er  

 tilslutningspligt  

 til den fra (H-vej) fremførte stikledning, finder Miljøstyrelsen ikke på det  

 foreliggende grundlag at kunne tage stilling til, hvem vedligeholdelsen af  

 den  

 omhandlede ledning påhviler, og om lovligheden af den eksisterende  

 tilslutning  

 til det offentlige spildevandsanlæg.
Endelig skal det bemærkes, at et af kommunalbestyrelsen meddelt  

 påbud i medfør af bestemmelsen i miljøbeskyttelseslovens § 30, stk. 4 om  

 ændrede vilkår for tilslutning til det offentlige spildevandsanlæg er en  

 afgørelse, der ikke kan påklages til anden administrativ myndighed." Tilsynsrådet bad den 12. april 1995 om X Kommunes bemærkninger  

 til Miljøstyrelsens udtalelse.
 X Kommune anførte i den anledning den 1. juni 1995 følgende:
 Da kloakeringen blev udført i 1971 var jeg kommuneingeniør i (X)  

 Kommune og førte personligt tilsyn med entreprenørens arbejde.
På det  

 tidspunkt  

 fandtes der ikke spildevandsførende ledninger i omhandlede del af (X) by, som  

 havde status af offentlig kloak.
Jeg er fortsat ikke sikker på, om omhandlede drænledning er  

 tilsluttet den offentlige kloak.
En nærmere undersøgelse har vist, at den i  

 hvert fald ikke er det i brønd 21A.
Denne brønd er i øvrigt først lavet i  

 1978.  

 Hvis drænledningen er tilsluttet den offentlige kloak i 1971 er det  

 formentlig  

 sket, fordi den ikke på grund af højde forholdene kunne passere den nye  

 offentlige kloak.
Dengang var det ikke en ualmindelig løsning på et sådant  

 problem.
Drænledningens oprindelse fortaber sig i det uvisse.
I den  

 udstrækning  

 drænledningen er sammenhængende med sit udløb, har den stadig afløb til (X)  

 Sø.
Med hensyn til ejendommens tilslutningspligt til den offentlige  

 kloak fremgår det af landvæsenskommissionens regnskabskendelse afsagt den 14.  

 maj 1973 efter forudgående offentlig møde den 23. maj 1973, at  

 landvæsenskommissionen tiltrådte mine omfattende ændringsforslag til  

 partsfordelingen og af mit indlæg på nævnte møde, at (H-vej  ) er medtaget i  

 partsfordelingen på min foranledning.
Kopi af begge dele vedlægges.
 På den baggrund kan der ikke være tvivl om, at (H-vej  ) har  

 tilslutningspligt til den offentlige kloak.
 Brevet var underskrevet ingeniør C.
Brevet var vedlagt kopi af  

 regnskabskendelse afsagt den 14. maj 1973 af landvæsenskommissionen for Y  

 amtskommunens 3. område, ( ), angående kloakering af den østlige del af X By.  

 Det fremgår bl.a. af kendelsen at landvæsenskommissionen godkendte den  

 partsfordeling som tidligere er nævnt.
 Tilsynsrådet for Y Amt bad den 8. juni 1995 på ny Miljøstyrelsen  

 om en udtalelse om, hvorvidt X Kommunes afgørelse på det nu foreliggende  

 grundlag stred mod lovgivningen på spildevandsområdet.
 I et brev til Tilsynsrådet for Y Amt af 9. juni 1995  

 kommenterede A X Kommunes brev af 1. juni 1995. A skrev bl.a. følgende:
I skrivelsen fra ingeniør (C) er der fremført nogle udtalelser,  

 som jeg finder ret besynderlige.
Jeg har derfor i dag bedt om og haft et møde  

 med (C), og i det meste af mødet deltog desuden næstformanden i (X) Kommunes  

 Teknisk Udvalg, ( ), som i anden anledning befandt sig på kommunekontoret.
 I (C)s skrivelse anfører han:
 'Jeg er fortsat ikke sikker på, om omhandlede drænledning er  

 tilsluttet den offentlige kloak'.
Som det tidligere er oplyst, foretog Teknisk Forvaltning i  

 sommeren 1992 under ledelse af den daværende kommuneingeniør (B) en  

 undersøgelse af ledningens forløb.
Den gav til resultat, at ledningen er  

 tilsluttet det øvrige kloaknet i en brønd ved (I-vænget)s udløb i  

 (J-gade)   

 om det er den brønd, der har betegnelsen 21A, ved jeg ikke men jeg var selv  

 til  

 stede, da tilslutningen blev konstateret.
Ved mødet i dag forklarede (C) sin usikkerhed m.h.t.  

 tilslutningen med, at han ikke af (B) var blevet orienteret om resultatet af  

 undersøgelsen, og da (B) for nogle måneder siden er afskediget med øjebliks  

 varsel først og fremmest p.gr.a. alvorligt rod i forvaltningen, havde der  

 ikke  

 været mulighed for at tale med ham om sagen.
Den nærmere undersøgelse, som  

 (C)  

 nævner, at han har foretaget, og som viser, at tilslutningen ikke er i brønd  

 21A, begrænser sig efter det oplyste i dag til, at dækslet har været taget  

 af,  

 så han kunne kigge ned i den.
 I (C)s skrivelse anføres endvidere:
 'I den udstrækning drænledningen er sammenhængende med sit  

 udløb, har den stadig afløb til (X) Sø'.
 Ved mødet i dag erkendte (C), at den ovenfor nævnte undersøgelse  

 af ledningens forløb dokumenterer, at ingen del af den har afløb til søen.  

 Han  

 ønskede imidlertid at fastholde, at med den formulering, han har givet det  

 pågældende udsagn, er det korrekt.
 (C) oplyste i den forbindelse, at der stadig er et ukendt antal  

 drænsledninger i området, som helt lovligt fører ud i (X) Sø. Dette  

 understreger efter min opfattelse, at det ved kloakeringen i 1970-72 har  

 ligget  

 helt klart, at den omhandlede ledning er andet og mere end en drænsledning,  

 men  

 at den også fører spildevand (på det tidspunkt bl.a. også fra det kommunale  

 forsamlingshus), hvorfor den naturligvis blev tilsluttet det øvrige  

 kloakanlæg.
Det viste sig imidlertid ved mødet, at næstformanden i Teknisk  

 Udvalg, ( ), stadig var af den opfattelse, at den omhandlede ledning ikke  

 skulle have forbindelse til det kommunale rensningsanlæg.
Det var, hvad  

 udvalget var blevet orienteret om af den afskedigede kommuneingeniør, og som  

 altså var baggrund for sagens behandling i udvalget.
Jeg har ellers i flere  

 skrivelser  heraf en direkte til hvert af udvalgets medlemmer   

 henledt  

 opmærksomheden på, at kommuneingeniørens oplæg til sagens behandling, som det  

 fremgår af dagsorden og mødeprotokol, indeholdt urigtige oplysninger.
 Ved mødet i dag oplyste (C), at den redegørelse, som han giver i  

 skrivelsen til Tilsynsrådet vedr. handlingsforløbet ved partsfordelingen i  

 1973, skal ses som udtryk for, at hele kloakeringsprojektet fra den  

 projekterende landmålers side var behæftet med så mange fejl, at (C) ved sin  

 tiltræden som kommuneingeniør umiddelbart før projektets igangsættelse måtte  

 gå  

 ind og gennemføre et stort antal ændringer.
 Konklusionen på redegørelsen vedr. partsfordelingen er, at  'På  

 den baggrund kan der ikke være tvivl om, at (H-vej  ) har tilslutningspligt  

 til  

 den offentlige kloak'.
 Denne tilslutningspligt har imidlertid heller aldrig været  

 draget i tvivl, og (H-vej  ) har da også siden 1971 i sin helhed været  

 tilsluttet.
 Jeg skal herefter tillade mig at anføre nogle bemærkninger til  

 (X) Kommunes udtalelse til Tilsynsrådet af 9. marts 1995.
Det anføres i udtalelsen, at   'Forvaltningen havde  

 konstateret, at afløbsforholdene var kommunen ubekendt, idet de pågældende  

 ledninger ikke var anført på kommunens kort eller register.' Jeg finder det rimeligt i den forbindelse at pege på, at  

 kommunen på det tidspunkt stadig selv benyttede den pågældende ledning, og at  

 den indgik  og stadig indgår  som en integreret del af (X) bys  

 kloakering.
 Tilsynsrådet forelagde den 13. juni 1995 As brev af 9. juni  

 1995 for X Kommune til bemærkninger og tilføjede:
 Tilsynsrådet må gå ud fra, at det med sikkerhed vil kunne  

 fastslås, om den omhandlede ledning er tilsluttet den offentlige kloak.
 Det fremgår af sagen at kommunen den 8. august 1995 udarbejdede  

 notatet oversigt over sagsforløb vedrørende nogle kloakforhold.
I  

 notatet er  

 bl.a. anført følgende:
"Det centrale i sagen er, at da ejendommen blev sluttet til  

 den offentlige kloak i forbindelse med kloakering af det meste af byen,  

 glemte kloakmesteren, måske efter aftale med ejeren, at tilslutte  

 nogle afløb  

 i den bageste del af ejendommen.
Det er en situation, som forvaltningen har  

 været ude for flere gange andre steder.
I forbindelse med sagen fandt man frem til at ungdomsklubben  

 havde et tilsvarende forhold.
Det blev omgående rettet." Kommunen besvarede tilsynsrådets brev den 17. august 1995 og  

 anførte følgende:
 Kommunalbestyrelsen har i sit møde d. 9. august d.å. behandlet  

 Tilsynsrådets skrivelse af 13. juni 1995, og kan i den anledning meddele, at  

 kommunens tekniske forvaltningen påny har besigtiget forholdene på stedet, og  

 rettet kloakplanen, så denne er i overensstemmelse med de faktiske forhold.
 Den korrigerede kloakplan vedlægges i mål 1:1.000, og den  

 omhandlede gamle ledning er markeret med grønt.
 Det fremgår af planen, at ledningen umiddelbar ser ud til at  

 være en 20 cm. lang lerrørsledning, der er tilsluttet den offentlige kloak i  

 en  

 unummereret brønd på brøndstrækning 21-22. Det har også vist sig, at  

 ledningen  

 af højdemæssige grunde ikke kunne krydse kloakledningen og derfor er blevet  

 tilsluttet denne.
 Vest for tilslutningsbrønden må det forventes, at der fortsat  

 ligger ca. 180 m af ledningen, som har afløb til (X) Sø.
Disse forhold stemmer overens med oplysningerne i teknisk  

 forvaltnings skrivelse af 1. juni 1995." Et medlem af kommunalbestyrelsen kunne ikke gå ind for  

 besvarelsen og medsendte følgende særudtalelse til tilsynsrådet:
 Undertegnede kommunalbestyrelsesmedlem ( ) er imod (X) Kommunes  

 svarskrivelse d.d. i ovennævnte sag.
 Min begrundelse er, at nævnte borger, (A), har været udsat for  

 en uretfærdig og helt uacceptabel sagsbehandling i nævnte sag  siden  

 juni  

 1992.
 Og samtidig er det nu fastslået, at ejendommen er tilsluttet  

 offentlig kloak, hvorfor sagen er blevet politisk afgjort på et forkert  

 grundlag, med fejlagtig givne oplysninger.
 Tilsynsrådet videresendte d. 31. august 1995 udtalelsen med  

 bilag til Miljøstyrelsen så det anførte kunne indgå i grundlaget for  

 Miljøstyrelsens udtalelse.
 Den 2. september 1995 fremsatte A bl.a. følgende bemærkninger  

 over for Tilsynsrådet i anledning af kommunens udtalelse af 17. august 1995:
 Endelig skal jeg tillade mig at fremkomme med en bemærkning til  

 den rettede kloakplan, som er medsendt fra Teknisk Forvaltning.
Det kunne se ud på tegningen, som om den omhandlede kloakledning  

 har sin begyndelse på parkeringspladsen ved det tidligere forsamlingshus.  

 Dette  

 er ikke rigtigt.
På stedet, hvor ledningen begynder på tegningen, findes en  

 gennemløbsbrønd, der  som tidligere anført  modtager et ganske  

 betydeligt  

 tilløb fra en fortsættelse af ledningen mod øst.
Det er, hvad der blev  

 konstateret ved Teknisk Forvaltnings besigtigelse af forholdene i april 1992,  

 og jeg finder, at det er en undladelse af at orientere om de faktiske  

 forhold,  

 når dette ikke fremgår af den nu  

  

 rettede  

  

 kloakplan." Tilsynsrådet videresendte d. 6. september 1995 grundejerens  

 bemærkninger til Miljøstyrelsen så disse også kunne indgå i grundlaget for  

 Miljøstyrelsens udtalelse.
 X Kommune bemærkede i et brev til tilsynsrådet af 19. oktober  

 1995 bl.a. følgende til As brev af 2. september 1995:
(A) har ret i, at der i vort brev er en skrivefejl, idet ordet  

 lang ikke burde forekomme på det givne sted.
Det kan dog  

 umiddelbart ses, at  

 der er tale om en skrivefejl.
Det er korrekt, at ledningen fortsætter mod øst  

 med en ukendt længde og placering, men det må være sagen uvedkommende.
Vi  

 mener  

 følgelig ikke, at nævnte brev indeholder nye oplysninger til sagen. Den 1. december 1995 afgav Miljøstyrelsen udtalelse til  

 Tilsynsrådet for Y Amt.
Miljøstyrelsen udtalte bl.a. følgende:
 Det fremgår fortsat ikke af sagsakterne, hvilken status den  

 omhandlede ledning har, og da det udfra kommunens udtalelser heller ikke  

 tyder  

 på, at dokumentation herfor kan fremskaffes, må Miljøstyrelsen udtale sig på  

 baggrund af de foreliggende oplysninger.
 Miljøstyrelsen må udfra de af kommunen afgivne oplysninger lægge  

 til grund, at der i 1971, hvor kloakeringen af området blev foretaget, ikke  

 fandtes spildevandsførende ledninger, som havde status af offentlig kloak, i  

 den omhandlede del af (X) by.
 Den omtvistede ledning er derfor sandsynligvis, som af kommune  

 anført, en gammel drænledning, hvortil spildevandet blev ledt efter at være  

 blevet renset i en septiktank eller lignende, før kloakeringen af området  

 fandt  

 sted.
 Formålet med kloakeringen med området har sandsynligvis været,  

 at alt spildevand skulle ledes til det offentlige spildevandsanlæg.
Det fremgår ikke af sagsakterne, at tidligere drænledninger på  

 grunden (H-vej  ) skulle indgå i det nye spildevandsanlæg, ligesom det  

 forekommer unødvendigt set i lyset af, at der er ført stikledning frem til  

 ejendommens grundgrænse.
Det fremgår endvidere ikke af sagsakterne, at der  

 skulle nedlægges offentlige spildevandsledninger på grunden (H-vej  ).
 Da der således sandsynligvis er tale om en privat drænledning,  

 påhviler udgifterne til vedligeholdelse ikke den offentlige kloakforsyning,  

 idet denne alene er ansvarlig for vedligeholdelse af offentlige  

 spildevandsanlæg.
Ved skrivelse af november 1971 har ejendommene i området fået  

 påbud om at tilslutte sig det på grunden indlagte kloakstik, ligesom  

 eventuelle  

 septiktanke, trixtanke eller sivebrønde skulle fjernes eller ombygges til  

 gennemløbsbrønde.
Det tyder således på, at ejeren af ejendommen (H-vej  ) har  

 fået et påbud om at tilslutte alt spildevand til det nyindførte stik og  

 sløjfe  

 tidligere spildevandsløsninger.
 Da dette påbud øjensynligt ikke er efterkommet, har kommunen  

 været berettiget til at påtale dette og forlange forholdet lovliggjort.
 Det følger af miljøbeskyttelseslovens § 28, stk. 3, hvorefter  

 der er tilslutningspligt for ejendomme, når stikledning er ført frem til  

 grundgrænsen.
Dette er uddybet i § 12 i bekendtgørelse om  

 spildevandstilladelser m.v. efter miljøbeskyttelseslovens kapitel 3 og 4,  

 hvorefter grundejerne inden for kloakoplandet er forpligtede til for egen  

 regning at tilslutte spildevand til kloakkerne gennem lukkede ledninger, når  

 der er ført stikledning frem til grundgrænsen, idet kommunalbestyrelsen  

 afgør,  

 hvornår den fysiske tilslutning skal være gennemført.
Kommunalbestyrelsens  

 afgørelser i denne forbindelse kan ikke påklages til anden administrativ  

 myndighed.
 Miljøstyrelsen skal endelig gøre opmærksom på, at det er  

 styrelsens opfattelse, at såfremt en ejendom er tilsluttet det offentlige  

 spildevandsanlæg har denne både ret og pligt til at tillede alt spildevand  

 inklusiv regnvand til kloakken.
En kommune har således hjemmel til at påbyde en ejendom inden  

 for kloakopland at tilslutte sig til den offentlige kloak og aflede alt  

 husspildevand til denne.
Grundejeren har på den anden side ret til at tillede  

 alt sit husspildevand, herunder regnvand, medmindre ejendommen ikke er  

 tilsluttet for regnvand.
Såfremt regnvand ønskes bortskaffet på anden vis,  

 kræver dette en tilladelse." I et brev til tilsynsrådet af 11. december 1995 kommenterede A  

 Miljøstyrelsens udtalelse.
X Kommune meddelte i et brev til tilsynsrådet af 16. februar  

 1996 at As breve af 6. og 20. november 1995 ikke gav anledning til  

 yderligere  

 bemærkninger.
Kommunen tilføjede at den pågældende ledning var omfattet af  

 vandløbslovens bestemmelser om private vandløb og at kommunens kloakforsyning  

 følgelig ikke havde samme forpligtelser over for den som over for offentlige  

 kloakledninger.
Tilsynsrådet for Y Amt udtalte sig om sagen den 10. juni 1996.  

 Tilsynsrådet fandt efter det foreliggende, herunder udtalelserne fra  

 ressortministeriet, Miljø- og Energiministeriet, ikke grundlag for at fastslå  

 at X kommune havde handlet ulovligt ved sin afgørelse om drift og  

 vedligeholdelse af den i sagen omhandlede ledning og om lovliggørelse af  

 tilslutningsforholdene.
Tilsynsrådet anførte bl.a. følgende i udtalelsen:
Det tilsyn, som de almindelige kommunale tilsynsmyndigheder  

 varetager med primærkommunerne i henhold til § 47, stk. 2, i lov om  

 kommunernes  

 styrelse, er et legalitetstilsyn.
Det betyder, at Tilsynsrådet kun kan gribe  

 ind over for en kommunalbestyrelses handlinger eller undladelser, hvis de  

 klart  

 er i strid med lovgivningen.
Tilsynsrådet kan ikke tage stilling til hensigtsmæssigheden af  

 en kommunes sagsbehandling, eller om denne er i overensstemmelse med god  

 forvaltningsskik.
Tilsynet omfatter således ikke spørgsmål om f.eks.  

 sagsbehandlingens tilrettelæggelse eller sagsbehandlingstiden, medmindre  

 tilsidesættelsen har karakter af en ulovlighed.
 Tilsynsrådet kan endelig ikke tage stilling til spørgsmål, der  

 som tvister af privatretlig karakter henhører under domstolene.
 Tilsynsrådet finder efter det foreliggende, herunder  

 udtalelserne fra ressortministeriet, Miljø- og Energiministeriet, ikke  

 grundlag  

 for at fastslå, at (X) kommune har handlet ulovligt ved sin afgørelse om  

 drift  

 og vedligeholdelse af den i sagen omhandlede ledning og om lovliggørelse af  

 tilslutningsforholdene.
 Det tilføjes, at en endelig konstatering af ansvaret for  

 kloakeringsforholdene på Deres ejendom må antages at kræve en bevisførelse,  

 som  

 kun kan finde sted under en retssag.
Som anført har Tilsynsrådet ikke kompetence til at tage stilling  

 til de af Dem fremsatte klager over sagsbehandlingen.
Det bemærkes herved, at  

 det er kommunalbestyrelsen eller dens udvalg, der afgør, om der foreligger  

 det  

 fornødne grundlag for en beslutning eller en udtalelse, ligesom det er  

 borgmesteren og i sidste instans kommunalbestyrelsen, der tager stilling til  

 administrationens sagsbehandling.
 Det tilføjes, at kommunalbestyrelsen ikke efter Tilsynsrådets  

 opfattelse har undladt at efterkomme anmodninger fra Tilsynsrådet.
Tilsynsrådet foretager herefter ikke videre i anledning af Deres  

 henvendelse." A bad herefter i et brev af 15. september 1996 til  

 Kommunalbestyrelsen i X Kommune om at sagen blev genoptaget med henblik på en  

 vurdering af kommunens sagsbehandling.
A klagede bl.a. over kommunens  

 sagsbehandlingstid og tilføjede følgende :
 Det er således aldrig undersøgt, hvilke andre ejendomme/arealer,  

 der er tilsluttet den pågældende kloakledning.
Der er aldrig taget konkret  

 stilling til, hvem vedligeholdelsen af kloakledningen påhviler  altså  

 hvem der  

 skal betale for rensning og reparation af den, hvis den igen stopper til.
Og  

 hvis den er så dårlig, som det anføres, bør den naturligvis renoveres inden  

 for  

 en overskuelig fremtid; men hvornår og af hvem skal den renoveres? Da  

 ledningen  

 ikke kun går gennem vores, men også gennem andre lodsejeres haver, er det jo  

 ikke uden en vis almen interesse, hvornår og hvordan det skal ske.
" Borgmesteren besvarede As henvendelse d. 19. september 1996 og  

 anførte bl.a. følgende:
 Med hensyn til sagsbehandlingen er det kommunalbestyrelsens og  

 mit ansvar, at der sker en fornuftig sagsbehandling i overensstemmelse med  

 god  

 forvaltningsskik.
 Det kan godt være, at der i sagsbehandlingens lange forløb har  

 været en for dig lang ekspeditionstid, hvilket kommunen herved må beklage.
Sluttelig kan det anføres, at udgiften til oprensning og  

 reparation af private ledninger påhviler ledningsejer og brugere, dog således  

 at det normalt er en udgift for den grundejer, på hvis matrikel at skaden på  

 ledningen er sket." I et brev til kommunen af 22. september 1996 fastholdt A at han  

 ønskede den samlede kommunalbestyrelses stillingtagen til hans brev.  

 Borgmesteren afviste dette i et brev af 30. september 1996.
 A rettede herefter på ny henvendelse til Tilsynsrådet for Y Amt.  

 I et brev af 2. november 1996 skrev A bl.a. følgende:
 I Tilsynsrådets skrivelse af 10. juni 1996 anføres bl.a., at  

 'Tilsynsrådet kan ikke tage stilling til hensigtsmæssigheden af en kommunes  

 sagsbehandling, eller om denne er i overensstemmelse med god  

 forvaltningsskik.'  

 Og senere '--- det er kommunalbestyrelsen eller dens udvalg, der afgør, om  

 der  

 foreligger det fornødne grundlag for en beslutning eller en udtalelse,  

 ligesom  

 det er borgmesteren og i sidste instans kommunalbestyrelsen, der tager  

 stilling  

 til administrationens sagsbehandling'.
Jeg skal herefter tillade mig at spørge, om jeg har ret i min  

 antagelse af, at Tilsynsrådet ikke har taget stilling til, om sagen har været  

 tilstrækkeligt og korrekt oplyst i forbindelse med behandlingen i Teknisk  

 Udvalg, og om behandlingen kan betragtes som værende i overensstemmelse med  

 god  

 forvaltningsskik, men at man henviser disse spørgsmål til behandling i  

 kommunalbestyrelsen som den instans, der alene har kompetence hertil." Tilsynsrådet for Y Amt svarede den 17. oktober 1996 bl.a.  

 følgende:
 De spørger i brevet, om De har ret i Deres antagelse af, at  

 Tilsynsrådet ikke har taget stilling til,  

  

 om  

  

 sagen har været tilstrækkeligt og korrekt oplyst i forbindelse med  

 behandlingen  

 i teknisk udvalg, og  

  

 om  

  

 behandlingen  

 kan betragtes som værende i overensstemmelse med god forvaltningsskik.
Som anført i Tilsynsrådets brev af 10. juni 1996 til Dem kan  

 Tilsynsrådet kun gribe ind over for en kommunalbestyrelses handlinger eller  

 undladelser, hvis de klart er strid med lovgivningen.
Tilsynsrådet kan derfor  

 ikke tage stilling til hensigtsmæssigheden af en kommunes sagsbehandling,  

 eller  

 om denne er i overensstemmelse med god forvaltningsskik.
Tilsynet omfatter  

 således ikke spørgsmål om f.eks. sagsbehandlingens tilrettelæggelse eller  

 sagsbehandlingstiden, med mindre tilsidesættelsen har karakter af en  

 ulovlighed.
Tilsynsrådet foretager fortsat ikke videre i sagen, men kan i  

 det hele henholde sig til sin skrivelse af 10. juni 1996." D. 21. oktober 1996 klagede A til mig.
Den 1. juli 1997 skrev jeg til A at jeg på det foreliggende  

 grundlag var afskåret fra at behandle hans klage direkte over for X Kommune.  

 Jeg henviste til at mine muligheder for at behandle klager over den kommunale  

 (og amtskommunale) forvaltning efter reglerne i den tidligere ombudsmandslov  

 var undergivet visse begrænsninger således at ombudsmanden ikke kan tage  

 stilling til afgørelser eller andre forhold i kommunen fra før 1. januar  

 1997.  

 Jeg tilføjede at grundejeren i  

 klagen havde rejst en række konkrete spørgsmål vedrørende kommunens  

 afgørelser,  

 og at kommunen telefonisk over for en af mine medarbejdere havde oplyst at  

 man  

 ville besvare disse spørgsmål skriftligt.
Endelig meddelte jeg at jeg på den  

 baggrund havde besluttet ikke at foretage mig mere i anledning af As  

 henvendelse på daværende tidspunkt (§ 16, stk. 1, i lov nr. 473 af 12. juni  

 1996), men bad A afvente kommunens svar før han tog stilling til om der var  

 grundlag for at rette henvendelse til mig igen.
 X Kommune besvarede d. 12. august 1997 As spørgsmål på følgende  

 måde:
 Folketingets Ombudsmand har i brev til (X) Kommune meddelt, at  

 han ikke finder, at kommunen har givet Dem udtrykkeligt svar på spørgsmålet  

 om,  

 hvorvidt en kommunal parkeringsplads, (X) Ungdomsklub og det kommunale  

 forsamlingshus eller andre ejendomme er eller har været tilsluttet den  

 private  

 kloakledning.
 Efter telefonisk aftale med ombudsmandens kontor meddeles herved  

 et konkret svar på spørgsmålet.
 Ungdomsklubben har til huse i det tidligere forsamlingshus.  

 Bygningen med den omhandlede parkeringsplads ejes af kommunen.
I forbindelse med Deres kloaksag blev kommunen opmærksom på, at  

 parkeringspladsen havde afløb til det gamle dræn, som en del af Deres ejendom  

 også har afløb til.
Dette forhold blev omgående rettet.
Man har ikke noteret  

 sig, hvilken dato det skete.
Før byen blev kloakeret i 1970, havde forsamlingshuset og flere  

 andre ejendomme afløb til drænet.
Hvor mange og hvilke ejendomme har kommunen  

 ikke konkrete oplysninger om.
På nuværende tidspunkt er Deres ejendom den  

 eneste, der afleder spildevand til drænet." D. 10. september 1997 bad A kommunen om en uddybende besvarelse.  

 Den 15. oktober 1997 modtog A svar fra borgmesteren.
 Den 27. oktober 1997 rettede A på denne baggrund ny henvendelse  

 til Tilsynsrådet for Y Amt.
 Tilsynsrådet for Y Amt svarede d. 17. november 1997 bl.a.  

 følgende:
 I brev af 27. oktober 1997 har De på ny bedt tilsynsrådet  

 behandle klage over (X) kommunes behandling af en sag om Deres ejendoms  

 kloaktilslutning.
Folketingets Ombudsmand skrev den 1. juli 1997 til Dem, at (X)  

 kommune burde give Dem svar på spørgsmålet om, hvorvidt andre ejendomme  

 benyttede eller havde benyttet end af Dem til afledning af spildevand.  

 Ombudsmanden har endvidere anført, at kommunen burde svare på spørgsmål om,  

 hvorvidt kommunens udvalg under sagen har modtaget korrekte oplysninger om,  

 hvorvidt ledningen overhovedet er tilsluttet kloakken.
Der henvises af  

 ombudsmanden til en mindretalsudtalelse om, at det nu er 'fastslået, at  

 ejendommen er tilsluttet offentlig kloak, hvorfor sagen er blevet politisk  

 afgjort på et forkert grundlag, men fejlagtigt givne oplysninger'.
I et brev af 12. august 1997, underskrevet af borgmesteren og  

 kommunaldirektøren, har kommunen besvaret spørgsmålet om andre ejendommes  

 tilslutning til ledningen.
Tilsynsrådet har ikke bemærkninger til dette svar.
Tilsynsrådet har fortsat ikke grundlag for at fastslå, at  

 teknisk udvalg og kommunalbestyrelse har behandlet sagen på grundlag af  

 urigtige og mangelfulde oplysninger fra forvaltningen, eller at denne  

 tilbageholder oplysninger m.v.
I øvrigt kan tilsynsrådet ikke behandle klager  

 over forvaltningens sagsbehandling.
Kompetencen hertil tilkommer udvalgene og  

 kommunalbestyrelsen.
 Tilsynsrådet skal i øvrigt bemærke, at en borger ikke, medmindre  

 andet er fastsat i lovgivningen, har krav på, at en sag behandles i  

 kommunalbestyrelsen eller iøvrigt på et bestemt niveau i kommunen.  

 Kommunalbestyrelsen kan delegere sin kompetence til udvalg og til  

 forvaltningen.
Tilsynsrådet finder fortsat ikke grundlag for at fastslå, at (X)  

 kommune har handlet ulovligt ved sin behandling af sagen, og kan i det hele  

 henholde sig til sin udtalelse af 10. juni 1996. I udtalelsen er det blandt  

 andet anført, at den endelige konstatering af ansvaret for kloakforholdene på  

 Deres ejendom må antages at kræve en bevisførelse, som kun kan finde sted  

 under  

 en retssag." Den 26. november 1997 anførte A bl.a. følgende over for  

 tilsynsrådet:
 I skrivelse af 17. november 1997 meddeler Tilsynsrådet for (Y)  

 Amt, at man ikke har bemærkninger til det svar, som er givet af (X) Kommune  

 vedr. spørgsmålet om andre ejendommes tilslutning til den omhandlede ledning.
 Svaret fra kommunen er, at 'På nuværende tidspunkt er Deres  

 ejendom den eneste, der afleder spildevand til drænet'.
 For fuldkommenhedens skyld skal jeg påpege, at der med dette  

 svar reelt er tale om 'kommunens gæt'.
 I et svar til Tilsynsrådet af 19. oktober 1995 oplyses det fra  

 (X) Kommune, at 'Det er korrekt, at ledningen fortsætter mod øst med en  

 ukendt  

 længde og placering, men det må være sagen uvedkommende'.
Dette er en bekræftelse af en flere gange konstateret  

 kendsgerning, nemlig at ledningen ikke begynder med tilslutningen af vores  

 ejendom.
Det er også konstateret, at ledningen fra 'fortsættelsen mod øst'  

 medfører ret betydelige mængder af spildevand.
Men det er aldrig undersøgt,  

 hvor dette spildevand stammer fra.
Der er således intet grundlag for  

 Kommunens  

 oplysning om, at vores ejendom er den eneste, der afleder spildevand til  

 drænet.
I forbindelse med et ærinde i anden anledning på Teknisk  

 Forvaltning den 21. august 1997 traf jeg kommuneingeniør (D). Jeg spurgte, om  

 der på det seneste (dvs. senere end oktober 1995) er foretaget undersøgelse  

 af  

 ledningens forløb og af eventuelle tilslutninger til den. (D) oplyste, at det  

 er der ikke.
Man kender altså fortsat intet til dens fortsættelse mod øst.
Måske burde dette forhold med i vurderingen af det svar,  

 Kommunen har afgivet på foranledning af Ombudsmanden." Samtidig rettede A igen henvendelse til mig og bad mig om at  

 undersøge sagen.
Jeg meddelte den 10. december 1997 at det på grund af As  

 fornyede henvendelse til tilsynsrådet ikke var hensigtsmæssigt at jeg på  

 daværende tidspunkt tog stilling til sagen.
Jeg bad A afvente tilsynsrådets  

 svar før han tog stilling til om der var grundlag for at klage til mig.
 Tilsynsrådet meddelte samme dato at rådet kunne henholde sig til  

 sine tidligere udtalelser i sagen.
Den 17. december 1997 klagede A til mig igen.
A præciserede sin  

 klage således:
 1. (X) Kommunes behandling af sagen vedr. vores ejendoms  

 kloaktilslutning, således som jeg har søgt at gøre rede for den i min  

 tidligere  

 henvendelse til Ombudsmanden.
2. Behandlingen i Tilsynsrådet for (Y) Amt af min klage over (X)  

 Kommunes behandling af sagen.
Specielt finder jeg det vanskelig at forstå, at  

 Tilsynsrådet kan betragte anvendelsen af urigtige oplysninger i Kommunens  

 sagsbehandling som acceptabel.
Ligeledes har Tilsynsrådet under hele  

 sagsbehandlingen accepteret Kommunens undladelse af at give svar på spørgsmål  

 rejst fra min side og derefter fremsat over for Kommunen af Tilsynsrådet  

 selv.  

 Senest har Tilsynsrådet i h.t.
Rådets skrivelse af 17. november og gentaget i  

 skrivelse af 10. december 1997 ikke bemærkninger til det svar, der på et  

 åbenbart urigtigt og mangelfuldt grundlag er afgivet af Kommunen i skrivelsen  

 af 12. august 1997, og ej heller til det forhold, at Kommunen nu igen helt  

 undlader at svare på de øvrige konkret stillede spørgsmål." Den 11. juni 1998 bad jeg Tilsynsrådet for Y Amt om en udtalelse  

 til brug for min behandling af grundejerens klage.
Jeg skrev bl.a. følgende  

 til  

 tilsynsrådet:
I.
Oplysningsgrundlaget for (X) Kommunes afgørelse:
 Tilsynsrådet bedes i udtalelsen komme ind på om kommunens oplysningsgrundlag  

 forud for den oprindelige afgørelse har været tilstrækkeligt, jf. de  

 almindelige forvaltningsretlige regler om sagsoplysning (officialprincippet).
II.
Tilsynsrådets kompetence i spørgsmålet om  

 oplysningsgrundlaget:
 Om kommunens oplysningsgrundlag fremgår af tilsynsrådets udtalelse  

 af 10. juni 1996 bl.a. følgende:
Som anført har Tilsynsrådet ikke kompetence til at tage  

 stilling til de af Dem fremsatte klager over sagsbehandlingen.
Det bemærkes  

 herved, at det er kommunalbestyrelsen eller dens udvalg, der afgør, om der  

 foreligger det fornødne grundlag for en beslutning eller en udtalelse,  

 ligesom  

 det er borgmesteren og i sidste instans kommunalbestyrelsen, der tager  

 stilling til administrationens sagsbehandling. Tilsynsrådet bedes i udtalelsen nærmere redegøre for den retsopfattelse  

 som der i citatet er givet udtryk for, set i forhold til det almindelige  

 forvaltningsretlige officialprincip.
III.
Tilsynsrådets afslag på genoptagelse:
 Tilsynsrådet bedes i udtalelsen tage stilling til om oplysningsgrundlaget  

 forud for afslaget på genoptagelse har været tilstrækkeligt.
Tilsynsrådet bedes endvidere uddybe sin passus om at den  

 endelige konstatering af ansvaret for kloakforholdene på (A)s ejendom  

 må  

 antages at kræve en bevisførelse, som kun kan finde sted under en retssag.  

 Rådet bedes desuden redegøre for hvilken betydning dette forhold er tillagt  

 for  

 den aktuelle sag." Tilsynsrådet for Y Amt anførte bl.a. følgende i en udtalelse til  

 mig af 18. august 1998:
 Ad I.  

 Oplysningsgrundlaget for (X) kommunes afgørelse:
 Tilsynsrådet var ved afgivelsen af sin udtalelse af 10. juni  

 1996 opmærksom på, at der forelå betydelig uklarhed om status for ejendommens  

 kloak- og afledningsforhold på tidspunktet for kommunens oprindelige  

 afgørelse  

 af sagens 2 hovedspørgsmål:
1) om kommunen var forpligtet til at refundere (A) udgifterne  

 til rensning af kloakken i foråret 1992, og 2) om kommunens påbud om tilslutning af hele den pågældende  

 ejendoms kloaksystem til det offentlige kloaksystem var lovligt.
 Tilsynsrådet fandt imidlertid ikke grundlag på at antage, at det  

 på dette tidspunkt havde været muligt for kommunen at tilvejebringe et mere  

 fyldestgørende oplysningsgrundlag for dens afgørelse.
 Tilsynsrådet her herved også lagt vægt på, at Miljøstyrelsen i  

 sin skrivelse af 1. december 1995 udtalte, at det ud fra kommunens udtalelser  

 ikke tydede på, at dokumentation for, hvilken status den omhandlede  

 spildevandsledning har, kan fremskaffes.
 Miljøstyrelsen udtalte samtidig på grundlag af de yderligere  

 oplysninger, der senere var tilvejebragt,  

  

 at  

  

 der sandsynligvis er tale om en privat drænledning,  

  

 at  

  

 udgifterne til vedligeholdelse derfor ikke påhviler den  

 offentlige kloakforsyning, og  

  

 at  

  

 kommunen har været berettiget til at forlange forholdene lovliggjort.
 Tilsynsrådet fandt herefter  uanset at der stadig var uklarhed  

 i oplysningsgrundlaget  ikke grundlag for at fastslå, at kommunens  

 afgørelse  

 af de anførte 2 hovedspørgsmål var i strid med lovgivningen på  

 spildevandsområdet.
Ad II.
Tilsynsrådets  

 kompetence i spørgsmålet om oplysningsgrundlaget.
 Tilsynsrådet har i udtalelsen af 10. juni 1996 blandt andet  

 anført, at det er kommunalbestyrelsen eller dens udvalg, der afgør, om der  

 forligger det fornødne grundlag for en beslutning eller en udtalelse.
 Denne formulering bygger på den kommunalretlige grundsætning om,  

 at en sag skal være således oplyst, at der foreligger et forsvarligt  

 beslutningsgrundlag, men at det inden for vide grænser tilkommer  

 kommunalbestyrelsen at afgøre, hvilke oplysninger der skal være til stede,  

 for  

 at der kan træffes beslutning i en sag.
 Grundsætningen vedrører imidlertid spørgsmålet om  

 kommunalbestyrelsesmedlemmers adgang til at kræve yderligere oplysninger  

 tilvejebragt, før kommunalbestyrelsen afgør en sag.
 Forskelligt herfra er en borgers krav på, at en offentlig  

 myndighed drager omsorg for, at de nødvendige undersøgelser foretages og de  

 nødvendige oplysninger foreligger, inden myndigheden træffer afgørelse i hans  

 sag.
 Tilsynsrådet må derfor beklage den forkerte formulering af denne  

 del af udtalelsen af 10. juni 1996.
 Tilsynsrådet har endvidere udtalt, at det er borgmesteren og i  

 sidste instans kommunalbestyrelsen, der tager stilling til administrationens  

 sagsbehandling.
Denne udtalelse bygger på reglen i § 31, stk. 2, 1.pkt.,  

 hvorefter borgmesteren har den øverste daglige ledelse af kommunens  

 administration.
Borgmesteren er i så henseende imidlertid bundet af navnlig  

 de  

 generelle vedtagelser om kommunens administrative struktur, som  

 kommunalbestyrelsen har vedtaget, men kommunalbestyrelsen kan også træffe  

 beslutninger om enkeltsagers afgørelse, f.eks. ændre borgmesterens afgørelse  

 af  

 en klage over en kommunalt ansat.
 Udtalelsen er imidlertid i sin formulering for kategorisk, også  

 sammenholdt med det foregående punktum, hvor Tilsynsrådet udtaler, at  

 Tilsynsrådet ikke har kompetence til at tage stilling til (A)s klager  

 over  

 sagsbehandlingen.
 Som led i det almindelige legalitetstilsyn falder det også inden  

 for Tilsynsrådets kompetence ved behandlingen af en sag som den foreliggende  

 at  

 påse, om kommunalbestyrelsens eventuelle generelle og konkrete vedtagelser  

 vedrørende sagsbehandlingen i den kommunale administration er i  

 overensstemmelse med lovgivningen, navnlig forvaltningsloven, eller om  

 kommunalbestyrelsen ved ikke at gribe ind over for den kommunale  

 administrations handlinger har udvist ulovlig passivitet.
 Tilsynsrådet må derfor beklage, at denne del af det citerede  

 afsnit er misvisende.
 For så vidt angår Tilsynsrådets vurdering af  

 oplysningsgrundlaget i den konkrete sag henvises til det under I anførte.
Ad III.
Tilsynsrådets  

 afslag på genoptagelse.
 Efter Tilsynsrådets opfattelse forelå der ikke på tidspunktet  

 for anmodningen om genoptagelse nye spørgsmål eller oplysninger, der havde  

 afgørende betydning for Tilsynsrådets vurdering af sagens 2 hovedspørgsmål.
 Endvidere havde Tilsynsrådet tidligere indhentet en udtalelse  

 fra Miljøstyrelsen, jfr. ovenfor under I om indholdet af denne udtalelse.
 For så vidt angår Tilsynsrådets udtalelse om, at den endelige  

 konstatering af ansvaret for kloakforholdene må antages at kræve en  

 bevisførelse, som kun kan finde sted under en retssag, skal Tilsynsrådet  

 bemærke, at Tilsynsrådet hermed har villet tilkendegive, at afgørelsen af  

 spørgsmålene om, hvorvidt kommune er forpligtet til at betale de udgifter,  

 som  

 (A) har afholdt, og om, hvorvidt (A) har mulighed for at kræve erstatning hos  

 ejendommens tidligere ejere, på grund af bevisførelsen må henhøre under  

 domstolene.
 Tilsynsrådet har som anført under I med støtte i Miljøstyrelsens  

 skrivelse af 1. december 1995 udtalt, at rådet ikke fandt grundlag for at  

 fastslå, at (X) kommune har handlet i strid med spildevandslovgivningen ved  

 at  

 afslå at refundere udgifterne til rensning af kloakken.
 Den endelige afgørelse af spørgsmålet om kommunens  

 erstatningsansvar, herunder om kommunen på andet grundlag må bære en risiko i  

 erstatningsretlig henseende, f.eks. som følge af mangelfuld registrering  

 eller  

 tilsyn med hensyn til opfyldelsen af landvæsenskommissionens kendelse af 1.  

 juli 1970, må efter Tilsynsrådets opfattelse henhøre under domstolene.
Spørgsmålet om tidligere ejeres eventuelle erstatningsansvar  

 falder det uden for Tilsynsrådets kompetence at tage stilling til." A fremsatte bemærkninger til tilsynsrådets udtalelse i et brev  

 af  

 2. september 1998.
 Tilsynsrådet fremsatte bemærkninger til As brev i et brev til  

 mig af 22. september 1998.
Ombudsmandens udtalelse Afgrænsning af ombudsmandens undersøgelse Indtil 1. januar 1997 var ombudsmandens muligheder for at behandle klager  

 over kommuner begrænsede idet jeg efter § 4, stk. 2, i den dagældende  

 ombudsmandslov (lovbek. nr. 642 af 17. september 1986) kun kunne behandle  

 klager over forhold som kunne påklages til en statslig myndighed.
Denne  

 begrænsning i ombudsmandens kompetence over for kommunerne findes ikke  

 længere efter den nugældende ombudsmandslov (  

 lov nr. 473 af 12. juni 1996  

 ).
De har klaget til mig over forhold i (X) Kommune som ligger før  

 1. januar 1997. Jeg er derfor afskåret fra at tage direkte stilling til (X)  

 Kommunes afgørelser og sagsbehandling.
Min undersøgelse af sagen vedrører  

 derfor alene tilsynsrådets udtalelser af 10. juni 1996 og 17. november 1996.
Kommunaltilsynet Som anført af Tilsynsrådet for (Y) Amt er det kommunale tilsyn  

 et legalitetstilsyn.
Tilsynsrådet fører således tilsyn med lovligheden af  

 kommunens dispositioner i den forstand at tilsynsrådet påser at kommunen ikke  

 har tilsidesat offentligretlige regler, både lovfæstede regler  f.eks.  

 forvaltningsloven og offentlighedsloven  og uskrevne retsregler   

 f.eks. den  

 almindelige forvaltningsretlige lighedsgrundsætning.
De kommunale tilsynsmyndigheder er ikke klageorganer, men skal  

 af egen drift påse at kommunerne overholder lovgivningen.
De har  ud  

 over  

 anvendelsen af de i kommunestyrelsesloven hjemlede sanktioner   

 mulighed for at fremkomme med vejledende  

 udtalelser, egentlige henstillinger eller konstaterende pålæg.
 Jeg henviser til Emil le Maire mfl., Lov om kommunernes styrelse  

 med kommentarer (1996), s. 239f, og Karsten Loiborg mfl., Forvaltningsret  

 (1994), s. 508 og 517.
 Min undersøgelse vedrører spørgsmålet om hvorvidt Tilsynsrådet  

 for (Y) Amts prøvelse af (X) Kommunes afgørelser har været i overensstemmelse  

 med disse regler.
Notatpligt § 6 i offentlighedsloven (lov nr. 572 af 19. december 1985)  

 indeholder følgende bestemmelse om offentlige myndigheders notatpligt:
  

  

 § 6.  

  

 I sager, hvor  

 der vil blive truffet afgørelse af en forvaltningsmyndighed, skal en  

 myndighed,  

 der mundtligt modtager oplysninger vedrørende en sags faktiske  

 omstændigheder,  

 der er af betydning for sagens afgørelse, eller som på anden måde er bekendt  

 med sådanne oplysninger, gøre notat om indholdet af oplysningerne.
Det gælder  

 dog ikke, såfremt oplysningerne i øvrigt fremgår af sagens dokumenter.
 Reglerne om notatpligt er en del af de forvaltningsretlige  

 regler, og tilsynsmyndighederne skal derfor påse at de overholdes.
Det fremgår af Deres brev til (X) Kommune af 17. maj 1992 og af  

 kommunens brev til Dem af 2. marts 1993 at kommunens tekniske forvaltning på  

 grundlag af en henvendelse fra Dem foretog en besigtigelse af Deres  

 kloakeringsforhold i foråret 1992. I de sagsakter jeg har modtaget fra  

 Tilsynsrådet for (Y) Amt, foreligger der ikke noget notat om resultatet af  

 besigtigelsen.
Jeg må derfor lægge til grund at kommunen ikke udarbejdede  

 notat  

 herom.
Jeg må endvidere lægge til grund at resultatet af besigtigelsen  

 har haft betydning for (X) Kommunes afslag på Deres anmodning om godtgørelse  

 af  

 udgifter til oprensning af kloakken af 25. maj 1992, men at kommunen først i  

 brev til Dem af 2. marts 1993 refererede til forhold som var konstateret ved  

 besigtigelsen.
Jeg bemærker i den forbindelse at notatpligten efter min  

 opfattelse må antages at bestå uanset om sagsparten eventuelt selv er  

 tilstede  

 ved besigtigelsen, jf.
Folketingets Ombudsmands beretning for 1971, s. 163*.
 Efter min opfattelse burde Tilsynsrådet for (Y) Amt derfor have  

 taget stilling til om (X) Kommune havde overholdt reglerne om notatpligt for  

 så  

 vidt angår den foretagne besigtigelse.
Begrundelse Ifølge forvaltningslovens § 22 har den der modtager en skriftlig  

 afgørelse, krav på at afgørelsen er ledsaget af en begrundelse medmindre  

 afgørelse fuldt ud giver den pågældende medhold.
Forvaltningslovens § 24  

 fastsætter nærmere om de krav som begrundelsen skal opfylde.
Bestemmelsen har  

 følgende ordlyd:
  

  

 § 24.  

  

 En begrundelse  

 for en afgørelse skal indeholde en henvisning til de retsregler, i henhold  

 til  

 hvilke afgørelsen er truffet.
I det omfang, afgørelsen efter disse regler  

 beror  

 på et administrativt skøn, skal begrundelsen tillige angive de hovedhensyn,  

 der  

 har været bestemmende for skønsudøvelsen.
 Stk. 2.  

  

 Begrundelsen  

 skal endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3.  

  

 Begrundelsens  

 indhold kan begrænses, idet omfang partens interesse i at kunne benytte  

 kendskab til denne til varetagelse af sit tarv findes at burde vige for  

 afgørende hensyn til den pågældende selv eller til andre private eller  

 offentlige interesser, jfr. § 15. De kommunale tilsynsmyndigheder har pligt til ved bedømmelsen af  

 kommunale afgørelser at påse at forvaltningslovens regler om begrundelse er  

 overholdt.
 (X) Kommunes afslag på Deres anmodning om godtgørelse af  

 udgifter til oprensning af kloakken af 25. maj 1992 indeholder ingen  

 henvisning  

 til de retsregler der dannede grundlag for afgørelsen.
Det samme gælder kommunens pålæg af 11. august 1993 om at al  

 afledning af spildevand fra Deres ejendom senest den 30. april 1994 skulle  

 tilsluttes til kloakken i  

 (H-vej),  

 og kommunens ændring af påbudet af 5. september 1994  

 således at tilslutning først skal ske ved ejerskifte.
Disse afgørelser  

 indeholder heller ikke henvisning til de hovedhensyn som har været  

 bestemmende  

 for kommunens skøn vedrørende tidspunktet for gennemførelsen af  

 tilslutningen.
Særlig for så vidt angår afgørelsen af 5. september 1994,  

 bemærker jeg at afgørelsen  selv om den stiller Dem bedre end  

 afgørelsen af  

 30. april 1994  ikke isoleret betragtet kan antages at være en  

 begunstigende  

 afgørelse.
Afgørelsen er fortsat bebyrdende uanset at virkningen af  

 afgørelsen  

 er udsat til tidspunktet for overdragelsen af ejendommen.
Afgørelsen er  

 derfor  

 omfattet af forvaltningslovens regler om begrundelsespligt.
 I udtalelserne fra Tilsynsrådet for (Y) Amt af 10. juni 1996 og  

 17. november 1997 kommer tilsynsrådet ikke ind på spørgsmålet om hvorvidt  

 begrundelserne for (X) Kommunes afgørelser opfylder forvaltningslovens krav.  

 Som ovenfor anført er efterprøvelsen af overholdelsen af forvaltningslovens  

 begrundelsesregler omfattet af tilsynsrådets tilsyn med kommunerne.  

 Tilsynsrådet for (Y) Amt burde derfor have udtalt sig om begrundelserne og  

 samtidig have taget stilling til de mangelfulde begrundelsers betydning for  

 afgørelsernes lovlighed.
 Jeg har gjort Tilsynsrådet for (Y) Amt bekendt med min  

 opfattelse.
Oplysningsgrundlag For en offentlig forvaltningsmyndighed gælder at myndigheden er  

 ansvarlig for at de nødvendige oplysninger foreligger  og dermed for at  

 de  

 nødvendige undersøgelser er foretaget  forinden myndigheden træffer en  

 afgørelse  

 (officialprincippet).
Medmindre andet er fastsat i loven, er det myndigheden selv der  

 afgør hvilke oplysninger som er nødvendige for at kunne træffe afgørelse i  

 sagen.
Denne vurdering forudsætter en konkret stillingtagen til hvad der i  

 den  

 enkelte sag er et tilstrækkeligt og forsvarligt grundlag for at kunne træffe  

 den materielt rigtige afgørelse.
Jeg henviser til  

 Carl Aage Nørgaard mfl., Forvaltningsret   

 Sagsbehandling (1995), s. 120ff, og Kaj Larsen mfl., Forvaltningsret (1994),  

 s.  

 297ff.
Det antages endvidere at en myndighed er forpligtet til at  

 genoptage behandlingen af en sag såfremt der i forbindelse med en  

 genoptagelsesbegæring fremkommer nye faktiske oplysninger af så væsentlig  

 betydning for sagen at der er en vis sandsynlighed for at afgørelsen ville  

 have  

 fået et andet indhold hvis oplysningerne havde foreligget ved myndighedens  

 oprindelige behandling af sagen.
Jeg henviser til Karsten Loiborg mfl.,  

 Forvaltningsret, s. 611.
Som ovenfor anført skal tilsynsrådet bl.a. påse om kommunen har  

 tilsidesat offentligretlige retsregler.
Officialprincippet og reglerne om  

 genoptagelse af en forvaltningsafgørelse er offentligretlige retsregler som  

 er  

 omfattet af tilsynsrådets tilsyn med kommunen.
Tilsynsrådet skal således i  

 forbindelse med efterprøvelsen af konkrete afgørelser fra kommunen påse om  

 kommunen har foretaget en tilstrækkelig og forsvarlig sagsoplysning og i  

 fornødent omfang har genoptaget behandlingen af tidligere afgjorte sager.
 Tilsynsrådet for (Y) Amt skrev i udtalelsen af 10. juni 1996  

 bl.a. følgende til Dem:
 Som anført har Tilsynsrådet ikke kompetence til at tage stilling  

 til de af Dem fremsatte klager over sagsbehandlingen.
Det bemærkes herved, at  

 det er kommunalbestyrelsen eller dens udvalg, der afgør, om der foreligger  

 det  

 fornødne grundlag for en beslutning eller en udtalelse.
 Denne formulering i udtalelsen til Dem må efter min opfattelse  

 mest naturligt forstås sådan at Tilsynsrådet for (Y) Amt ikke mente det faldt  

 inden for rådets kompetence at tage stilling til om (X) Kommune havde  

 foretaget  

 en tilstrækkelig sagsoplysning.
Tilsynsrådet for (Y) Amts har imidlertid i  

 udtalelsen til mig af 18. august 1998 forklaret at man med formuleringen  

 sigtede til spørgsmålet om kommunalbestyrelsesmedlemmers adgang til at kræve  

 yderligere oplysninger tilvejebragt før kommunalbestyrelsen afgør en sag.  

 Formuleringen sigtede således ikke på en borgers krav på at en offentlig  

 myndighed drager omsorg for at de nødvendige undersøgelser foretages og de  

 nødvendige oplysninger foreligger inden myndigheden træffer afgørelse i hans  

 sag.
Tilsynsrådet har samtidig beklaget den forkerte formulering af denne del  

 af udtalelsen til Dem af 10. juni 1996.
 Jeg må herefter lægge til grund at tilsynsrådet er enig i at  

 tilsynet med kommunerne omfatter en efterprøvelse af om en kommune har  

 foretaget en tilstrækkelig og forsvarlig sagsoplysning inden kommunen traf  

 afgørelse i en konkret sag.
 Jeg kan tilslutte mig tilsynsrådets beklagelse af formuleringen  

 i udtalelsen af vedrørende dette forhold.
I samme udtalelse til mig af 18. august 1998 har Tilsynsrådet  

 for (Y) Amt anført at tilsynsrådet ved afgivelsen af udtalelsen til Dem af  

 10.  

 juni 1996 var opmærksom på at der forelå betydelig uklarhed om status for  

 ejendommens kloak- og afledningsforhold på tidspunktet for kommunens  

 oprindelige afgørelse.
Tilsynsrådet fandt imidlertid ikke grundlag for at  

 antage at det på dette tidspunkt havde været muligt for kommunen at  

 tilvejebringe et mere fyldestgørende oplysningsgrundlag for kommunens  

 afgørelse.
Forud for kommunens afgørelse af 25. maj 1992 om afslag på Deres  

 anmodning om refusion af udgifter til kloakspuling havde kommunen foretaget  

 besigtigelse af kloakforholdene på Deres ejendom.
Som anført tidligere i  

 afsnittet om notatpligten foreligger der ikke i sagen noget notat om omfanget  

 og resultatet af denne besigtigelse.
I brev af 17. maj 1992 har De anført at  

 besigtigelsen vedrørte opgravningen på Deres grund samt gennemløbsbrønden på  

 parkeringspladsen.
De har endvidere anført at det under besigtigelsen  

 konstateredes at gennemstrømningen af vand i gennemløbsbrønden var stor idet  

 der i løbet af kort tid blev pumpet 10.000 liter vand op. (X) Kommune har  

 ikke  

 bestridt Deres oplysninger om besigtigelsen.
 Forud for kommunens afgørelse af 11. august 1993 om pålæg om  

 tilslutning til kloakken i (H-vej) havde kommunen gennemgået de gamle  

 kloaksager samt gennemført en tv-undersøgelse af afledningsrørets tilstand.  

 Tv-undersøgelsen var ikke vedlagt sagens akter som jeg modtog fra  

 Tilsynsrådet  

 for (Y) Amt, men (X) Kommune har anført følgende om undersøgelsen i  

 henholdsvis  

 brev til Dem af 11. august 1993 og  

 i  

 kommunens udtalelse til tilsynsrådet af 9. marts 1995 :
 Du anfører herudover, at du ikke har modtaget en orientering om  

 TV-undersøgelserne af ledningerne i området.
Det kan du da ikke mene.
Jeg har  

 personligt gennemgået dem med dig her på forvaltningen, hvor vi så både  

 billeder og kort over hvor lidt fjernsynet kunne gennemse.
  Kloak-TV undersøgelsen afslørede, at den gamle ledning var i  

 stærk nedbrud med mange brud og revner, samt at den mange steder var så  

 tilstoppet af rødder, at man måtte opgive at få kameraet igennem.
 Det fremgår af beslutningsprotokol af 19. maj 1993 for (X)  

 Kommunes udvalg for teknik og miljø at det vedrørende de faktiske forhold  

 blev  

 lagt til grund at Deres ejendom kun var tilsluttet det offentlige kloaksystem  

 med en del af afledningen mens resten ikke var tilsluttet det offentlige  

 kloaksystem, men stadig udledtes til en gammel ledning.
 Af udskrift fra beslutningsprotokol for møde i (X) Kommunes  

 udvalg for teknik og miljø den 15. juni 1994 fremgår ligeledes at det  

 vedrørende de faktiske forhold blev lagt til grund at Deres ejendom ikke  

 fuldt  

 ud var tilsluttet den offentlige kloak.
 I en udtalelse fra (X) Kommune af 1. juni 1995 til Tilsynsrådet  

 for (Y) Amt oplyste kommunen at man fortsat ikke var sikker på om den  

 omhandlede ledning var tilsluttet den offentlige kloak.
 I kommunens notat vedrørende sagen af 8. august 1995 var det  

 anført at det centrale i sagen var at da Deres ejendom blev sluttet til den  

 offentlige kloak i forbindelse med kloakering af byen, glemte  

 kloakmesteren  

 at tilslutte nogle afløb i den bageste del af ejendommen.
 I en udtalelse til tilsynsrådet af 17. august 1995 oplyste (X)  

 Kommune imidlertid at man på ny havde besigtiget forholdene på stedet.  

 Kommunen  

 havde i den forbindelse konstateret at den omhandlede ledning var tilsluttet  

 den offentlige kloak i en unummereret brønd på brøndstrækning 21-22.
 Det fremgår af (X) Kommunes afgørelser at kommunen ved  

 afgørelserne havde lagt vægt på oplysningerne vedrørende ledningens  

 tilslutningsforhold til den offentlige kloak.
Som det fremgår af ovenstående, havde (X) Kommune imidlertid  

 ikke undersøgt ledningens udstrækning og tilslutningsforhold inden den traf  

 afgørelse om afslag på Deres anmodning om refusion, om at Deres ejendom i sin  

 helhed skulle tilsluttes den offentlige kloakledning i (H-vej), og om ændring  

 af fristen for tilslutning til kloakledningen i (H-vej). Tilsynsrådet for (Y)  

 Amt burde derfor efter min opfattelse have udtalt at der ikke forelå  

 tilstrækkelige oplysninger i sagen på de tidspunkter hvor kommunen traf  

 afgørelse i sagen.
Jeg har lagt vægt på at oplysninger om ledningens  

 udstrækning og tilslutningsforhold kunne få væsentlig betydning for kommunens  

 stillingtagen til om ledningen var en integreret del af den offentlige  

 kloakering i (X) by, og derfor var af central betydning for kommunens  

 afgørelser i Deres sag.
Jeg har desuden lagt vægt på at der ikke foreligger  

 oplysninger om praktiske hindringer for at disse oplysninger blev  

 tilvejebragt  

 før afgørelserne blev truffet.
Da kommunen i udtalelsen af 17. august 1995 erkendte at den  

 omhandlede kloakledning ikke som hidtil antaget var uden forbindelse med den  

 offentlige kloakledning, men var tilsluttet denne i en unummereret brønd på  

 brøndstrækning 21-22, foranledigede dette ikke at kommunen genoptog  

 behandlingen af sagen.
Efter min opfattelse kan denne situation i den  

 konkrete  

 sag  hvor De fra sagens begyndelse havde henvist til at ledningen var  

 tilsluttet den offentlige kloak, men hvor kommunen hidtil havde haft den  

 modsatte opfattelse og lagt vægt på denne opfattelse ved de trufne afgørelser  

   

 sidestilles med det ovenfor anførte om fremkomsten af væsentlige nye  

 oplysninger i forbindelse med anmodninger om genoptagelse.
Tilsynsrådet burde  

 derfor have taget stilling til om fremkomsten af denne væsentlige nye  

 oplysning  

 gjorde det nødvendigt at kommunen genoptog sin behandling af sagen med  

 henblik  

 på at overveje om de tidligere trufne afgørelser skulle ændres.
Efter der er blevet bragt klarhed over spørgsmålet om den  

 omhandlede lednings tilslutning til den offentlige kloak, er der fortsat  

 væsentlige forhold i sagen som kommunen ikke har søgt at afdække.
Det fremgår  

 således af kommunens udtalelse af 17. august 1995 at det forventes at der  

 vest  

 for den nævnte unummererede brønd stadig er 180 m af kloakledningen med afløb  

 til (X) Sø. Desuden oplyste kommunen i brevet af 19. oktober 1995 at det er  

 korrekt at ledningen fra Deres ejendom fortsætter mod øst med en ukendt  

 længde  

 og placering. (X) Kommune har ganske vist i brevet af 12. august 1997 udtalt  

 at  

 Deres ejendom på daværende tidspunkt var den eneste der afledte spildevand  

 til  

 drænet, men det fremgår ikke hvilke faktiske oplysninger der har dannet  

 grundlag for denne udtalelse.
Jeg må derfor lægge til grund at der fortsat  

 ikke  

 foreligger sikre oplysninger om den omhandlede lednings udstrækning og  

 tilslutningsforhold vest for den nævnte unummererede brønd og øst for Deres  

 ejendom, herunder om eventuel tilslutning af andre ejendomme end Deres.
Allerede da kommunen modtog oplysningerne i Deres brev af 17.  

 maj 1992 om den meget betydelige tilstrømning af spildevand til ledningen og  

 om  

 den tilsyneladende sammenhæng mellem ledningen og gennemløbsbrønden på  

 parkeringspladsen ved ungdomsklubben, var der efter min opfattelse anledning  

 til at undersøge de nævnte forhold nærmere.
Oplysning om de nævnte forhold  

 måtte antages at være af væsentlig betydning for om kommunen skulle træffe  

 afgørelse i sagen over for andre grundejere end Dem.
En undersøgelse af  

 kloakledningens  

 udstrækning og tilslutningsforhold måtte desuden antages at være af væsentlig  

 betydning for kommunens forpligtelser til at ajourføre kommunens  

 spildevandsplan og til at føre tilsyn med spildevandsanlæg i henhold til  

 kapitel 3 og 16 i bekendtgørelse nr. 310 af 25. april 1994 om  

 spildevandstilladelser m.v. efter miljøbeskyttelseslovens kapitel 3 og 4.  

 Denne  

 bekendtgørelse er nu erstattet af bekendtgørelse nr. 501 af 21. juni 1999,  

 men  

 var gældende på tidspunktet for tilsynsrådets bedømmelse af sagen.
Der  

 foreligger ikke oplysninger om at det ville have været forbundet med  

 praktiske  

 vanskeligheder for kommunen at foretage de nævnte undersøgelser forud for de  

 trufne afgørelser.
Efter min opfattelse burde tilsynsrådet derfor også af  

 disse  

 grunde have anmodet kommunen om at give nærmere oplysninger om årsagen til at  

 den ikke havde søgt at indhente disse oplysninger inden den traf afgørelse i  

 sagen.
De kommunale tilsynsmyndigheder vil normalt indhente en  

 udtalelse fra den pågældende ressortmyndighed inden de tager stilling til om  

 en  

 kommune har overtrådt regler i speciallovgivningen, jf.
Emil le Maire og  

 Niels  

 Preisler, Lov om kommunernes styrelse med kommentarer, 2. udg. (1996), s.  

 246.  

 I den foreliggende sag indhentede Tilsynsrådet for (Y) Amt to udtalelser fra  

 Miljøstyrelsen.
Spørgsmålet om hvorvidt (X) Kommune havde haft et  

 tilstrækkeligt oplysningsgrundlag i sagen, er ikke omtalt i udtalelserne der  

 blot indeholder en bemærkning om at kommunens udtalelser i sagen tydede på at  

 dokumentation for ledningens status ikke kunne fremskaffes.
Miljøstyrelsen  

 var  

 af tilsynsrådet alene var blevet anmodet om at tage stilling til om (X)  

 Kommunes afgørelser var i strid med lovgivningen på spildevandsområdet.
 Herefter, og da den almindelige forvaltningsretlige lovgivning  

 ikke hører under Miljøstyrelsens ressort, forudsatte tilsynsrådets bedømmelse  

 af om (X) Kommune havde overholdt officialprincippet i den foreliggende sag,  

 ikke at der forelå en udtalelse herom fra Miljøstyrelsen.
 Jeg har gjort Tilsynsrådet for (Y) Amt bekendt med min  

 opfattelse.
Konklusion Efter min opfattelse burde Tilsynsrådet for (Y) Amt således have  

 taget stilling til om (X) Kommune havde opfyldt offentlighedslovens regler om  

 notatpligt, forvaltningslovens regler om begrundelse, den offentligretlige  

 grundsætning om myndighedernes pligt til at sørge for den nødvendige og  

 forsvarlige oplysning af sagen samt reglerne om genoptagelse af tidligere  

 afgjorte sager.
 Hvis det måtte fastslås at (X) Kommunes afgørelser led af  

 mangler vedrørende de nævnte forhold, burde Tilsynsrådet for (Y) Amt samtidig  

 have taget stilling til disse manglers betydning for afgørelsernes lovlighed.
På baggrund af karakteren af manglerne ved (X) Kommunes  

 afgørelser har jeg henstillet til Tilsynsrådet for (Y) Amt at genoptage sagen  

 med henblik på at tilsynsrådet tager stilling til manglernes betydning for  

 lovligheden af (X) Kommunes afgørelser. Tilsynsrådet meddelte efterfølgende at A havde tilbagekaldt  

 klagen til tilsynsrådet med henvisning til at han nu havde indgået forlig med  

 kommunen.
 Jeg foretog mig herefter ikke videre i sagen.
 NOTER: (*) FOB 1971, s. 163.
