 I medfør af § 40, nr. 7, i lov nr. 316 af 4. juni 1986 om Københavns  

 Fondsbørs fastsættes:
 § 1.  Aktier i selskaber, hvis aktiekapital er mindst  

 2 mill. kr., men ikke overstiger 15 mill. kr., kan optages til notering på  

 Københavns Fondsbørs på aktiemarked III, hvis der senest ved optagelsen til  

 notering udbydes mindst 15 pct. af aktiekapitalen, dog mindst 1 mill. kr.,  

 til offentligt salg.
 Stk. 2.  Udvides aktiekapitalen til et beløb over 15  

 mill. kr., skal selskabet søge optagelse til officiel notering på Københavns  

 Fondsbørs.
 Stk. 3.  Overstiger selskabets egenkapital 30 mill. kr.,  

 kan fondsbørsbestyrelsen bestemme, at selskabet skal søge optagelse til  

 officiel notering på Københavns Fondsbørs.
 § 2.  Ved ansøgning om optagelse til notering må der  

 til rådighed for offentligheden foreligge en efter fondsbørsbestyrelsens skøn  

 acceptabel beskrivelse af selskabet, indeholdende dets historie og nuværende  

 virkeområde samt dets resultatopgørelse og balance i en treårig periode,  

 eller hvis selskabet ikke har drevet virksomhed i 3 år, mindst eöt  

 revideret og af generalforsamlingen godkendt regnskab.
Stk. 2.  Forhøjelse af aktiekapitalen skal, medmindre  

 generalforsamlingen ved særlig beslutning træffer anden bestemmelse eller  

 forhøjelsen sker ved en fondsaktieemission eller som betaling for hel eller  

 delvis overtagelse af en bestående virksomhed, foregå ved offentlig  

 tegningsindbydelse og således, at de nye aktier forlods tilbydes selskabets  

 aktionærer.
Tegningsindbydelsen skal indeholde meddelelse om baggrunden for  

 kapitaludvidelsen samt en redegørelse for driftens forløb siden det sidst  

 afsluttede og offentliggjorte regnskab.
 § 3.  §§ 1-3, § 5, § 11, §§ 13-22, §§ 24-26 og § 27 i  

 bekendtgørelse nr. 813 af 13. november 1986 om betingelserne for optagelse  

 til officiel notering af værdipapirer på Københavns Fondsbørs finder  

 tilsvarende anvendelse.
 § 4.  Bekendtgørelsen træder i kraft den 1. januar  

 1987. Samtidig ophæves bekendtgørelse nr. 528 af 10. november 1983 om  

 betingelse for optagelse til notering af mindre og mellemstore selskaber på  

 aktiemarked III.
