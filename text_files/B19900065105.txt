 I henhold til § 5, stk. 1, i lov om statsstøtte til visse private skoler,  

 jf. lovbekendtgørelse nr. 659 af 25. oktober 1988, og i tilslutning til § 27,  

 stk. 2, 2. pkt., og § 30, stk. 1 og 2, i bekendtgørelse nr. 586 af 31. august  

 1989 om statstilskud til frie kostskoler, fastsættes:
Generelle bestemmelser om revisors virksomhed § 1.  Virksomhed efter denne bekendtgørelse  

 (revisionsbekendtgørelsen) udføres af en statsautoriseret revisor eller en  

 registreret revisor.
 § 2.  Revisor har adgang til alle oplysninger, som  

 revisor finder af betydning for udførelse af sin virksomhed, herunder skolens  

 regnskabsmateriale og bestyrelsens forhandlingsprotokol.
Revision af årsregnskabet § 3.  Revisionen udføres i overensstemmelse med god  

 offentlig revisionsskik, jf. § 3 i lov om revision af statens regnskaber m.v.
 § 4.  Revisionen omfatter skolens årsregnskab, jf.  

 kapitel 5 i Kulturministeriets bekendtgørelse nr. 586 af 31. august 1989 om  

 statstilskud til frie kostskoler (tilskudsbekendtgørelsen).
Stk. 2.  Revisor attesterer årsregnskabet.
Det skal  

 fremgå, at regnskabet er revideret i overensstemmelse med reglerne i  

 revisionsbekendtgørelsen.
Forbehold skal fremgå af påtegningen.
§ 5.  Revisor tilrettelægger revisionen under hensyn  

 til skolens administrative struktur og forretningsgang, herunder intern  

 kontrol og andre forhold af betydning for regnskabsaflæggelsen.
Uanmeldt  

 beholdningseftersyn foretages mindst en gang årligt.
Stk. 2.  Revisor udarbejder en revisionsplan som  

 grundlag for revisionen.
Revisionen foretages sædvanligvis i årets løb og kan  

 udføres ved stikprøvevise undersøgelser.
 Stk. 3.  Ved revisionen efterprøver revisor:
 § 6.  Revisionen omfatter kontrol med, at lønudgifter  

 m.v. til forstander og lærere er i overensstemmelse med gældende regler.  

 Kontrollen udføres ved stikprøvevise undersøgelser af:
 Stk. 2.  Revisor kontrollerer, om der foreligger  

 ansættelseskontrakter for forstandere og lærere, jf. lønbekendtgørelsens § 1.
 Stk. 3.  Revisor kontrollerer, om skolens oplysninger  

 til brug for beregning af endeligt rammetilskud, herunder årselevtallet, er  

 opgjort korrekt. Årselevtallet skal være opgjort efter reglerne i  

 Kulturministeriets cirkulære af 22. august 1989 om kursuslængder og  

 årselevtal ved de frie kostskoler og skal være i overensstemmelse med  

 elevbetalingen ifølge skolens regnskab.
§ 7.  Revisor fører en revisionsprotokol.
Protokollen  

 indeholder:
 Stk. 2.  Kopi af protokollen indsendes til Direktoratet  

 for Folkeoplysning, Frie Grundskoler m.v. sammen med årsregnskabet.
Kontrol af oplysninger til brug ved beregning af rammetilskud § 8.  Revisor kontrollerer, at skolens oplysninger til  

 brug ved beregning af rammetilskud (udgiftsbehovet) er opgjort i  

 overensstemmelse med reglerne i kapitel 3 i tilskudsbekendtgørelsen.  

 Kontrollen udføres ved stikprøvevise undersøgelser.
 Stk. 2.  Revisor attesterer oplysningerne, før de  

 indsendes til direktoratet.
 § 9.  I forbindelse med attestation af oplysninger  

 vedrørende forskud på rammetilskud påser revisor:
 § 10.  I forbindelse med attestation af oplysninger  

 vedrørende endeligt rammetilskud kontrollerer revisor:
 Underretning om lovovertrædelser m.v.
§ 11.  Bliver revisor opmærksom på lovovertrædelser  

 eller tilsidesættelser af forskrifter af væsentlig betyddning i forbindelse  

 med forvaltningen af skolens midler, underretter revisor straks skolens  

 bestyrelse og påser, at bestyrelsen inden 3 uger sender indberetning til  

 direktoratet.
Revisors bemærkninger indsendes sammen med indberetningen.
Stk. 2.  Bliver revisor under sin revision eller på  

 anden måde opmærksom på, at fortsættelse af skolens drift er usikker af  

 økonomiske grunde, jf. tilskudsbekendtgørelsens § 30, stk. 2, underretter  

 revisor straks skolens bestyrelse.
Revisors bemærkninger indsendes til  

 direktoratet sammen med bestyrelsens redegørelse.
 Ikrafttræden m.v.
 § 12.  Bekendtgørelsen træder i kraft den 1. oktober  

 1990 og har virkning for revision af årsregnskaber fra og med 1990 og kontrol  

 af udgiftsbehov fra og med forskud på tilskud for 1991 og endeligt tilskud  

 for 1990.
 Stk. 2.  Bekendtgørelse nr. 601 af 11. oktober 1988 om  

 revision m.v. ved folkehøjskoler, landbrugsskoler, husholdningsskoler og  

 efterskoler ophæves med virkning for revision af årsregnskaber for 1990 og  

 følgende år og kontrol af udgiftsbehov fra og med forskud på tilskud for 1991  

 og endeligt tilskud for 1990.
Kulturministeriet, den 18. september  

 1990 P.M.V.
 E.B.
