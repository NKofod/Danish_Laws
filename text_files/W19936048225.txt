Varemærket BLØDDYR (ordmærke), ansøgt registreret for alle varer  

 klasse 30, ikke fundet forveksleligt med varemærket BLÆVREDYR, omfattende  

 bl.a. chokolade- og sukkervarer i klasse 30. BLØDDYR og BLÆVREDYR hverken  

 auditivt eller visuelt forvekslelige År 1993, den 24. juni afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.
V 45/91: Klage fra Ahlgren Danmark A/S, Hvidovre,  

 v/Internationalt Patentbureau over Patentdirektoratets afgørelse af 6. maj  

 1991 af varemærke- ansøgning nr.
VA 0789/1989 efter indsigelse fra Toms  

 Chokolade A/S, Ballerup.
Den 7. februar 1989 indleverede C.
R.
Evers & Co A/S, Farum, en  

 ansøgning om registrering af varemærket BLØDDYR (ordmærke) for alle varer i  

 klasse 30. Ansøgningen blev den 18. oktober 1989 bekendtgjort i Dansk  

 Varemærketidende.
Ved skrivelse af 25. oktober 1989 nedlagde Toms Chokolade A/S, Ballerup, i  

 medfør af varemærkelovens § 20, stk. 2, indsigelse mod registrering af det  

 ansøgte mærke.
I skrivelsen anførtes følgende:
 »Indsigelsen sker på grundlag af vor registrering af varemærket  

 »BLÆVREDYR«, reg.nr. 986/1969 omfattende bl.a. kl. 30, chokolade-  

 og sukkervarer.
Det helt væsentlige element i såvel det anmeldte som vort varemærke består  

 af overbegrebet »DYR«, medens »BLØD-»/»blævret«  

 er adjektiver af identisk betydning, som klart leder tanken hen på  

 konsistensen.
Som følge heraf er det anmeldte varemærke »BLØDDYR«  

 forveksleligt med vort ovenfor anførte varemærke BLÆVREDYR'.
Visuelt findes også forvekslelighed, idet »BLØD-» og  

 »BLÆVRE-» starter med de samme 2 konsonanter.
At den forreste del  

 af ordet »BLÆVRE-» er på 2 stavelser sammenlignet med  

 »BLØD-», bevirker kun en yderst begrænset forskel«.
 I skrivelse af 27. juni 1990 bestred ansøgeren, at det ansøgte mærke er  

 forveksleligt med varemærket BLÆVREDYR og anførte:
 »Indledningsvis henvises til bogstaveringsmæssig forskel mellem de to  

 mærker, hvoraf indsigernes mærke består af tre stavelser, mens det ansøgte  

 mærke kun indeholder to stavelser.
 Herudover bevirker forskellen mellem vokalerne Ø og Æ en overordentlig  

 tydelig klanglig forskel mellem de to ord, ligesom forskellen i ordenes  

 længde tydeligt gør sig gældende i disses udtale.
 Hertil kommer, at det ansøgte mærke, ordet BLØDDYR, er betegnelsen for en  

 almindelig kendt dyreart, mens indsigernes mærke må opfattes som et kunstord,  

 der ved almindelig brug let kunne opfattes som et skældsord.
 Det ansøgte mærke anvendes - og vil blive anvendt - alene for  

 »vingummi« og »blød lakrids«, og ansøgerne er villige til  

 og ønsker at begrænse ansøgningen til kun at omfatte disse varearter, som  

 mærket er indarbejdet for: der er i perioden fra januar til 1. november 1989  

 solgt 55.000 poser »Bløddyr« som vist på vedlagte illustration samt  

 derudover mere end seks tons »Bløddyr« i løs vægt.
 Det bemærkes, at direktoratet trods eksistensen af det registrerede mærke  

 BLÆVREDYR og det ansøgte mærke BLØDDYR nu også har accepteret og bekendtgjort  

 varemærket SLASKEDYR, hvis lighed med BLÆVREDYR og BLØDDYR efter vor  

 opfattelse er den samme som ligheden mellem de to ældre mærker indbyrdes.
 Der ses således ingen anledning til at nægte det ansøgte mærke  

 registrering, og det henstilles derfor, at indsigelsen tilbagevises, og at  

 det ansøgte mærke registreres for ovennævnte varearter'.
 Indsigeren bemærkede hertil i skrivelse af 9. august 1990:
»Det bestrides, at der mellem Æ og Ø er en klanglig forskel af  

 betydning, som anført af indsiger.
Tværtimod findes forskellen mellem de to  

 vokaler at være væsentlig mindre end forskellen mellem de fleste vokaler.
 Ordet »BLÆVREDYR« kan opfattes som en barnlig betegnelse for  

 bløddyr, hvilket yderligere understreger forvekslingsrisikoen, da anmelders  

 produkt må siges ganske særligt at henvende sig til børn.
 Det bestrides, at anmelders mærke er indarbejdet ved salg af 55.000 poser  

 samt 6 tons i løsvægt siden 1. november 1989. Det skal anføres, at vi herfra  

 tager forbehold for at kræve markedsføringen af »BLØDDYR« standset.
Det kan ikke tiltrædes, at varemærket »SLASKEDYR« har en  

 lignende grad af forvekslingsrisiko som »BLØDDYR« i forhold til  

 »BLÆVREDYR«.
Der er væsentlig større forskel i bogstaveringen, og  

 begrebet »SLASKEDYR« er almindelig kendt som betegnelse for bløde  

 stofdyr til småbørnslegetøj.
 Med disse bemærkninger opretholdes vor indsigelse'.
 Ansøgeren anførte i skrivelse af 30. januar 1991 følgende:
 »I besvarelse af den med direktoratets skrivelse af 15. august 1990  

 fremsendte supplerende indsigelse fra Toms Chokolade A/S skal vi anføre, at  

 det fra ansøgerens side naturligvis fastholdes, at der lydligt består en ikke  

 uvæsentlig forskel mellem vokalerne Æ og Ø.
 Ligeledes må det fastholdes, at der er en betydelig visuel forskel mellem  

 ordene BLØDDYR og BLÆVREDYR, et tostavelsesord kontra et trestavelsesord, der  

 kun har slutstavelsen fælles.
Hertil kommer forskellen i udtale, hvor dels forskellen mellem vokalerne Ø  

 og Æ gør sig gældende, dels forskellen i ordenes længde og herudover den  

 betragtelige forskel i ordenes artikulation.
Mens ordet BLØDDYR udtales med  

 en enkelt mundbevægelse, kræver udtalen af BLÆVREDYR en hel række bevægelser  

 af læber og tunge.
At mærkerne ej heller begrebsmæssigt eller med hensyn til associationer  

 ligger meget tæt på hinanden, mener vi ligeledes ligger klart.
Der henvises  

 herved samtidig til, hvad tidligere er anført vedrørende betegnelsen  

 SLASKEDYR, som nu er registreret for hele klasse 30 under VR 5199 1990.
Endelig vil vi pege på, at begge de foreliggende mærker, i det omfang det  

 drejer sig om bløde, som dyr udformede lakrids- og sukkervarer, herunder  

 vingummi, formentlig må karakteriseres som meget svage.
I denne forbindelse  

 henvises til vort indlæg af 27. juni 1990, hvori anførtes, at ansøgermærket  

 alene bruges - og ønskes registreret - for »vingummi og blød  

 lakrids«.
Denne varefortegnelse kan præciseres yderligere, nemlig til  

 »vingummi og blød lakrids begge udformet som dyr«.
Det er klart, at  

 denne varefortegnelse ikke kan føre til, at ansøgermærket i sig selv bliver  

 stærkt, men lige så klart, at den vil bidrage til at akcentuere selve de  

 foreliggende betegnelsers manglende forvekslelighed mærkeretligt.
 Vi skal derfor på ny henstille, at indsigelsen tilbagevises, og at det  

 ansøgte mærke derefter registreres'.
 Patentdirektoratet traf afgørelse i sagen den 6. maj 1991 og tog  

 indsigelsen til følge med følgende begrundelse:
»Da der er varesammenfald, er det afgørende for, om der foreligger  

 forvekslelighed, om der er mærkelighed mellem ordnene Bløddyr og Blævredyr.  

 Dette mener direktoratet er tilfældet.
Det er direktoratets opfattelse, at  

 ordene, der begge ender på -dyr og begynder med bogstaverne Bl, visuelt  

 ligger tæt på hinanden.
Uanset om Bløddyr er en kendt betegnelse for en  

 bestemt slags dyr, hvad der ikke er tilfældet med Blævredyr, giver mærkerne  

 de samme associationer og ligger derfor også begrebsmæssigt nær hinanden.  

 Direktoratet er enig i, at mærkerne lydligt adskiller sig noget fra hinanden  

 under hensyn til vokalerne Æ og Ø, og det forhold, at der er tre stavelser i  

 Blævredyr, men efter en samlet vurdering af den visuelle, begrebsmæssige og  

 lydlige lighed mener direktoratet, at mærkerne må anses for forvekslelige.  

 Det skal tilføjes, at direktoratet har lagt vægt på, at  

 begyndelsesbogstaverne, der særligt fæster sig i købernes bevidsthed, er de  

 samme i de to ord, hvilket ikke er tilfældet i forholdet Slaskedyr over for  

 Blævredyr og Bløddyr.
 Indsigelsen må herefter tages til følge, og ansøgningen afslås i medfør af  

 bestemmelsen i § 14, stk. 1, nr. 6 i varemærkeloven, da det ansøgte mærke er  

 forveksleligt med det under VR 986 1969 registrerede varemærke«.
Denne afgørelse har ansøgeren ved skrivelse af 3. juli 1991 indbragt for  

 Patentankenævnet med påstand om, at mærket BLØDDYR ikke kan anses for  

 forveksleligt med mærket BLÆVREDYR.
I skrivelse af 17. december 1991 anførtes  

 som klagebegrundelse følgende:
 »Det må imidlertid af flere grunde bestrides at ordene BLØDDYR og  

 BLÆVREDYR frembyder en sådan lighed at de bør anses for forvekslelige.
 Som anført i vort indlæg af 27. juni 1990 (bilag 3) består det ansøgte  

 mærke af to stavelser, mens indsigernes mærke er et tre-stavelsesord og kun  

 een stavelse, nemlig den beskrivende slutstavelse -DYR er fælles.
 Mærkernes indledningsbestanddele BLØD og BLÆVRE adskiller sig i  

 bogstavering såvel som i udtale så tydeligt fra hinanden at forveksling kan  

 betragtes som udelukket og det samme gælder udtalen af mærkerne BLØDDYR og  

 BLÆVREDYR.
 Hertil kommer, at BLØDDYR er en almindeligt kendt dyregruppe omfattende  

 bl.a. snegle, muslinger og blæksprutter, mens BLÆVREDYR er et kunstord, der  

 leder tanken i retning af noget geleagtigt og som derfor i begrebsmæssig  

 henseende nærmer sig det ligeledes i vort indlæg af 27. juni 1990 nævnte  

 varemærke SLASKEDYR.
Patentdirektoratet anfører i begrundelsen for afgørelsen at  

 »blød« og »blævre« er adjektiver af identisk betydning,  

 hvilket må bestrides, idet »blød« i almindelighed blot angiver den  

 egenskab ved et materiale, at det giver efter for et tryk.
Jord, brød, dej,  

 ost o.s.v. er bløde materialer, bløddyr er dyr, hvis legeme mangler knogler  

 og derfor er bløde.
I modsætning hertil kan nævnes gele og kraftsky, der er  

 blævrende.
 Der er således både visuelt, auditivt og begrebsmæssigt betragtelige  

 forskelle mellem BLØDDYR og BLÆVREDYR, hvorfor vi henstiller, at  

 direktoratets afgørelse ændres og at indsigelsen tilbagevises, således at det  

 ansøgte mærke kan registreres i henhold til ansøgningen'.
 I skrivelse af 21. april 1992 fastholdt indsigeren sin indsigelse under  

 henvisning til den af direktoratet trufne afgørelse.
 Ansøgningen er den 19. august 1992 meddelt overdraget til klageren.
 Ankenævnet har behandlet sagen på sit møde den 16. marts 1993.
For klageren mødte cand.jur.
Ulla Wennermark og produktchef Peter Nørgård.
 Indsigeren mødte ikke.
Cand.jur.
Ulla Wennermark forelagde sagen, idet hun i det væsentlige  

 henholdt sig til de skriftlige indlæg i sagen, som hun nærmere uddybede og  

 kommenterede under bl.a. henvisning til retspraksis og direktoratets samt  

 ankenævnets registreringspraksis.
Til støtte for, at ordene BLØDDYR og  

 BLÆVREDYR ikke er forvekslelige blev fremhævet såvel den visuelle som  

 auditive forskel, herunder det forskellige antal stavelser, ordenes  

 forskellige betoning og klanglige forskel.
BLÆVREDYR måtte anses som et  

 kunstord, og ordet fandtes hverken i ordbog over det danske sprog (ODS) eller  

 i Politikens slangordbog.
Heller ikke begrebsmæssigt bestod en lighed.  

 Eksempelvis ville børn opfatte BLØDDYR som slik men BLÆVREDYR som en  

 fantasibetegnelse.
 I en over sagen indhentet udtalelse har indsigeren i skrivelse af 2. april  

 1993 meddelt ankenævnet »... at der endnu ikke er blevet markedsført  

 nogen produkter under det omtalte varemærke BLÆVREDYR«.
 Ankenævnet skal udtale:
Varemærkerne BLØDDYR og BLÆVREDYR findes hverken auditivt eller visuelt  

 forvekslelige.
Under hensyn hertil samt til, at der efter det af indsigeren  

 oplyste ikke består nogen aktuel forvekslingsrisiko bestemmes:
 Det af direktoratet modholdte varemærke findes ikke til hinder for  

 registrering af det ansøgte.
Grønning-Nielsen.
Hans Chr.
Thomsen.
S.
Gulmann.
