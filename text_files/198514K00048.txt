Nr BTL 48 Betænkning over Forslag til lov om ændring af lov om værnepligtens  

 opfyldelse ved civilt arbejde og civilforsvarslov (Det civile arbejdes  

 varighed m.v.)   

 Nr L 48 1985-86, 1. samling Blad nr 957 Afgivet af forsvarsudvalget Afgivet: 19860516 Udvalget har behandlet lovforslaget i en række møder og har herunder haft samråd med indenrigsministeren, der tillige skriftligt har besvaret spørgsmål fra udvalget.
Der er af indenrigsministeren stillet ændringsforslag, hvorom henvises til de ledsagende bemærkninger.
Udvalget har desuden modtaget mundtlig henvendelse fra repræsentanter for de værnepligtiges forretningsudvalg.
Herefter indstiller UDVALGET lovforslaget til vedtagelse med de af ministeren stillede ændringsforslag.
Et FLERTAL (socialdemokratiets, det konservative folkepartis, venstres, centrum-demokraternes og kristeligt folkepartis medlemmer af udvalget) har i sammenhæng med forsvarsministerens forslag til lov om ændring af lov om forsvarets personel (lovforslag nr.
L 44) fundet, at det er muligt at ændre tjenestetiden for civile værnepligtige derhen, at disse værnepligtige får samme tjenestetid som øvrige værnepligtige.
Ingen civile værnepligtige vil således kunne få lavere tjenestetid end værnepligtige i forsvaret og civilforsvaret.
Et MINDRETAL (socialistisk folkepartis og det radikale venstres medlemmer af udvalget) tilkendegiver, at lovforslaget synes at være et fremskridt i retning af den nødvendige ligestilling mellem militære og civile værnepligtige samt værnepligtige i civilforsvaret.
Ændringsforslag Af INDENRIGSMINISTEREN, tiltrådt af UDVALGET:
Til § 1 Den foreslåede ændring affattes således:
 1) »§ 5 affattes således:
»§ 5. Varigheden af det civile arbejde svarer til varigheden af den tjeneste inden for forsvaret eller civilforsvaret, som den værnepligtige overføres fra.«» Til § 3 2) I stk. 1 ændres datoen »30 november 1985« til: »30. juni  

 1986«, og i stk. 3 ændres datoen »1. december 1985« til: »1. juli  

 1986«.
Bemærkninger Til nr. 1 Ifølge ændringsforslaget vil tjenestetiden herefter være den samme for civile værnepligtige som for øvrige værnepligtige.
Den civile værnepligtiges tjenestetid vil svare til den tjenestetid inden for forsvaret eller civilforsvaret, som han overføres fra.
Der findes ikke i dag tilstrækkeligt grundlag for at vurdere, om indførelse af samme tjenestid for civile værnepligtige og øvrige værnepligtige vil medføre et ændret antal civile værnepligtige.
Dette skyldes særligt, at frivillighedsprocenten i forsvaret i de seneste år har været meget stor.
Ud fra ressourcemæssige grunde vil det derfor være forsvarligt at fastsætte ensartede tjenestetider for alle kategorier af værnepligtige.
Man bør imidlertid følge udviklingen nøje med henblik på at vurdere, om andre grunde end samvittighedsmæssige fører til ønsker om at blive overført til civilt arbejde.
Til nr. 2 De foreslåede ikrafttrædelsestidspunkter m.v. i § 3, stk. 1 og stk.
 3, har måttet udskydes.
Houe (KF) Arentoft (KF) Bo Kristensen (KF) Arne Lund (KF) Niels Anker Kofoed (V) Sønderby (V) nfmd.
Nør Christensen (CD) fmd.
Inger Stilling Pedersen (KrF) Lasse Budtz (S) Knud Damgaard (S) Hjortnæs (S) Korneliusen (S) Løvig Simonsen (S) Søgaard (S)  

 Thoft (SF) Pelle Voigt (SF) Stinus (RV) Partierne VS, FP og FD havde ikke medlemmer i udvalget.
