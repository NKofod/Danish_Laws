Nr BTL 243 Betænkning over Forslag til lov om ændring af lov om social pension  

 (Tillæg til dækning af petroleumsafgift)   

 Nr L 243 1989-90, 1. samling Afgivet af Socialudvalget Afgivet: 19900813 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra:
Kommunernes Landsforening, Københavns Kommune, Økonomidirektoratet, og Ældre Sagen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Det Konservative Folkepartis,  

 Venstres, Fremskridtspartiets, Det Radikale Venstres, Centrum-Demokraternes  

 og Kristeligt Folkepartis medlemmer af udvalget) lovforslaget til  

vedtagelse uændret.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse med det  

 stillede ændringsforslag.
 Et flertal inden for mindretallet (Socialdemokratiets medlemmer af  

 udvalget) ønsker at udtale følgende:
Det foreliggende lovforslag er udtryk for hastværksarbejde, som ikke  

 klæder Folketinget.
Hver gang regeringen laver forlig med Fremskridtspartiet,  

 ender det i kaos, som bagefter skal samles op af hovsaløsninger.
Forskelle forøges Lovforslaget fra socialministeren kompenserer fuldt ud de pensionister,  

 der fyrer med petroleum, for de forøgede varmeudgifter, når afgiften på denne  

 opvarmningsform sættes op.
Det er i sig selv godt, at denne gruppe af alderspensionister og  

 førtidspensionister kompenseres.
Men der er andre grupper, der også er  

 dårligt stillet, og som ikke får nogen kompensation.
Den fattige familie, der  

 bor i dårligt spekulationsbyggeri, der ikke er blevet vedligeholdt  

 ordentligt, har besværet med at slæbe dunke op.
Det er usundt, energiurigtigt  

 og miljøforkert.
Den familie, der ikke er på kontanthjælp, får ikke nogen  

 kompensation.
På samme måde får studerende heller ikke betalt de øgede  

 varmeudgifter, når afgiften slår fuldt igennem.
Men kontanthjælpsmodtagere  

 bliver kompenseret for den ekstra varmeudgift, blot de ikke rammer loftet for  

 kontanthjælpen.
For den gruppe får det til gengæld den absurde virkning, at  

 familier uden børn får fuld kompensation for ekstra varmeudgift, mens  

 familier med børn kommer til at betale mere i daginstitutionstakster, ifølge  

 Socialministerens egne tal 60 kr. mere pr. barn i børnehave og 85 kr. for en  

 vuggestueplads.
Forskellene mellem forskellige grupper forøges.
Principper overtrædes I forbindelse med lovforslaget overtrædes en række principper, som hidtil  

 har været gældende inden for socialområdet, og som den radikale  

 socialminister altid i høj grad har holdt i hævd.
Varmeudgiften kompenseres  

 til sociale pensionister uanset indtægt.
Det vil sige, at det princip, som i  

 dag gælder for udmåling af varmehjælp, ændres for en ganske bestemt  

 opvarmningsform.
Det betyder også, at det princip, der i dag findes for  

 udmåling af personlige tillæg, er anderledes, når det gælder opvarmning med  

 petroleum.
Principper ændres altså vilkårligt med dette lovforslag.
Mere bureaukrati Med dette forslag vil kommunerne nu skulle administrere efter hele 3  

 varmehjælpsordninger.
Gang på gang har både kommunerne og  

 pensionistorganisationerne og Socialdemokratiet efterlyst en forenkling af  

 reglerne.
Men nu er forenkling blevet til total forvirring, og overblikket er  

 forsvundet.
Hvem kan forklare, at der i en og samme opgang i en bebyggelse er  

 3 forskellige måder at udregne varmehjælp på.
Forslaget medfører mere  

 bureaukrati.
Absurd kompensationsmodel og stor slagside for København Med det foreliggende lovforslag skal kommunerne kompenseres for den  

 forøgede udgift til varmehjælp til pensionister via DUT-princippet.
Det  

 betyder, at kommuner, hvor der knap er en eneste pensionist, der varmer op  

 med petroleum, får kompensation for udgifter, som de ikke har.
Omvendt  

 betyder det en stor og voldsom udgift for Københavns og Frederiksberg  

 Kommuner.
I disse kommuner ligger 80 pct. af alle boliger, der opvarmes med  

 dunk-petroleum, mens Københavns og Frederiksberg Kommuner kun får 12 pct. af  

 det samlede kompensationsbeløb: 948.000 kr. ud af 8.304 mio. kr.
Efter  

 Socialdemokratiets mening burde staten fuldt ud kompensere de kommuner, der  

 har de forøgede udgifter.
Kompensationsmodellen er absurd og slagsiden er  

 voldsom for Københavns Kommune.
Bedrestillede villaejere får billigere opvarmning til vinter, mens  

 dårligtstillede fattige familier og studerende kommer til at betale.
Det er  

 Socialdemokratiets konklusion på de kaotiske tilstande omkring dette  

 lovforslag, forarbejdet dertil og den politiske diskussion i forbindelse med  

 vedtagelsen i Folketinget.
Efter Socialdemokratiets mening ville det være  

 langt bedre at følge Socialdemokratiets beslutningsforslag B 80 om  

 fritagelsesordning for petroleumsafgift.
I dette beslutningsforslag foreslår  

 Socialdemokratiet, at regeringen indkalder til forhandling med Folketingets  

 partier, således at politikerne på Christiansborg i ro og mag inden  

 fyringssæsonen kan få lavet en række ordninger, der ikke giver forøgede  

 forskelle mellem befolkningsgrupper, hvor sociale principper ikke overtrædes,  

 og som ikke giver mere bureaukrati.
Sådanne ordninger må heller ikke føre til  

 en absurd kompensationsmodel eller give stor slagside for Københavns Kommune.
Socialdemokratiet er garanten for ordninger, som både kan bruges og  

 administreres i det virkelige liv.
Socialdemokratiet har fingeren på pulsen,  

 både når det gælder lønmodtagerorganisationerne samt kommunerne og deres  

 vilkår.
Efter Socialdemokratiets mening burde der slet ikke være noget lovforslag,  

 idet alle grupper burde kompenseres fuldt ud for den forøgede varmeudgift.  

 Men som mandaterne ligger i Folketinget, har Socialdemokratiet sammen med SF  

 udarbejdet et ændringsforslag, som indebærer fuld kompensation til  

 kommunerne.
Ved 3. behandling vil Socialdemokratiet dog stemme for  

 socialministerens forslag, da det i hvert fald giver kompensation til de  

 mennesker, der får sociale pensioner.
Men det er ikke udtryk for, at  

 Socialdemokratiet bakker op, hverken bag den måde, lovforslaget er udformet  

 på, eller den tankegang, som ligger til grund for loven.
 Et mindretal inden for mindretallet (Socialistisk Folkepartis medlemmer af  

 udvalget) udtaler følgende:
Regeringens petroleumsforlig med Fremskridtspartiet, Kristeligt Folkeparti  

 og CD indebærer, at tusindvis af økonomisk dårligtstillede, f.eks.  

 arbejdsløse, lavtlønnede, sygedagpengemodtagere og studerende, får drastisk  

 forøgede varmeudgifter - efter regeringens eget skøn med omkring 3.300 kr. om  

 året - hvilket i høj grad er mærkbart på et i forvejen beskedent budget til  

 at dække de daglige fornødenheder.
Det er SF's opfattelse, at kompensationen  

 for petroleumsafgiften også skal omfatte disse mennesker, når petroleumsovne  

 og -kaminer er en nødvendig opvarmningsform i deres lejligheder, jf.
SF's  

 ændringsforslag til L 242.
 Under alle omstændigheder støtter SF, at pensionisterne får kompensation  

 for afgiften, og når regeringen partout vil gennemføre en ordning under den  

 sociale lovgivning, er socialministerens forslag sandsynligvis det eneste  

 mulige.
Det er imidlertid uden rimelighed og uacceptabelt, at finansieringen af  

 den pågældende ordning gennemføres på en sådan måde, at f.eks.
Københavns  

 Kommune med de mange petroleumsfyrede lejligheder efter regeringens  

 beregninger får en nettomerudgift på mindst 3,3 mio. kr., mens man omvendt  

 sandsynligvis kan finde kommuner, der på grund af bloktilskudssystemet  

 modtager økonomisk kompensation for den nye ordning uden at have een eneste  

 petroleumsfyret lejlighed, der vil komme til at betyde en merudgift.
Derfor stiller SF ændringsforslag, der medfører fuld statsrefusion for de  

 faktiske merudgifter, kommunerne pålægges.
For en sikkerheds skyld skal der  

 gøres opmærksom på, at dette ændringsforslag ikke medfører nogen forøgede  

 udgifter i forhold til socialministerens finansieringsforslag.
Som en temmelig absurd, men for de ramte alvorlig konsekvens af  

 petroleumsafgiften har ministeren angivet, at kontanthjælpsfamilier kan komme  

 ud for, at deres forældrebetaling til daginstitutionen stiger.
De pågældende  

 kontanthjælpsfamilier får afgiften kompenseret via en forhøjelse af  

 boligtillægget; til gengæld indgår denne forhøjelse i beregningsgrundlaget  

 for forældrebetalingen, som følgelig stiger.
Det virker ret besynderligt.  

 Årsagen til denne konsekvens har ikke noget med de foreliggende lovforslag at  

 gøre, men knytter sig til den måde, hvorpå kontanthjælpsmodtageres  

 forældrebetaling beregnes.
Disse mærkværdige konsekvenser har SF tidligere  

 gjort indsigelse imod.
Beregningsmetoden betyder umiddelbart, at jo koldere  

 vinter vi har, jo mere skal man som kontanthjælpsmodtager betale for en  

 daginstitutionsplads, hvilket petroleumsforliget i og for sig blot  

 illustrerer.
 Med disse bemærkninger indstiller SF forslaget til vedtagelse med det  

 stillede ændringsforslag.
Ændringsforslag Til § 1 Af et mindretal (S og SF):
 1) Efter den foreslåede ændring, der bliver nr. 1, indsættes som  

 nyt nummer:
»01. I § 52, stk. 1, 2. pkt., ændres »§ 17«  

 til: »§ 17, stk. 1-3,».« Bemærkninger Til nr. 1 Ændringsforslaget medfører, at kommunerne får merudgifterne i forbindelse  

 med den nye ordning med tillæg til dækning af petroleumsafgift for  

 pensionister dækket fuldt ud via statsrefusion.
Det medfører bl.a., at  

 Københavns Kommune ikke får en beregnet nettomerudgift på 3,3 mio. kr.
