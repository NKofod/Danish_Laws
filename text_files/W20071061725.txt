Klage over manglende information inden operation for lyskebrok Nævnet fandt grundlag for kritik af ledende overlæge på afdelingen for utilstrækkeligt informationsmateriale om operationen.
 Nævnet kunne hertil oplyse, at op til hver tredje patient efter en brokoperation får lejlighedsvise smerter i regionen og, at det hos 11 % af patienterne bliver et kronisk og lejlighedsvist arbejdshæmmende fænomen.
 Det var således nævnets vurdering, at smerte efter en brokoperation er en hyppig og i visse tilfælde en alvorlig komplikation, hvorfor der forud for en operation for lyskebrok skal informeres om risikoen for smerter, herunder at smerterne kan blive kroniske samt arbejdshæmmende.
