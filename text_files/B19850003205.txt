 I medfør af § 54 i lov om social bistand som ændret ved lov nr. 258 af 16.  

 juni 1980 og lov nr. 613 af 21. december 1983 fastsætter socialministeren  

 herved følgende regler om betaling for hjemmehjælp:
 § 1.  Betalingen for hjemmehjælp beregnes på grundlag  

 af socialindkomsten.
Stk. 2.  Ægtefællers socialindkomst sammenlægges.
Består  

 en husstand i øvrigt af flere personer, der nyder godt af den ydede bistand,  

 kan betalingen fastsættes under hensyn til husstandens samlede  

 socialindkomst.
§ 2.  Såfremt indkomsten, beregnet efter reglerne for  

 opgørelse af socialindkomsten, på betalingstidspunktet varigt er forøget med  

 mere end 40 pct. eller nedsat med mere end 5 pct. i forhold til den opgjorte  

 socialindkomst, skal de ændrede økonomiske forhold lægges til grund for den  

 fremtidige betaling.
Ved beregningen bortses i øvrigt fra kontanthjælp efter  

 bistandslovens kap. 9 og 10, som modtages på tidspunktet for ansøgningen.
 § 3.  Betalingen for hjemmehjælp inden for perioden  

 den 1. maj til den 30. april fastsættes på grundlag af modtagerens  

 socialindkomst den 1. maj og under hensyn til de pensions- og  

 børnetilskudssatser, jfr. stk. 2 og § 4, der gælder på dette tidspunkt.
Stk. 2.  I den årlige indkomst, jfr. § 1 og § 2,  

 foretages for ægtepar før benyttelsen af den som bilag 1 anførte skala et  

 fradrag for hver af ægtefællerne svarende til folkepensionens grundbeløb med  

 pensionstillæg til samgifte pensionister, og før benyttelsen af den som bilag  

 2 anførte skala et fradrag for hver af ægtefællerne svarende til 75 pct.  

 heraf - uanset om de pågældende er pensionister.
Består husstanden af een  

 eller flere enlige, foretages før benyttelsen af den som bilag 1 anførte  

 skala et fradrag svarende til folkepensionens grundbeløb med pensionstillæg  

 til en enlig pensionist, og før benyttelsen af den som bilag 2 anførte skala  

 et fradrag svarende til 75 pct. heraf for hver person, hvis indkomst indgår i  

 beregningsgrundlaget.
§ 4.  For personer med børn foretages yderligere et  

 fradrag, som for ægtepar udgør et beløb svarende til det særlige børnetilskud  

 for hvert barn, og som for enlige udgør et beløb svarende til 3 gange det  

 særlige børnetilskud efter § 4, stk. 3, i lov om børnetilskud og andre  

 familieydelser for hvert barn.
Ydes midlertidig hjemmehjælp før en fødsel,  

 kan det ventede barn medregnes fra det tidspunkt, hvor graviditeten betinger  

 ydelse af hjemmehjælp.
 § 5.  Betalingen for hjemmehjælp kan ikke overstige  

 begyndelsessatsen for en ikke-uddannet hjemmehjælpers timeløn (incl.  

 stedtillæg). ATP-bidrag, feriegodtgørelse og diverse tillæg skal ikke  

 medregnes.
§ 6.  For varig hjemmehjælp kan der kun kræves  

 betaling for indtil 6 timer ugentlig.
For midlertidig hjemmehjælp kan der  

 kræves betaling for det antal timer, i hvilke bistand er ydet.
Der kan ikke  

 kræves betaling for den tid, der anvendes til befordring fra den ene  

 hjemmehjælpsmodtager til den næste (»vejtid«).
 § 7.  I det enkelte tilfælde, hvor en anvendelse af de  

 i bilag 1 og 2 nævnte betalingssatser ville føre til, at betalingen ville  

 blive for høj eller for lav, kan det sociale udvalg fastsætte betalingen til  

 et beløb, der skønnes rimeligt.
 § 8.  I tilfælde, hvor udgifter til hjemmehjælp ydet  

 til lejlighedsvis aflastning af hjemmet ikke er omfattet af § 48, jfr. § 55,  

 stk. 2, i lov om social bistand, fastsættes betalingen som for midlertidig  

 hjemmehjælp.
§ 9.  Bekendtgørelsen træder i kraft ved  

 bekendtgørelsen i Lovtidende.
Fra samme dato ophæves socialministeriets  

 bekendtgørelse nr. 171 af 30. april 1984.
