H.1 Momssats H.2 Momstilsvar H.2.3.1 Periodisering H.2.3.2 Dokumentation H.2.3.3 Tab på forudbetalinger H.3 Fradrag H.4 Investeringsgoder H.5 Skader og erstatninger H.6 Tvansmæssig tilbagetagelse af driftsmidler H.7 Generelle afgørelser om fradragsret § 14 Momssatsen er på 25%.
§ 15-16 Bestemmelserne om virksomhedernes momstilsvar indeholder  

 hovedprincipperne, hvorefter der skal betales moms af den merværdi  

 (værditilvækst), der opstår i virksomheden.
H.1 Momssats H.1.1 Momssatsen § 14 Momssatsen udgør 25% af den momspligtige omsætning eller af den  

 momspligtige erhvervelse.
 Satsen er ens for alle varer og ydelser, der er omfattet af momspligten.
 Momssatsen er ændret adskillige gange siden momslovens ikrafttræden i  

 1967, jf. følgende skema over momssatser:
 *) Den midlertidige nedsættelse af momsen omfattede ikke følgende varer og  

 ydelser (hvis momssats fortsat var 15%): salg og udlejning af motorkøretøjer,  

 el, telefon, telegraf, telex o.l. samt radio- og fjernsynsudsendelser.
 De i parentes anførte satser er momssatserne af priserne inkl. moms.
 H.1.2 Momssatser i andre EF-lande mfl.
 Momssatserne i de forskellige EF-lande samt i Norge og Sverige pr. 1.  

 januar 1993 fremgår af oversigten nedenunder.
*) En mellemsats på 17% anvendes også **) Disse lande opererer også med en 0-sats for en række varegrupper.
H.2 Momstilsvar § 15 Virksomhederne skal for hver momsperiode indbetale forskellen mellem den  

 udgående moms og købsmomsen.
Hvis købsmomsen - tillagt evt. godtgørelse for  

 energiafgifter - i en periode overstiger den udgående moms, udbetales  

 forskellen til virksomheden.
H.2.1 Udgående moms Den udgående moms i en momsperiode er momsen af virksomhedens momspligtige  

 omsætning tillagt erhvervelsesmomsen i perioden, dvs. momsen af den  

 omsætning, der er opgjort efter reglerne i §§ 11-13 tillagt moms af varekøb i  

 andre EF-lande.
De nærmere regler herom er omtalt i afsnit B, D og E.
H.2.2 Købsmoms Købsmomsen er den moms, der hviler på virksomhedens indkøb af varer  

 (herunder importerede varer) og momspligtige ydelser til brug i virksomheden.
 Momsen af de forskellige indkøb kan som hovedregel medregnes til  

 købsmomsen i samme omfang, som købene vedrører virksomhedens omsætning af  

 varer og momspligtige ydelser, dvs. både den omsætning, hvoraf der skal  

 betales moms, og den omsætning, for hvilken der i medfør af § 12 ikke skal  

 beregnes moms (leverancer af varer til andre EF-lande, eksport mv.).
Køb fra andre EF-lande I forbindelse med køb (også kaldet erhvervelse) af varer fra andre  

 EF-lande skal der beregnes "erhvervelsesmoms". Denne  

 erhvervelsesmoms kan medregnes til virksomhedens købsmoms, hvis erhvervelsen  

 vedrører virksomhedens omsætning af varer og ydelser, dvs. virksomhedens  

 momspligtige aktiviteter.
Moms af EF-erhvervelser behandles derfor på samme  

 måde som moms, der er tilfaktureret fra indenlandske leverandører.
Se også  

 B.1.2 og E.2.
Køb fra steder uden for EF Varer, der indføres fra steder udenfor EF, skal momsberigtiges ved  

 indførslen.
Den ved indførslen betalte moms kan fratrækkes efter samme  

 regler, som gælder for køb foretaget i Danmark.
Ved køb fra steder uden for EF følges bestemmelserne i §§ 29, 29 a, 29 b  

 og 29 c.
Se endvidere afsnit L.
H.2.3 Opgørelse af købsmomsen Virksomheder har ret til at trække momsen fra på de varer og momspligtige  

 ydelser, som den har købt til brug for virksomhedens momspligtige omsætning.
H.2.3.1 Periodisering Købsmomsen i en momsperiode er den moms, der i perioden er faktureret til  

 virksomheden af dens leverandører, og for hvilke virksomheden har fradragsret  

 efter de gældende regler.
 Det er således principielt fakturadatoen, der er afgørende for, i hvilken  

 periode momsbeløbet skal medregnes til købsmomsen.
Det er derimod ikke en betingelse for fradrag, at det tilfakturerede  

 momsbeløb er betalt.
Moms vedrørende fx en maskine, der er købt på afbetaling  

 med ejendomsforbehold, kan således medregnes til købsmomsen allerede på  

 faktureringstidspunktet.
 Der er dermed et sammenfald mellem tidspunktet for, hvornår leverandøren  

 skal medregne fakturerede varer og ydelser til den momspligtige omsætning, og  

 hvornår køber kan medregne momsen heraf til købsmomsen.
 Problematikken omkring fradragstidspunktet for købsmomsen og hvilken  

 momssats, der skal anvendes, er uddybet i afgørelserne Dep.323, Dep.653 og  

 Dep.822.
 Moms af EF-erhvervelser kan medregnes til købsmomsen på samme måde som  

 moms, der er tilfaktureret fra danske leverandører.
 Moms af varer indkøbt fra steder uden for EF (importmoms) kan medregnes  

 til købsmomsen i den periode, hvor varerne er blevet fortoldet.
Importmoms vedrørende importørregistrerede virksomheders  

 fortoldningsekspeditioner, der er indleveret til told- og skatteregionen de  

 to sidste ekspeditionsdage i den måned, hvor momsperioden udløber, og som  

 bliver ekspederet inden månedens udgang, kan dog først medregnes til  

 købsmomsen i den følgende momsperiode.
I øvrigt henvises til L.1.4.
 Virksomheder, der har ugen som momsperiode, kan dog til købsmomsen  

 medregne importmoms ifølge enhedsdokumentets eksemplar 8 i den periode, hvori  

 varerne er fortoldet.
 Ved efterbetaling af moms af indsmuglede varer kan momsen medregnes til  

 købsmomsen i den periode, hvor momsen indbetales, eller hvor indbetaling af  

 sidste afdrag finder sted.
 Moms, som i henhold til EF's forsendelsesordning afkræves en  

 hovedforpligtet for en T-forsendelse i tilfælde, hvor retureksemplaret af  

 forsendelsesangivelsen ikke modtages hos Told*Skat, kan ikke medregnes til  

 købsmomsen, hverken hos den hovedforpligtede eller hos afsenderen.
 Se også E.1.1 og I.2.
H.2.3.2 Dokumentation Det er en generel betingelse for at kunne opnå fradrag for købsmoms, at  

 der som dokumentation kan fremlægges forskriftsmæssige fakturaer.
Købekontrakter og slutsedler - fx vedrørende motorkøretøjer - kan efter  

 fast praksis ikke anerkendes som forskriftsmæssig dokumentation for købsmoms,  

 jf.
Dep.694.
 For importerede varer anvendes de månedlige importspecifikationer fra  

 Told*Skat som dokumentation.
 Momsen af indkøb til brug for virksomheden, og som er faktureret til og  

 betalt af virksomheden, kan normalt medregnes til købsmomsen, selv om  

 virksomheden efterfølgende måtte få indkøbsprisen helt eller delvist  

 refunderet fra trediemand (fx i tilfælde, hvor der udføres arbejder på den af  

 virksomheden anvendte faste ejendom), og der er andre - evt. ikke  

 registrerede - medindehavere af ejendommen.
 Indkøb, der helt eller delvis vedrører et registreret interessentskabs  

 momspligtige aktiviteter, kan medregnes til købsmomsen, selv om udgiften er  

 afholdt af (faktureret til) en af interessenterne personligt.
Moms af fakturerede forudbetalinger kan også medregnes til købsmomsen.
Om  

 dokumentation henvises i øvrigt til I.2.
H.2.3.3 Tab på forudbetalinger Hvis en registreret virksomhed, der ved indkøb til brug for virksomheden  

 har ydet forudbetaling til en leverandør af varer og momspligtige ydelser,  

 lider tab på forudbetalingen som følge af leverandørens konkurs e.l., kan  

 købervirksomheden medregne momsbeløbet af forudbetalingen til købsmomsen.
Der  

 skal ikke efterfølgende ske regulering af købsmomsen som følge af tabet.
 Det krav, som køberen anmelder i sælgers bo, skal være ekskl. moms, jf.  

 Dep.506.
H.3 Fradrag § 16 Der må sondres mellem tre forskellige former for fradragsret, nemlig - fuld fradragsret, fx varer indkøbt til videresalg og maskiner til brug  

 ved en produktion, - delvis fradragsret, fx telefon, der bruges både erhvervsmæssigt og som  

 privattelefon, eller som bruges af en virksomhed, der både har omsætning af  

 varer og momspligtige ydelser og omsætning af momsfri ydelser, og - ingen fradragsret, dvs. indkøb, der slet ikke vedrører virksomhedens  

 omsætning af varer og momspligtige ydelser, eller der vedrører formål som  

 nævnt i § 16, stk. 3.
H.3.1 Fuld fradragsret § 16, stk. 1 Momsen af indkøb, der udelukkende vedrører virksomhedens omsætning af  

 varer og momspligtige ydelser, kan - med de begrænsninger som følger af § 16,  

 stk. 3 - fuldt ud medregnes til købsmomsen.
 Dette gælder også indkøb til den nævnte anvendelse, som foretages af  

 virksomheder, der tillige omsætter momsfrie ydelser.
 Moms af indkøb, som kun delvis skal anvendes i forbindelse med  

 virksomhedens momspligtige aktiviteter, kan medregnes til købsmomsen efter  

 reglerne i H.3.2.
H.3.1.1 Eksempler på fradragsberettigede indkøb Arbejdstøj og uniformer, der tilhører virksomheden, og som anvendes af  

 personalet under arbejde for virksomheden.
Arbejdstøj til ejerens eget brug,  

 når der uden vederlag stilles tilsvarende arbejdstøj til personalets  

 rådighed, eller - hvis der ikke beskæftiges fremmed arbejdskraft -når det er  

 sædvane i branchen, at der stilles tilsvarende arbejdstøj til personalets  

 rådighed (det er ikke sædvane i almindelig landbrugsvirksomhed, at der  

 stilles arbejdstøj til rådighed for personalet), jf.
Mn.185, Mn.227, Mn.807  

 og Mn.985.
Beklædningsgenstande (benklæder, skjorter, slips og pullovers), der  

 tilhører virksomheden, og som det er pålagt medarbejderne at bære ved enhver  

 lejlighed, hvor de skal repræsentere selskabet udadtil.
Tøjet (evt. kun  

 pulloveren) skal være forsynet med virksomhedens logo.
Det skal endvidere  

 være pålagt de ansatte, at tøjet ikke må benyttes udenfor arbejdstid og at  

 tøjet skal afleveres, såfremt den ansatte fratræder stillingen, jf.
Mn.985.
Der er envidere truffet afgørelse om, at en virksomhed kan fratrække  

 købsmomsen af modetøj, som virksomheden gratis stiller til rådighed for et  

 ugeblad til brug som gevinster i konkurrencer i ugebladet, jf.
Mn.1360. Der  

 henvises endvidere til Mn.1044.
 Biltelefon (også til personvogne), når telefonen kan anses for et  

 driftsmiddel, der vedrører virksomhedens omsætning af varer og momspligtige  

 ydelser.
Blade, fagblade, faglitteratur, personale- og kundeblade inden for  

 virksomhedens område, herunder tidsskrifter mv. til redaktionelt brug for  

 dagblade.
Ugeblade og tidsskrifter til fremlæggelse i virksomheden som led i  

 kundeservice, fx i frisørsaloner, jf.
Mn.185. Med hensyn til fremstilling og  

 distribution af de nævnte blade, kan momsen af indkøb vedrørende dette  

 medregnes til købsmomsen efter lovens almindelige regler, jf.
Mn.108, Mn.154  

 og Mn.210.
Blomster til udsmykning af restauranter og frisørsaloner, jf.
Mn.185.
Byggemodning af arealer, der skal benyttes til opførelse af bygninger mv.  

 til virksomhedens eget brug.
Til købsmomsen kan derimod ikke medregnes moms  

 af byggemodning af arealer, der er bestemt til salg, ligesom der ikke kan  

 medregnes moms af byggemodning på en grund, som virksomheden køber, og på  

 hvilken der allerede er foretaget byggemodning, jf.
Mn.188 og Mn.722. Med  

 hensyn til fradragsret for omkostninger ved udstykning og salg af  

 landbrugsjord, se H.7.22.
Campingvogne, der udelukkende anvendes som kontor.
Campingvognen må ikke  

 anvendes til nogen form for overnatning eller beboelse, jf.
Dep.219.
El- og gasværkers demonstrationslokaler for husholdningsapparater o.l. (fx  

 mikrobølgeovne), herunder også indkøb af levnedsmidler, som benyttes ved  

 demonstration af apparaterne og derefter udleveres som smagsprøver til  

 deltagerne i demonstrationen, jf.
Mn.185.
Enfamilieshuse, der ikke anvendes som beboelse, men udelukkende til kontor  

 eller udstilling - dog ikke sauna eller swimmingpool, jf.
Dep.508. I  

 tilfælde, hvor husene overgår til anden anvendelse (herunder beboelse), skal  

 der ske efterregulering i henhold til reglerne for regulering af købsmoms for  

 investeringsgoder, jf.
H.4.1.2.
Gadebelysningsudgifter (både anlæg og drift), der dækkes af kommunale  

 eller private elforsyningers og transformerforeningers indtægter fra  

 virksomhedens salg af varer og momspligtige ydelser, jf.
Mn.317 og Mn.332.
Gratisvarer, fx i form læskedrikke, som en virksomhed indkøber i  

 engangsemballager, påtrykt virksomhedens navn eller logo, og som udleveres  

 gratis til kunder i forbindelse med køb af virksomhedens produkter, jf.  

 Mn.215. Eller "burgers", pommes frites, kaffe mv., som en burgerbar  

 udleverer gratis til kunderne betinget af køb af et af produkterne.
Ved køb  

 af en burger udleveres en ekstra burger gratis, og gratis pommes frites eller  

 kaffe udleveres i forbindelse med salg af andre af virksomhedens produkter.  

 Samtlige varer udleveres i engangsemballage, som er forsynet med  

 virksomhedens bomærke.
De udleverede gratisvarer kan anses for rabatter, der  

 ubetinget er ydet i forbindelse med levering af et af virksomhedens  

 produkter.
Gratisvarerne udgør således en integreret del af den samlede  

 leverance og skal derfor ikke selvstændigt indregnes i den momspligtige  

 værdi/omsætning, jf.
Mn.984.
 Håndbøger, der indeholder tekniske/faglige redegørelser samt en omtale af  

 virksomhedens produkter, og som udleveres gratis til virksomhedens kunder  

 samt til andre inden for den pågældende branche.
Inventar, køkkenudstyr, service, rengøringsmidler mv. til registrerede  

 virksomheders marketenderier eller frokoststuer samt opførelse og  

 vedligeholdelse af lokaler til nævnte anvendelse.
Der er derimod ikke  

 fradragsret i ikke momspligtige virksomheder (banker og forsikringsselskaber  

 mfl.). Der henvises i øvrigt til N 8.
Kaffe, som udskænkes til fx et solcenters kunder i forbindelse med  

 solbehandlingen.
Kaffen anses for at være en del af den ydelse der sælges,  

 jf.
DfT.1112.
Køretøjer (fx anskaffelse og drift af vare- og lastvogne, knallerter og  

 cykler), der udelukkende anvendes i forbindelse med omsætningen af varer og  

 momspligtige ydelser.
Der er dog ingen fradragsret ved anskaffelse, leje og  

 drift af personvogne, der er indrettet til befordring af ikke mere end 9  

 personer.
Se i øvrigt H.3.2.4 og H.3.3.7.
 Lavenergipærer, som et elselskab udleverer uden beregning til selskabets  

 forbrugere i forbindelse med et elspareprojekt.
Lystfartøjer (anskaffelse og drift) til udlejning eller reklameformål  

 (udlejning af reklameplads), jf.
Mn.482, Mn.483 og Mn.1067.
Lærebøger og andet undervisningsmateriale vedrørende uddannelse af  

 lærlinge (herunder kørekort til fx mekanikerlærlinge) eller anden faglig  

 uddannelse, der kræves af og fuldt ud betales af virksomheden, jf.
Mn.75,  

 Mn.186 og Mn.607. M.h.t. lærebøger mv. indkøbt til brug i revisionsfirmaer  

 afviger man fra reglen om, at uddannelsen skal kræves af arbejdsgiveren, jf.  

 Mn.1018.
 Musikinstrumenter, der tilhører virksomheden, og som er indkøbt til brug  

 for et orkester, hvis medlemmer alle er medarbejdere i virksomheden, jf.  

 Mn.331.
Nedrivning af bygninger i det omfang der ville være fradragsret for  

 omkostninger til drift og vedligeholdelse mv.
Dette gælder, selv om det  

 frigjorte areal agtes solgt, anvendt til boligbyggeri eller til andet formål,  

 for hvilket der ikke er fradragsret, jf.
Mn.722. Der er derimod ikke  

 fradragsret for omkostninger til eventuel efterfølgende byggemodning i de  

 nævnte tilfælde.
Omklædnings- og baderum for personalet, jf.
Mn.185. Der er også  

 fradragsret for moms af udgifter til svømmebassin, sauna, solarium og  

 motionsredskaber, når disse faciliteter indgår som en integreret del af  

 virksomhedens normale omklædnings- og badefaciliteter, jf.
Mn.1312.
Præmier/gevinster, som et TV-selskab uddeler til deltagere i spil, quiz  

 e.l. i underholdningsudsendelser, jf.
Mn.1302. Tilsvarende gælder en  

 ugebladsvirksomheds indkøb af præmier/gevinster til brug ved afholdelse af  

 konkurrencer (lotterier, bingospil mv.) i virksomhedens ugeblade, jf.  

 TSS.1333.
Indkøb af genstande af mindre værdi (fx mindre legetøjsgenstande af  

 plast), der er indlagt i varer, samt varer, der ud over de fakturerede kvanta  

 leveres fra fabrikant eller grossist til detailhandler, vil kunne medregnes  

 til købsmomsen, jf.
Mn.191. Der er ligeledes fradragsret for moms på indkøb  

 af sølvtøjspræmier o.l. til brug i forbindelse med dyrskuer, hvor der er  

 beregnet salgsmoms af de indmeldelsespenge, der er afkrævet ejerne af de  

 udstillede dyr, jf.
Mn.207.
Reklameartikler af ringe værdi, som en virksomhed vederlagsfrit udleverer  

 til sine kunder eller potentielle kunder.
Ved reklameartikler af ringe værdi  

 forstås varer til en indkøbs- eller fremstillingspris på højst 100 kr.,  

 ekskl. moms.
Varerne skal på en iøjnefaldende måde være forsynet med  

 virksomhedens navn eller logo, således at de af den grund må antages at have  

 mistet betydningen som handelsobjekter, jf.
Mn.485, Mn.487, Mn.911 og  

 Mn.1019. Se også H.3.3.5.
Reklametryksager mv. til brug i forbindelse med sælger- eller  

 forbrugerkonkurrencer, jf.
Mn.189.
Sikkerhedsudstyr, herunder brandslukningsudstyr, inventar og instrumenter  

 til skadestuer samt forbindsstoffer, jf.
Mn.185.
Skurby/containerby.
Der fradragsret for en skurby/containerby.
Afgørende  

 for fradragsretten er, at disponeringen af rummene ikke er sikker, at der er  

 tale om flytbare containere, at ingen medarbejdere har fast adresse i  

 skurbyen, at medarbejderne ikke benytter skurbyen i weekenden (medmindre de  

 er på arbejde) og at arbejdets karakter nødvendiggør et sådant  

 overnatningssted, jf.
Mn.1351.
 Sportsbeklædning (bluser, trøjer, træningsdragter o.l.) - samt eventuel  

 betaling for vask og reparation af dette - som i reklamøjemed er forsynet med  

 virksomhedens navn eller mærke, og som udleveres gratis til sportsforeninger  

 eller andre sportsudøvere.
 Sportsbeklædning, som virksomheden udleverer til eget personale, såfremt  

 sportsbeklædningen fortsat tilhører virksomheden.
Sportsbeklædning, som en importør/forhandler af de omhandlede varer  

 vederlagsfrit leverer til en sportsorganisation mod, at denne til gengæld  

 forpligter sig til i en vis periode ikke at anvende tilsvarende beklædning af  

 andre fabrikater.
Beklædningen behøver ikke at være forsynet med anden  

 reklame end et almindeligt varemærke for det pågældende fabrikat, jf.
Mn.345  

 og Mn.486.
Svømmebassiner i momspligtige virksomheder, fx hoteller, feriecentre og  

 campingpladser, når bassinet indgår som en underholdningsforanstaltning, og  

 det ikke udlejes til skoler eller foreninger til sportsaktiviteter.
Dette  

 gælder, uanset om der kræves særskilt betaling, jf.
Mn.1303.
 TV- og videoapparater indkøbt til danske fiskerfartøjer, der anvendes til  

 erhvervsmæssigt fiskeri.
Vandløbsregulering.
Registrerede landbrugsvirksomheder, der som lodsejere  

 har afholdt udgifter til vandløbsreguleringer, kan medregne momsen af disse  

 udgifter til købsmomsen, jf.
Dep.288.
Vedligeholdelse af driftsbygninger, selv om der på tidspunktet for  

 afholdelsen af udgiften ikke foregår nogen egentlig produktionsvirksomhed i  

 bygningerne, jf.
Mn.561.
Veje, der udelukkende anvendes ved færdsel til og fra en landbrugsejendoms  

 jorder, samt veje, der udelukkende benyttes som tilkørselsveje til  

 landbrugsvirksomhedens driftsbygninger.
I forbindelse med etablering af en  

 gågade fik de registrerede medlemmer af en grundejerforening ligeledes  

 fradrag for købsmomsen på udgifterne vedrørende deres andel af gågadens  

 etablering, jf.
Mn.444, Mn.484, Mn.1043 og Dep.1053.
H.3.1.2 Fuld fradragsret - udtagelse § 16, stk. 5 Der er fuld fradragsret for varer og ydelser, som dels bruges i den  

 momspligtige virksomhed, dels privat, til ikke momspligtige aktiviteter eller  

 til de i § 16, stk. 3 anførte formål, såfremt virksomheden ved momsperiodens  

 afslutning regulerer købsmomsen med den del af momsen, som ikke kan medregnes  

 til købsmomsen.
 Se i øvrigt H.3.2.2 samt D.1.3.
H.3.2 Delvis fradragsret § 16, stk. 2 Skatteministeren kan fastsætte regler, hvorefter der til købsmomsen kan  

 medregnes nærmere fastsatte andele af momsen på indkøb mv., som ikke  

 udelukkende vedrører omsætningen af varer og ydelser.
 Sådanne bestemmelser er fastsat i skatteministeriets bekendtgørelse nr.  

 645 af 20. oktober 1988 om delvis fradragsret for merværdiafgift.
Reglerne giver i princippet virksomheden mulighed for fradragsret i samme  

 omfang, som "anvendelsen" af indkøbet vedrører virksomhedens  

 momspligtige aktiviteter.
Reglerne om delvis fradragsret er således kun  

 relevante, når et givet indkøb i et vist omfang, men ikke fuldt ud vedrører  

 virksomhedens momspligtige aktiviteter og ikke er omfattet af § 16, stk. 3.
Der er dog i bekendtgørelsen fastsat særlige regler for indkøb mv. af fx  

 vare- og lastvogne.
Disse regler må betragtes som  

 forenklingsforanstaltninger, hvilket indebærer, at fradragsretten for sådanne  

 indkøb ikke behøver at stå i forhold til den faktiske anvendelse.
 Ved opgørelse af delvis fradragsret anvendes forskellige fremgangsmåder,  

 der retter sig efter anvendelsen samt arten af det pågældende indkøb.
Der må herefter skelnes mellem - indkøb til blandet anvendelse i virksomheder, der har såvel momspligtige  

 som momsfri aktiviteter, jf. bekendtgørelsens § 1, - indkøb til delvis privat anvendelse, jf. bekendtgørelsens § 2, - indkøb af fast ejendom - dvs. opførelse, ombygning, reparation og  

 vedligeholdelse, jf. bekendtgørelsens §§ 3 og 4, samt - indkøb af motorkøretøjer, jf. bekendtgørelsens § 5.
H.3.2.1 Blandet anvendelse Ved blandet anvendelse forstås, at det pågældende indkøb anvendes i såvel  

 den registreringspligtige som den ikke registreringspligtige del af  

 virksomheden, dvs. at indkøbet udelukkende anvendes erhvervsmæssigt.
Hvis  

 indkøbet tillige anvendes privat, gælder reglerne i H.3.2.2. Bekendtgørelsens § 1, stk. 3 Momsen af indkøb til blandet anvendelse kan medregnes til købsmomsen med  

 den andel af momsen, der svarer til forholdet mellem omsætningen (ekskl.  

 moms) af varer og momspligtige ydelser og virksomhedens samlede omsætning i  

 det pågældende regnskabsår.
 Ved omsætning af varer og momspligtige ydelser forstås den omsætning,  

 hvoraf der skal beregnes moms, samt den omsætning, der i henhold til lovens §  

 12 (fx eksport mv., levering af varer til et andet EF-land, herunder levering  

 af nye transportmidler til andre EF-lande, salg af aviser m.m.) kan holdes  

 uden for den momspligtige omsætning.
 Ved samlet omsætning forstås omsætningen af varer og momspligtige ydelser  

 med tillæg af (anden) omsætning, hvoraf der ikke skal betales moms, jf.  

 lovens § 2.
 Eksempel på beregning af delvis fradragsret:
 Fradragsretten for indkøb til blandet anvendelse vil i denne virksomhed  

 udgøre:
Omsætningsfordelingen i en virksomhed med såvel momsfri som momspligtige  

 aktiviteter skal anvendes som grundlag for opgørelsen af den delvise  

 fradragsret, selv om der er et misforhold mellem omsætningsfordelingen og det  

 faktiske ressourcetræk til de to aktiviteter, jf.
Dep.1324. Vedrørende delvis  

 fradragsret på grund af blandet anvendelse kan yderligere henvises til  

 TSS.1332.
H.3.2.1.1 Foreløbig opgørelse af fradragsretten Ved beregningen af momstilsvaret for den enkelte momsperiode kan der  

 foretages en foreløbig opgørelse af den del af momsen på virksomhedens  

 indkøb, der kan medregnes til købsmomsen.
Denne opgørelse foretages på  

 grundlag af omsætningen i det foregående regnskabsår.
Efter regnskabsårets  

 udløb foretages endelig regulering af momstilsvaret.
For nyetablerede virksomheder sker den foreløbige opgørelse i det første  

 regnskabsår på grundlag af omsætningen i de enkelte momsperioder.
Denne  

 bestemmelse fremgår af bekendtgørelsens § 1, stk. 4.
H.3.2.1.2 Opgørelse af omsætningsbeløb Det er som hovedregel virksomhedens samlede indtægter, der skal medregnes  

 ved opgørelsen af den samlede omsætning til brug for beregningen af delvis  

 fradragsret.
Det er dog muligt at holde følgende indtægter uden for  

 opgørelsen:
- bestyrelseshonorarer mv., - provision mv., - renter mv., - salg af driftsmidler og fast ejendom, - tilskud, - totalisator samt - udlæg.
 Bestyrelseshonorarer mv.
Advokater mfl.'s bestyrelseshonorarer, der skattemæssigt anses for B-indkomst, er momspligtige, og skal derfor medregnes i såvel omsætningen  

 af varer og momspligtige ydelser som den samlede omsætning.
Bestyrelseshonorarer, der skattemæssigt anses for A-indkomst, er ikke  

 momspligtige, og skal således principielt medregnes i den samlede omsætning.  

 Honorarer kan dog holdes uden for beregningen i det omfang, den enkelte  

 advokat kan godtgøre, at de med hvervet forbundne ydelser ikke belaster  

 advokatens kontorhold, fordi advokaten, fx som led i bestyrelsesarbejdet,  

 udfører sådanne hverv på hvervgiverens kontor, jf.
Dep.563.
 Tilsvarende retningslinier kan anvendes for andre lignende faste  

 honorarer, fx som medhjælper for anklagemyndigheden eller som sekretær,  

 forretningsfører eller direktør for legater, fonde, stiftelser,  

 organisationer og selskaber, samt for lønindtægter, der er indtjent i  

 egentlige lønmodtagerforhold.
 Provision mv.
Virksomheder, der udøver formidling, og som kun skal betale moms af  

 provision mv. for formidlingen, fx udlejningsbureauer, ejendomsmæglere og  

 visse kunsthandlere, skal i omsætningsbeløbene alene medregne provision mv.  

 for disse ydelser.
Salgsprisen for den leverance, der er formidlet, kan  

 således ikke medregnes i omsætningsbeløbene.
 Renter mv.
En virksomhed udøver i momsmæssig henseende finansieringsvirksomhed, når  

 virksomheden får tiltransporteret fremmede fordringer.
Med fremmede  

 fordringer forstås fordringer, der hidrører fra kontrakter, som virksomheden  

 ikke selv har indgået med kunden.
Renteindtægter fra tiltransporterede (fremmede) fordringer, fx i form af  

 købe- og afbetalingskontrakter, anses for at hidrøre fra  

 finansieringsvirksomhed og skal derfor medregnes til den samlede omsætning.  

 Det gælder, hvad enten fordringerne er overdraget til eje, til sikkerhed  

 eller til eje med samtidig aftale om regres, jf.
Mn.1041.
 Renteindtægter fra købe- og afbetalingskontrakter, som er indgået i  

 forbindelse med virksomhedens salg og udlejning af egne varer, eventuelt  

 kombineret med visse ydelser (egenproduktion), må anses for at være afledt af  

 momspligtige aktiviteter og kan derfor holdes uden for den samlede omsætning.
Finansielle indtægter hidrørende fra forskellige former for passiv  

 kapitalanbringelse betragtes ikke som vederlag for salg af finansielle  

 tjenesteydelser og begrænser således ikke fradragsretten.
Som eksempler på  

 sådanne indtægter kan nævnes renteindtægter (fx indestående i  

 pengeinstitutter), udbytter, kursavancer, obligationer, aktier og pantebreve  

 mv.
Endvidere anses enkeltstående udlån mellem moder- og datterselskaber  

 normalt ikke for at være salg af finansiel ydelse, jf.
Mn.1098. Se tillige  

 skatteministeriets cirkulære nr. 161 af 20. august 1990 om lønsumsafgift for  

 virksomheder indenfor den finansielle sektor.
 Salg af driftsmidler og fast ejendom.
Indtægter fra salg af større driftsmidler (bortset fra turistbusser) og  

 fast ejendom, der har været anvendt til momspligtige aktiviteter, skal ikke  

 medregnes i omsætningsbeløbene.
Dette gælder også ved salg af en fast  

 ejendom, der har været anvendt til udlejning, for hvilken ejeren har været  

 frivillig registreret.
Vognmandsvirksomheders salg af turistbusser med momsberegning skal også  

 medregnes ved opgørelsen af den delvise fradragsret i virksomheder, der både  

 har momsfri rutekørsel og momspligtig turistkørsel, jf.
N.3.
 Indtægter fra salg af mindre driftsmidler (maskiner, inventar og andre  

 driftsmidler, hvis anskaffelsespris ekskl. moms ikke overstiger 50.000 kr.),  

 skal derimod medregnes i omsætningsbeløbene ved opgørelsen af den delvise  

 fradragsret.
 Indtægter fra salg af fast ejendom, der ikke har været anvendt til  

 momspligtige aktiviteter, skal ikke medregnes i den samlede omsætning ved  

 opgørelsen af den delvise fradragsret, hvis der er tale om enkeltstående salg  

 af fast ejendom.
Hvis der derimod er tale om salg af flere ejendomme, og virksomhedens køb  

 og salg af ejendomme har et sådant omfang, at det må karakteriseres som  

 ejendomshandlervirksomhed, skal det totale ejendomssalg medregnes i den  

 samlede omsætning ved opgørelsen af den delvise fradragsret, jf.
DfT.1083.
Tilskud Tilskud hvoraf der skal betales moms, skal medregnes i omsætningsbeløbene.
 Tilskud, hvoraf der ikke skal betales moms som følge af, at virksomheden  

 ikke præsterer nogen modydelse herfor - hverken direkte eller indirekte -  

 skal ikke medregnes i den samlede omsætning.
 Den momsmæssige stilling for tilskud er nærmere beskrevet i F.1.5.
Udlæg Udlæg, der i overensstemmelse med reglerne i F.1.4 er holdt uden for  

 momsberegningen, kan ikke medregnes i omsætningsbeløbene.
H.3.2.2 Privat anvendelse Bekendtgørelsens § 2, stk. 1 Moms af varer og ydelser, der indkøbes af en registreret virksomhed til  

 anvendelse såvel i virksomheden som til privat brug eller til andet formål,  

 der ikke vedrører virksomheden, kan medregnes til købsmomsen med den andel,  

 som skønsmæssigt vedrører den registrerede virksomhed.
 Ved Told*Skat's vurdering af, om den skønsmæssige fordeling af momsen på  

 virksomheden og på indehaverens private forbrug er foretaget på rimelig måde,  

 vil den fordeling, som er godkendt af den pågældende ligningsmyndighed,  

 normalt blive lagt til grund, jf. bekendtgørelsens § 2, stk. 2.
 Hvis der ikke ved skatteansættelsen er foretaget særskilt fordeling af  

 udgifter til de omhandlede indkøb, kan en af ligningsmyndigheden normalt  

 anvendt fordeling lægges til grund.
 Som typiske eksempler på indkøb til delvis privat anvendelse kan nævnes  

 telefon, el og brændsel.
 Fordelingen af momsen efter et skøn foretages også i tilfælde, hvor  

 indkøbet er til brug for såvel virksomheden som andre formål, der ikke  

 vedrører virksomhedens momspligtige aktiviteter, eller for hvilke der ikke er  

 fradragsret efter § 16, stk. 3. Det drejer sig om situationer, hvor der ikke  

 er knyttet nogen almindelig omsætning til det pågældende ikke  

 fradragsberettigede formål.
Som eksempel herpå kan nævnes brochurer, der udleveres gratis af et  

 turistkontor til turister mfl.
Brochuren indeholder beskrivelser af egnen og  

 dens seværdigheder mv. og oplysning om, at turistkontoret formidler udlejning  

 af ferieboliger.
Brochuren vedrører således både turistkontorets momspligtige  

 formidlingsvirksomhed og turistkontorets oplysningsvirksomhed, for hvilken  

 der ikke forekommer nogen omsætning, og som i øvrigt er undtaget fra  

 momspligten.
Den betalte moms ved indkøb af sådanne brochurer må herefter  

 fordeles efter et skøn, fx på grundlag af den anvendte spalteplads til de  

 nævnte aktiviteter.
Se også Dep.775.
Som et andet eksempel kan nævnes en virksomheds indkøb af olie, hvoraf en  

 del anvendes til opvarmning af funktionærboliger, for hvilke virksomheden  

 ikke har fradragsret, jf.
H.3.3.2.
 Ved fordelingen af momsen kan den af virksomheden opkrævede betaling  

 lægges til grund, såfremt denne mindst svarer til det beløb, som  

 ligningsmyndigheden anvender ved skatteansættelsen af den pågældende  

 funktionær/bestyrer.
 Som et tredie eksempel kan nævnes indkøb, der faktureres til et tivoli, og  

 som anvendes af såvel tivoliet som arrangøren af et momsfritaget arrangement.  

 Det drejer sig fx om leje af et telt, der af tivoliet stilles til rådighed  

 for en festarrangør, som bruger teltet til dans og udskænkning ved byfester  

 o.l.
Da fradragsretten skal opgøres efter et skøn, der vil variere fra tivoli  

 til tivoli og fra fest til fest, godkender Told*Skat, at tivoliets  

 fradragsret for momsen af omkostninger fastsættes til 75%, jf.
DfT.1085.
Ved skatteministeriets cirkulære af 28. november 1990 om momspligt for  

 deponering og forvaltning af værdipapirer, kreditter mv. blev åbnet mulighed  

 for, at der kan fastsættes standardfradrag for moms af varer og momspligtige  

 ydelser, der er indkøbt til brug i såvel den registrerede som den ikke  

 registrerede del af virksomheden, jf.
TSS.1331.
 Som eksempel på en situation, hvor ikke blot den skattemæssige fordeling  

 kan bruges som grundlag for opgørelsen af fradragsretten, kan nævnes en  

 registreret rutebilvognmands abonnement på telefon, der anvendes såvel  

 erhvervsmæssigt (momsfri personbefordring og momspligtig fragt mv.) som  

 privat.
Bekendtgørelsens § 2, stk. 3 og 4 Fradragsretten opgøres i dette tilfælde ved først at reducere  

 telefonudgiften med den skattemæssigt ansatte private andel, hvorefter momsen  

 af den erhvervsmæssige andel fordeles på grundlag af virksomhedens  

 omsætningstal, jf. reglerne i H.3.2.1.
Tilkørselsveje Moms vedrørende vedligeholdelse af veje, der benyttes ved tilkørsel såvel  

 til en registreret landbrugsvirksomheds beboelsesbygninger som til  

 virksomhedens driftsbygninger, kan medregnes til købsmomsen med to  

 trediedele.
Reglen gælder principielt kun landbrugsvirksomheder, men man kan  

 for andre virksomheders tilkørselsveje anvende et tilsvarende skøn.
Medarbejdertelefoner Moms vedrørende anskaffelse og drift af telefoner, som anbringes hos en  

 registreret virksomheds medarbejdere med henblik på benyttelse i  

 virksomhedens tjeneste, medregnes til købsmomsen med halvdelen, såfremt  

 telefonselskabets regninger er stilet til og betales af virksomheden.
Hvis  

 virksomheden opkræver en del af regningsbeløbet hos medarbejderne, kan  

 fradraget dog ikke overstige momsen af den af virksomheden faktisk afholdte  

 udgift.
 Vedrørende udtagelse af varer til privat anvendelse henvises i øvrigt til  

 H.3.1.2.
H.3.2.3 Fast ejendom Bekendtgørelsens § 3 Der er fastsat særlige regler for opgørelsen af delvis fradragsret  

 vedrørende bygninger, der anvendes til forskelligt formål.
H.3.2.3.1 Opførelse af bygninger Moms vedrørende opførelse af bygninger, herunder tilbygninger, som foruden  

 lokaler for den registrerede virksomhed tillige omfatter andre lokaler, kan  

 medregnes til købsmomsen med den del af den samlede moms på bygningen, som  

 svarer til - forholdet mellem de byggeomkostninger, der skønnes at vedrøre de  

 fradragsberettigede lokaler og de samlede byggeomkostninger.
Såfremt lokalerne til de forskellige anvendelser er af samme standard, kan  

 beregningen af den fradragsberettigede andel af momsen foretages på grundlag  

 af - forholdet mellem etagearealet af de fradragsberettigede lokaler og  

 bygningens samlede etageareal.
Etagearealet af lokaler med skrå vægge i tagetager opgøres i  

 overensstemmelse med bygningsreglementet på grundlag af en frihøjde på 1,5 m  

 målt fra gulvplan til ydersiden af tagbeklædningen.
Skunkvæggens placering  

 har således ikke indflydelse på beregningen af arealet, jf.
Mn.863.
Til virksomhedens lokaler henregnes ikke - lokaler, der anvendes som bolig for virksomhedens indehaver eller  

 personale, uanset om lokalerne tillige anvendes i den pågældendes erhverv,  

 jf.
H.3.3.2, samt - lokaler, der anvendes til udlejning, medmindre lejemålet er omfattet af  

 en frivillig registrering, jf.
C.4.4.
H.3.2.3.2 Reparation og vedligeholdelse mv. af bygninger Moms af ombygnings-, reparations- og vedligeholdelsesarbejder i bygninger,  

 som indeholder såvel fradragsberettigede som ikke fradragsberettigede  

 lokaler, kan medregnes til købsmomsen i det omfang, arbejdet direkte omfatter  

 virksomhedens fradragsberettigede lokaler.
Det er betingelse herfor, at  

 leverandøren i sin faktura har foretaget en opdeling af prisen for det  

 udførte arbejde.
 Moms af tilsvarende arbejder, som ikke direkte kan henføres til bygningens  

 enkelte lokaler, fx udvendig vedligeholdelse, reparation eller udskiftning af  

 bygningens varmeanlæg eller andre fællesinstallationer, kan medregnes til  

 købsmomsen med en andel, der svarer til forholdet mellem etagearealet af de  

 fradragsberettigede lokaler og bygningens samlede etageareal.
H.3.2.3.3 Lokaler mv., der bruges blandet Såfremt en virksomheds lokaler anvendes såvel i forbindelse med  

 virksomhedens omsætning af varer og momspligtige ydelser som i forbindelse  

 med virksomhedens momsfri ydelser (herunder eventuel omsætning af  

 varer/ydelser, for hvilke virksomhedens efter §§ 3 og 4 er fritaget for at  

 betale moms), må beregning af den fradragsberettigede andel af momsen  

 vedrørende sådanne lokaler foretages på grundlag af et skøn.
 Ved opførelse, ombygning, reparation eller vedligeholdelse af bygninger,  

 der indeholder lokaler til forskellig anvendelse, foretages fordelingen af  

 den samlede moms først efter de i H.3.2.3.1 og H.3.2.3.2 beskrevne regler.
Hvis virksomheden anvender nogle af disse lokaler blandet, må virksomheden  

 foretage en fordeling af den beregnede moms, som vedrører disse lokaler.  

 Fordelingen må som nævnt foretages på grundlag af et skøn.
Tilsvarende gælder  

 eventuelt hele bygninger, der anvendes blandet, dvs. hvor de enkelte lokaler  

 ikke kan henføres udelukkende til virksomhedens momsfri, respektive  

 momspligtige aktiviteter.
Den skønsmæssige fordeling af momsen vedrørende lokaler mv. til blandet  

 anvendelse vil normalt kunne foretages på grundlag af omsætningsfordelingen,  

 jf.
H.3.2.1. Det er dog en forudsætning for at anvende omsætningstallene som  

 grundlag for den skønsmæssige fordeling, at dette ikke medfører, at  

 virksomheden herved opnår en fradragsret, som står i åbenbart misforhold til  

 den faktiske anvendelse.
 Forsamlingshuse, idrætshaller mfl.
 Fradraget vedrørende drift af lokaler i forsamlingshuse, idrætshaller  

 mfl., der finansieres ved tilskud fra det offentlige mfl. eller anvendes til  

 formål, som ikke vedrører forsamlingshuset mfl., skal opgøres på grundlag af  

 et skøn over den faktiske anvendelse af lokalerne.
 De tidligere nævnte regler om fradrag for købsmoms vedrørende lokaler mv.  

 til blandet brug anvendes ikke i følgende tilfælde:
 For restaurationer, hoteller, forsamlingshuse, idrætshaller o.l. gælder  

 følgende:
Hvis virksomhedens momsfri omsætning ved udlejning af selskabslokaler,  

 mødelokaler o.l. højst udgør 2% af virksomhedens samlede årlige omsætning  

 ekskl. moms, og hvis den momsfri lokaleleje ved eventuel udlejning til møde-  

 og kursusarrangementer højst har udgjort 5% af den samlede betaling, ekskl.  

 moms, for det enkelte arrangement, skal der ikke ske reduktion af  

 virksomhedens (fulde) fradragsret for købsmomsen, jf.
Mn.793 og Mn.929.
 Hvis virksomheden kan dokumentere, at værdien af lokalelejen indgår i det  

 samlede arrangement med mere end 5%, kan en større andel af den samlede  

 betaling holdes uden for momsberegning, men så skal virksomhedens fradragsret  

 begrænses efter de almindelige regler om beregning af delvis fradragsret i  

 forbindelse med fast ejendom.
Hvis den momsfri omsætning ved lokaleudlejning ved regnskabsårets udløb  

 har oversteget 2% af den samlede omsætning, kan virksomheden vælge enten at  

 betale salgsmoms af den overskydende del af den momsfri omsætning eller at  

 reducere købsmomsen efter de almindelige regler om delvis fradragsret.
Hvis  

 virksomheden vælger at reducere købsmomsen, skal den samlede momsfri  

 omsætning medregnes ved beregning af den delvise fradragsret, dvs. der skal  

 også ske reduktion vedrørende de første 2%.
Idrætshaller.
Ved lejlighedsvis anvendelse af idrætshaller til  

 momspligtige arrangementer, fx koncerter og udstillinger, kan der gives  

 delvis fradragsret for moms vedrørende opførelse, drift og vedligeholdelse af  

 hallerne.
Fradragsretten må fastsættes i hvert enkelt tilfælde, idet bl.a.  

 følgende forhold må tages i betragtning:
- tidsforbruget til momsfri og momspligtige arrangementer, - omkostningsfordeling, hvorved bemærkes, at momspligtige aktiviteter ofte  

 slider mere på bygningen og lægger beslag på en større del af  

 driftsomkostningerne end de momsfri aktiviteter, og - omsætningen, som ofte vil være særlig stor i forbindelse med  

 momspligtige aktiviteter.
Udlejning af reklameplads i idrætshaller giver alene adgang til fradrag  

 for købsmoms af de omkostninger, der direkte vedrører reklameydelsen.
Til  

 disse omkostninger henregnes ikke udgifter vedrørende opførelse, drift eller  

 vedligeholdelse af hallen.
Lokaler, der anvendes som bolig for virksomhedens indehaver eller  

 personale, kan ikke anses for lokaler til blandet anvendelse, selv om  

 lokalerne tillige anvendes i den pågældendes erhverv, jf.
Mn.557, Mn.559,  

 Dep.650 og Mn.686. Dette gælder også almindelige carporte eller garager, der  

 opført i tilknytning til beboelsen.
H.3.2.3.4 Anden fast ejendom end bygninger Moms vedrørende anlæg, reparation og vedligeholdelse mv. af anden fast  

 ejendom end bygninger, fx grunde og havne, medregnes til købsmomsen efter de  

 almindelige regler, jf. § 4 i bekendtgørelsen.
H.3.2.4 Motorkøretøjer Moms vedrørende anskaffelse eller leje samt drift og vedligeholdelse af  

 motorkøretøjer i registrerede virksomheder kan, med følgende undtagelser -  

 medregnes til købsmomsen efter de almindelige regler om fradragsret.
Det vil sige, at der med de begrænsninger, der følger af § 16, stk. 3, jf.  

 H.3.3.7 (personvogne mv., der er indrettet til befordring af ikke mere end 9  

 personer, inkl. fører), er - fuld fradragsret for moms vedrørende motorkøretøjer, der udelukkende  

 anvendes i forbindelse med virksomhedens omsætning af varer og momspligtige  

 ydelser, og - delvis fradragsret for moms vedrørende motorkøretøjer, som ikke  

 udelukkende anvendes i forbindelse med en virksomheds omsætning af varer og  

 momspligtige ydelser, men tillige til kørsel vedrørende virksomhedens  

 eventuelle omsætning af momsfri ydelser (blandet anvendelse) eller til  

 indehavers eller personalets private kørsel, herunder kørsel mellem  

 virksomheden og den pågældende brugers bopæl (privat anvendelse mv.), jf.  

 Mn.723.
 For vare- og lastvogne med tilladt totalvægt ikke over 3 tons gælder der  

 dog særlige regler, når køretøjerne ikke udelukkende anvendes i forbindelse  

 med virksomhedens omsætning af varer og momspligtige ydelser.
H.3.2.4.1 Last- og varevogne - fuld fradragsret § 16, stk. 1 og 2, jf. bekendtgørelsens § 5, stk. 1 Moms, der vedrører anskaffelse af vare- og lastvogne med tilladt totalvægt  

 ikke over 3 tons, kan ikke medregnes til købsmomsen, medmindre køretøjet  

 udelukkende anvendes i forbindelse med virksomhedens afsætning af varer og  

 momspligtige ydelser.
 Hvis køretøjet udelukkende anvendes i forbindelse med virksomhedens  

 momspligtige aktiviteter, er der fuld fradrag for købsmomsen, jf. lovens §  

 16, stk. 1.
Ved afgørelsen af, om der kan gives fradragsret for moms ved anskaffelse  

 af de omhandlede vare- og lastvogne, må der foretages en nærmere vurdering af  

 den faktiske anvendelse.
Der må i denne forbindelse lægges vægt på om:
- køretøjet benyttes til egentlig transport mellem virksomhedens faste  

 forretningssted og den private bopæl, - køretøjet benyttes til anden privat kørsel, herunder kørsel i  

 forbindelse med momsfri aktiviteter, - køretøjet benyttes til kørsel mellem bopæl og skiftende arbejdspladser, - der eksisterer en aftale mellem virksomheden og brugeren om benyttelsen  

 af køretøjet, - køretøjet er forsynet med værktøj eller lignende (montørvogne), eller  

 der er etableret et lager på medarbejderes bopæl med henblik på udkald til  

 reparationsarbejder og lignende, - virksomheden har fuld skattemæssig afskrivning på køretøjet, og - brugeren beskattes for benyttelse af køretøjet.
 Følgende afgørelser vedrører fradragsret for købsmomsen i relation til  

 køretøjets anvendelse: Mn.402, Mn.445, Mn.446, Mn.447, Mn.1021, Mn.1042,  

 Mn.1066, Mn.1068, Dep.1077, Mn.1096, Mn.1099 og Dep.1102. Se også Østre  

 Landsrets dom af 15. september 1987.
Kørsel mellem hjem og arbejdsplads anses i almindelighed ikke for en  

 kørsel, der vedrører virksomhedens momspligtige aktiviteter.
Denne regel er  

 dog lempet for så vidt angår kørsel mellem bopæl og skiftende arbejdspladser,  

 herunder lejlighedsvis kørsel til det faste forretningssted.
Skiftende arbejdspladser Ved "skiftende arbejdspladser" forstås arbejde uden for  

 virksomhedens faste forretningssted.
Ved bedømmelsen af "skiftende  

 arbejdspladser" skal der ikke lægges vægt på arbejdsperiodens længde det  

 enkelte sted eller antallet af arbejdspladser, men derimod på den  

 kendsgerning, at der er tale om forskellige arbejdssteder uden for  

 virksomhedens faste registreringsadresse.
 Lejlighedsvis kørsel mellem bopæl og fast forretningssted for at supplere  

 køretøjets lager af værktøj, afhentning af arbejdssedler, tegninger og  

 lignende anses ikke for privat kørsel.
Vagtordning Kørsel mellem bopæl og virksomhedens faste forretningssted som led i en  

 vagtordning, hvor brugeren uden for almindelig arbejdstid kan tilkaldes til  

 reparation eller lignende hos kunder, anses ikke for privatkørsel, hvis  

 følgende betingelser er opfyldt:
- der skal være tale om et klart forretningsmæssigt behov for en  

 vagtordning, og vognene skal være forsynet med værktøj eller lignende  

 (rullende værksteder), - der skal over for brugeren være klar tilkendegivelse af, at bilerne ikke  

 må benyttes privat, - der skal foreligge en vagtplan.
Efter vagterne skal brugeren rapportere  

 om udkald mv.
Det skal endvidere kunne konstateres, hvilken bil, der har  

 været benyttet til hvilken vagt, - antallet af biler skal stå i rimeligt forhold til vagtordningens omfang,  

 og - den vagthavende medarbejder skal være i tjeneste i hele vagtperioden.  

 Det skal af samme grund være muligt at komme i kontakt med den pågældende i  

 hele vagtperioden.
H.3.2.4.2 Regulering af købsmoms § 16, stk. 6 Hvis der skal ske regulering af købsmoms, fordi køretøjet ikke længere  

 anvendes i forbindelse med virksomhedens omsætning af varer og momspligtige  

 ydelser, skal reglerne i bekendtgørelse nr. 75 af 26. februar 1985 om  

 regulering af indgående merværdiafgift for investeringsgoder anvendes.
 Hvis der alene er tale om et konstateret enkeltstående tilfælde af privat  

 anvendelse af køretøjet, kan der efter omstændighederne ses bort fra krav om  

 regulering af købsmoms.
H.3.2.4.3 Udlejningsvirksomhed Disse virksomheder har fuld fradragsret for momsen vedrørende anskaffelse  

 og drift af varevogne, der anvendes til udlejning.
Såfremt en sådan varevogn  

 tillige anvendes til andre formål, fx til indehaverens eller personalets  

 private kørsel, skal der betales moms efter reglerne om udtagelse af de af  

 virksomheden forhandlede ydelser til formål, for hvilke der ikke er  

 fradragsret.
 Såfremt de pågældende køretøjer ikke udelukkende anvendes i forbindelse  

 med virksomhedens omsætning af varer og momspligtige ydelser (blandet  

 anvendelse), men tillige til kørsel vedrørende virksomhedens eventuelle  

 omsætning af momsfri ydelser eller til indehaverens eller personalets private  

 kørsel mellem virksomheden og den pågældende brugers private bopæl, eller til  

 eventuelle andre formål, for hvilke virksomheden ikke har fradragsret, gælder  

 følgende regler, jf. § 5 i bekendtgørelsen:
Anskaffelse Momsen af købsprisen kan hverken helt eller delvis medregnes til  

 købsmomsen.
Leje Momsen af lejen kan medregnes til købsmomsen med en trediedel.
Drift Momsen af indkøb vedrørende de pågældende køretøjers drift kan fuldt ud  

 medregnes til købsmomsen.
Dette gælder også driftsomkostninger for lejede  

 køretøjer.
 Det er dog en betingelse for fradragsretten for leje og drift af vare- og  

 lastvogne, der bruges blandet, at virksomhedens omsætning af varer og  

 momspligtige ydelser overstiger 10.000 kr. årlig.
 Med hensyn til reglerne for personvogne henvises til N.6.
H.3.2.4.4 Rustvogne De tidligere nævnte regler kan også anvendes for rustvogne, der er  

 fritaget for registreringsafgift, og som foruden at anvendes til transport af  

 kister i direkte tilknytning til bisættelser også anvendes til transport af  

 blomster og kranse, urner o.l. samt bårer og skamler.
Dette indebærer, at  

 moms ved anskaffelse af køretøjerne ikke kan medregnes til købsmomsen, og at  

 moms vedrørende køretøjernes drift fuldt ud kan medregnes.
H.3.2.4.5 Busser Buskørsel, bortset fra rutekørsel, er momspligtig buskørsel.
Indkøb af  

 varer og ydelser til virksomheder vedrører ofte både momspligtige og momsfri  

 aktiviteter.
Det er derfor nødvendigt at skelne mellem de tre former for  

 fradragsret: Fuld, delvis og ingen fradragsret.
 For rutebiler og bybusser, der er fritaget for registreringsafgift i  

 henhold til § 2, stk. 1, nr. 5, i loven om registreringsafgift af  

 motorkøretøjer mv., og som anvendes til godsbefordring eller udlejning af  

 reklameplads, kan momsen vedrørende anskaffelse eller leje samt drift af  

 køretøjerne delvis medregnes til købsmomsen efter de almindelige regler for  

 indkøb til blandet anvendelse.
 Der henvises i øvrigt til N.3.
H.3.2.4.6 Andre regler - motorkøretøjer De forannævnte bestemmelser finder anvendelse på køretøjer, der tilhører  

 eller lejes af den pågældende registrerede virksomhed eller dennes indehaver,  

 og som, for så vidt angår indkøbte motorkøretøjer, er indregistreret i  

 virksomhedens eller indehaverens navn (herunder motorkøretøjer, der er  

 indregistreret med en medarbejder som bruger).
 En registreret virksomhed har ingen fradragsret for motorkøretøjer, der er  

 indregistreret i en medarbejders navn.
En registreret virksomhed har dog fradragsret for momsen på indkøb til  

 driften af et motorkøretøj, som tilhører indehaverens ægtefælle og er  

 indregistreret i dennes navn.
Virksomheden har derimod ikke fradragsret for  

 momsen af køretøjets købspris, uanset om denne afskrives over virksomhedens  

 driftsregnskab.
Reglerne om fradragsret for moms på indkøb til drift af køretøjer finder  

 anvendelse på alle arter indkøb, som er nært knyttet til køretøjets drift,  

 dvs. også reparation og vedligeholdelse, herunder fx udskiftning af motor,  

 jf.
Mn.1354.
Anskaffelse mv. af biltelefon anses ikke for en omkostning, der er knyttet  

 til køretøjet.
Moms af sådanne omkostninger kan derfor medregnes til  

 købsmomsen efter de almindelige regler.
Moms vedrørende opførelse mv. af almindelige carporte og garager til  

 virksomhedens person- eller varevogn kan ikke medregnes til købsmomsen, når  

 carporten eller garagen er opført i tilknytning til boligen, jf.
Mn.429.
Skematisk oversigt over reglerne om fradragsret mv. for motorkøretøjer I det følgende skema på næste side redegøres summarisk for bestemmelserne  

 i forbindelse med køb, drift, leje og salg/udtagelse af de former for  

 køretøjer, der anvendes af en bred kreds af de registrerede virksomheder.
De pågældende køretøjer, bortset fra personvogne, skal helt eller delvis  

 anvendes i forbindelse med virksomhedens momspligtige aktiviteter.
Leasing  

 behandles som leje.
 Med hensyn til særreglerne vedrørende køretøjer i relation til  

 autoforhandlere, køreskoler og udlejningsvirksomheder henvises til N.6.  

 Rutebiler og turistbusser er behandlet i N.3.
Tryk  ALT  +  F1  for at se skema H.3.2.5 Sektorisk opdeling Bekendtgørelsens § 6 Told*Skat kan tillade eller stille krav om, at den fradragsberettigede  

 moms i virksomheder, der består af flere sektorer (fx flere virksomheder med  

 samme ejer eller forskellige driftsaktiviteter i samme virksomhed), beregnes  

 særskilt for én eller flere af virksomhedens sektorer (sektorisk  

 opdeling). Virksomheden skal i sådanne tilfælde føre særskilt regnskab for de  

 berørte sektorer.
 Hensigten med bestemmelsen er at sikre, at fradragsretten står i rimeligt  

 forhold til den faktiske anvendelse af de pågældende indkøb.
 Der kan normalt ikke kræves eller gives tilladelse til sektorisk opdeling  

 med tilbagevirkende kraft.
H.3.2.5.1 Vognmandsvirksomheder Told*Skat kan tillade/påbyde sektorisk opdeling af virksomheder inden for  

 vognmandsbranchen, specielt kombinerede rutebil- og  

 turistvognmandsvirksomheder, jf.
Dep.995.
 I det efterfølgende skitseres i hovedtræk den momsmæssige betydning af  

 anvendelsen af sektorisk opdeling i bl.a. de virksomheder, som har  

 persontransport som hovedaktivitet, men som samtidig er registreret for  

 omsætning vedrørende fragt, reklame mv.
 Sektorisk opdeling påvirker ikke fradragsretten for omkostninger, der  

 udelukkende vedrører en momspligtig eller en momsfri aktivitet, idet  

 fradragsretten for sådanne omkostninger (fortsat) vil være 100%, henholdsvis  

 0%.
Sektorisk opdeling påvirker heller ikke fradragsretten for  

 fællesomkostninger, fx telefon, da fradragsretten for disse omkostninger  

 under alle omstændigheder skal opgøres som forholdet mellem virksomhehedens  

 omsætning af varer og momspligtige ydelser og virksomhedens samlede  

 omsætning.
Opførelse og drift af garager og værksteder anses også for  

 fællesomkostninger, medmindre der sker salg af reparationsydelser mv.
Eksempel 1 Fradragsretten vedrørende fx reparation af en rutebil vil i denne  

 virksomhed udgøre 13% (50.000 + 200.000 i forhold til 2.000.000).
 Hvis virksomheden bliver opdelt i 3 sektorer (hyrevogne, rutebiler og  

 turistbusser), vil fradragsretten for reparationsregningen blive 17% (50.000  

 i forhold til 300.000), mens der ikke sker nogen ændring i fradragsretten for  

 hyrevogne, turistbusser og fællesomkostninger (vil fortsat være henholdsvis  

 0, 100 og 13%).
 Told*Skat kan i sådanne tilfælde tillade, at virksomheden foretager  

 sektorisk opdeling på betingelse af, at der føres særskilt regnskab for de  

 enkelte sektorer.
Eksempel 2 Fradragsretten for en reparationsregning vedrørende en rutebil vil i denne  

 virksomhed udgøre 80% (50.000 + 750.000 i forhold til 1.000.000).
 Hvis virksomheden bliver opdelt i sektorer, vil fradragsretten for  

 reparationsregningen "kun" blive 20%, nemlig forholdet mellem  

 momspligtig omsætning og samlet omsætning i rutebilsektoren (50.000 set i  

 forhold til 250.000).
 Told*Skat vil i sådanne tilfælde kræve virksomheden opdelt i 2 sektorer.
Der vil kunne opstilles andre eksempler, hvor Told*Skat vil kræve  

 sektorisk opdeling, fx i tilfælde, hvor en rutebil- og turistvognmand tillige  

 driver værksted, hvorfra der sælges reparationsydelser mv.
I sådanne tilfælde  

 anses værkstedet ikke for en fællesomkostning, men som en omkostning, der  

 udelukkende vedrører den momspligtige virksomhed, idet virksomheden også skal  

 betale moms af de reparationer, der udføres på egne busser, bortset fra  

 eventuelle busser, som udelukkende bruges til momspligtig kørsel.
Hvis der  

 ikke sælges reparationer mv., anses værkstedet for fællesomkostninger.
 Bestemmelserne om sektorisk opdeling inden for vognmandsbranchen  

 administreres således, at der generelt gives virksomhederne tilladelse til at  

 foretage sektorisk opdeling på betingelse af, at der føres særskilt regnskab  

 for de enkelte sektorer, og at der ud fra en vurdering i de enkelte tilfælde  

 stilles krav til virksomhederne om at foretage sektorisk opdeling, såfremt  

 momsmæssige forhold af en vis betydning taler herfor.
 Vedrørende sektorisk opdeling i busvirksomheder, se endvidere N.3.3.2.
H.3.2.5.2 Andre virksomheder end vognmandsvirksomheder Der vil også i andre virksomheder end vognmandsvirksomheder kunne stilles  

 krav om sektorisk opdeling, såfremt momsmæssige forhold af en vis betydning  

 taler herfor.
Sektorisk opdeling vil i givet fald alene kunne ske på grundlag af en  

 virksomheds aktivitetsområder.
En virksomhed vil således ikke kunne pålægges  

 sektorisk opdeling vedrørende indtægter hidrørende fra et bestemt  

 driftsmiddel.
Eksempelvis vil en privat jernbane, der udfører godstransport  

 med såvel egentlige godsvogne som kombinerede person-/godsvogne, ikke kunne  

 pålægges at dele fragtindtægterne op på henholdsvis godsvogne og  

 person-/godsvogne.
 Ved vurderingen af, om der skal ske sektorisk opdeling, vil der i et vist  

 omfang blive lagt vægt på omfanget af den administrative byrde, der ved en  

 sådan opdeling pålægges virksomheden.
 For køreskoler er der truffet afgørelse om, at der indtil videre ikke skal  

 stilles krav om sektorisk opdeling.
H.3.3 Ingen fradragsret § 16, stk. 3 Der ikke er fradragsret på indkøb, som ikke vedrører virksomhedens  

 momspligtige omsætning.
Der er således ingen fradragsret på indkøb, der  

 udelukkende vedrører eller er bestemt til - indehaverens eller personalets private brug, eller - virksomhedens eventuelle omsætning af momsfri ydelser eller anden  

 omsætning, hvoraf der ikke skal betales moms, jf. §§ 2-4.
H.3.3.1 Kost § 16, stk. 3, litra a Der er ingen fradragsret ved indkøb af kost til virksomhedens indehaver  

 eller personale.
H.3.3.2 Bolig § 16, stk. 3, litra b Der ingen fradragsret ved anskaffelse og drift af bolig for virksomhedens  

 indehaver og personale, jf.
Dep.229 og Mn.560.
 Bestemmelsen er uddybet i skatteministeriets bekendtgørelse nr. 645 af 20.  

 oktober 1988 om delvis fradragsret for merværdiafgift, § 3, stk. 2, idet man  

 her præciserer, at lokaler, der bruges som bolig for virksomhedens indehaver  

 og personale, ikke kan anses for virksomhedens lokaler, uanset om lokalerne  

 bruges i den pågældendes erhverv.
Der er således ingen fradragsret for moms vedrørende opførelse, drift og  

 vedligeholdelse af lokaler, der kan anses for at indgå som en del af selve  

 boligen, herunder sædvanlige udenomsrum til beboelsen.
Dette gælder som  

 nævnt, selv om lokalerne tillige anvendes i den pågældendes erhverv, fx  

 lokaler, der er indrettet som bryggers, fyrrum, pulterrum, grovkøkken,  

 kontor, tegnestue o.l. samt almindelige carporte og garager, som er opført i  

 tilslutning til boligen.
 I visse tilfælde kan sådanne lokaler dog anses for udelukkende at være  

 opført/anvendt til virksomhedens brug - og dermed fradragsberettigede:
Såfremt lokalerne efter deres indretning og placering i forhold til den  

 private beboelse samt efter de konkrete omstændigheder i øvrigt i de enkelte  

 tilfælde (herunder fx omfanget og beliggenheden af virksomhedens eventuelle  

 øvrige erhvervslokaliteter) kan karakteriseres som en del af virksomhedens  

 lokaler, jf.
Mn.480, Mn.481, Mn.806 og Mn.863.
Ved afgørelse af, om der kan gives fradragsret vedrørende lokaler i den  

 private bolig, lægges der vægt på, at lokalerne er adskilt fra boligen og  

 beliggende på en sådan måde, at lokalerne ikke kan anses for at indgå som en  

 integreret del af boligen.
Lokalerne skal således være adskilt fra boligen  

 med en fast skillevæg, evt. forsynet med indgang fra boligen.
Det vil i almindelighed ikke kunne kræves, at der er separat indgang  

 direkte til lokalerne udefra.
Hvis lokalerne er beliggende således, at man  

 skal passere disse for at få adgang til private beboelsesrum, må lokalerne  

 som en hovedregel anses for at indgå som en integreret del af boligen.
 Der lægges endvidere vægt på følgende:
- om anvendelse af lokalet er nødvendig for udøvelse af den  

 registreringspligtige aktivitet, - om lokalet - efter udstyr og indretning, herunder evt.  

 omkostningsfordyrende installationer - fremtræder som et lokale, der  

 udelukkende skal anvendes erhvervsmæssigt, - om de lokaler, der herefter indgår i boligen, med hensyn til størrelse,  

 art, indretning og udstyr svarer til en normal bolig for indehaveren og  

 dennes familie, og - om erhvervslokaler i virksomheder med ansat personale er godkendt af  

 bygningsmyndigheden/arbejdstilsynet til erhvervsformål.
 Endelig lægges der en vis vægt på, om der efter de skattemæssige regler  

 gives nedsættelse af lejeværdien som følge af lokalernes anvendelse til  

 erhvervsformål.
Der kan i visse tilfælde gives delvis fradragsret ved opførelse mv. af en  

 garage (evt. benævnt "maskinhus", "lagerbygning" o.l.) i  

 tilslutning til eller i umiddelbar nærhed af boligen, når garagen også skal  

 anvendes af den momspligtige virksomhed.
Det er dog en betingelse, at garagen  

 efter størrelse og evt. indretning utvivlsomt kan anses for at være bestemt  

 til andet end parkeringsplads til indehaverens personbil (herunder  

 almindelige varevogne, der ikke udelukkende anvendes erhvervsmæssigt),  

 hobbyrum eller andre private formål.
 Som omkostninger, der vedrører anskaffelse og drift af lokaler i den  

 private bolig, anses udgifter til opførelse, ombygning, reparation og  

 vedligeholdelse samt som hovedregel også udgifter til lys, varme, rengøring,  

 møblering mv.
Hvis særlige forhold eller praktiske hensyn taler herfor, kan hovedreglen  

 dog fraviges.
Som eksempel herpå kan nævnes indkøb af møbler mv., der  

 utvivlsomt udelukkende er til brug for virksomheden (almindeligt  

 kontorinventar, tegneborde mv.). Endvidere kan nævnes indkøb af el og varme  

 til brug for såvel virksomhedens lokaler som den private bolig, hvor den  

 fordeling ligningsmyndigheden har godkendt fordeling kan lægges til grund -  

 også selv om der herved evt. er taget hensyn til et lokale i boligen, for  

 hvilken der efter de tidligere nævnte regler ikke er fradragsret.
H.3.3.3 Naturalaflønning § 16, stk. 3, litra c Der er ingen fradragsret ved indkøb til brug ved naturalaflønning af  

 virksomhedens personale, jf.
Mn.243, Mn.244 og Mn.1020.
 H.3.3.4 Vuggestuer, fritidshjem, sommerhuse mv.
§ 16, stk. 3, litra d Der er ingen fradragsret ved anskaffelse og drift af vuggestuer,  

 børnehaver, fritidshjem, sommerhuse o.l. for virksomhedens personale.
Udlejer en virksomhed ferieboliger til personalet, så der skal betales  

 moms af denne udlejning, har virksomheden dog fradragsret for moms af drift  

 mv. af ferieboligerne, da udlejningen vil blive anset som en selvstændig,  

 erhvervsmæssig aktivitet, jf.
Mn.592 og Mn.1009.
H.3.3.5 Repræsentation og gaver § 16, stk. 3, litra e Der er ingen fradragsret for indkøb til repræsentation og gaver, jf.  

 Mn.216, Mn.325, Mn.331, Mn.427, Mn.803, Mn.837, Mn.911, Mn.983, Mn.1020 og  

 Mn.1126.
 Bestemmelsen omfatter ikke køb til reklameformål eller vareprøver.
 Der er truffet en del afgørelser i spørgsmålet om afgrænsning mellem  

 reklame/vareprøver og gaver, jf. eksempelvis Mn.487, Mn.807 og Mn.982. Der  

 henvises til eksemplerne i H.3.1.1.
H.3.3.6 Hotelophold § 16, stk. 3, litra f Der er ingen fradragsret for hotelophold, herunder leje af hotelværelse  

 mv. samt køb af mad- og drikkevarer, jf.
Mn.38, Mn.268 og Mn.383.
H.3.3.7 Personmotorkøretøjer § 16, stk. 3, litra g Der er ingen fradragsret ved anskaffelse, leje og drift af  

 personmotorkøretøjer, der er indrettet til befordring af ikke mere end 9  

 personer.
Bestemmelsen omfatter personmotorkøretøjer af nævnte art, der er  

 indregistreret med hvide/sorte nummerplader.
Dvs. motorkøretøjer, der i  

 henhold til registreringsafgiftsloven er berigtiget med fuld afgift  

 (almindelige personvogne) eller med nedsat afgift (hyrevogne), eller som er  

 fritaget for afgift (personvogne tilhørende visse statsinstitutioner), jf.  

 Mn.428.
 Motorcykler (men ikke knallerter) anses for personmotorkøretøjer.
Hvis en tidligere afgiftsfritaget varevogn ved omregistrering er blevet  

 afgiftsberigtiget med fuld registreringsafgift og indregistreret på  

 hvide/sorte nummerplader, kan hovedreglen dog fraviges på betingelse af, at  

 køretøjet er indrettet som varevogn og anvendes som sådan i virksomheden.
Der  

 kan i sådanne tilfælde gives fradrag efter de regler, der gælder for last- og  

 varevogne (max. 3 tons), jf.
H.3.2.4. Dette gælder også, selv om køretøjet  

 med hensyn til vægtafgift, periodisk syn mv. anses for et personmotorkøretøj.
Særligt indrettede køretøjer tilhørende telefonselskaber mfl., der er  

 fritaget for registreringsafgift efter registreringsafgiftslovens § 2 og  

 forsynet med hvide nummerplader, er ikke omfattet af bestemmelsen og er  

 således fradragsberettiget efter de almindelige regler, jf.
Mn.76. Det samme  

 gælder andre transportmidler end de nævnte personmotorkøretøjer, såsom  

 cykler, knallerter, busser og flyvemaskiner.
Racerkøretøjer er heller ikke omfattet af bestemmelsen.
Som racerkøretøjer  

 anses køretøjer, der i original form er bygget og indrettet til racerkørsel  

 (fx formelvogne) samt personmotorkøretøjer, der efter ombygning fremtræder  

 som udelukkende anvendelige til racerkørsel, og som ikke er indregistreret  

 efter færdselsloven.
Moms vedrørende anskaffelse, drift og ombygning mv. af  

 sådanne køretøjer kan således medregnes til en registreret virksomheds  

 købsmoms i det omfang, de afholdte udgifter vedrører virksomhedens omsætning  

 af varer og momspligtige ydelser, jf.
Mn.836, Mn.868 og Mn.910. Vedrørende  

 racerkøretøj med reklame henvises til Mn.403.
Bestemmelsen omfatter endvidere ikke personmotorkøretøjer, der indkøbes af  

 forhandlere med henblik på videresalg, eller som indkøbes af udlejnings-  

 eller køreskolevirksomheder til brug for momspligtig udlejning eller  

 undervisning.
Disse virksomheder kan medregne moms vedrørende anskaffelse og  

 drift af sådanne køretøjer til købsmomsen efter lovens almindelige regler,  

 jf.
N.5.3.1, N.6.2.1, N.6.4.1 og N.6.5.
 For de af bestemmelsen omfattede personmotorkøretøjer er der ingen  

 fradragsret for moms vedrørende anskaffelse og drift, herunder leje.
 Dette gælder også hyrevogne, der anvendes i forbindelse med udlejning af  

 reklameplads eller til momspligtig transport (fx udbringning af varm mad til  

 pensionister).
 Eventuel anskaffelse og drift af biltelefon anses ikke for en omkostning,  

 der er knyttet til køretøjet, og kan derfor medregnes til købsmomsen efter de  

 almindelige regler.
 Med hensyn til opførelse og drift af garage til virksomhedens køretøjer  

 henvises til H.3.3.2.
Lejeudgifter for garager/parkeringspladser, der benyttes til indehaverens  

 og personalets personmotorkøretøjer, henregnes til køretøjets driftsudgifter.  

 Der er således ingen fradragsret for momsen til lejeudgifterne, jf.
Mn.941 og  

 Mn.942.
H.3.3.8 Eksempler på ikke fradragsberettigede indkøb Efterfølgende er nævnt en række eksempler på ikke fradragsberettigede  

 indkøb, hovedsageligt belyst gennem afgørelser:
 Biler, som en sponsor stiller vederlagsfrit til rådighed som delvis  

 betaling for reklameydelser, som sportsklubber leverer til sponsoren, jf.  

 Mn.1352.
 Bustransportydelser, der indkøbes i gave- eller repræsentationsøjemed.
Byggemodning af arealer, der er bestemt til salg, samt byggemodning på en  

 grund, som en virksomhed køber, og på hvilken der allerede er foretaget  

 byggemodning, jf.
Mn.188.
Campingvogne og skurvogne, i hvilke virksomhedens personale bor og  

 overnatter, uanset om vognene tillige anvendes af virksomheden som kontor,  

 frokoststue eller lignende, jf.
Dep.219.
 Gaver, som fx mindre værdifulde ure, smykker mv., der - evt. under  

 betegnelsen kombinationsvarer - udleveres gratis i forbindelse med salg af  

 andre varer, jf. Østre Landsrets dom af 3. marts 1976.
 Jagtfrokoster - også selv om der betales moms ved salg af jagtudbyttet.
Lærebøger og andet undervisningsmateriale vedrørende frivillig faglig  

 uddannelse, der betales af virksomheden, jf.
Mn.186. Der er dog specielle  

 regler med hensyn til lærebøger og undervisningsmateriale, der tilhører et  

 revisionsfirma, jf.
Mn.1018.
 Pokaler og andre genstande, der i reklameøjemed skænkes sportsklubber o.l.  

 til brug som præmier eller som rekvisitter ved sportskonkurrencer, jf.  

 Mn.192.
Præmiegenstande til brug ved sælgerkonkurrencer, jf.
Mn.189 og Mn.190, til  

 reklamelotterier, opgavekonkurrencer mv., jf.
Mn.191, Mn.214, Mn.362 og  

 Mn.404 samt Højesterets dom af 17. december 1975 og præmier, der udleveres  

 til deltagere i markedsundersøgelser, jf.
Mn.347.
Reklamegaver, som indkøbes af en grossistvirksomhed med henblik på gratis  

 udlevering via detailhandlere til forbrugere - fx termokander, håndklæder  

 mv., som af kaffehandlere udleveres til forbrugere mod aflevering af et antal  

 tomme kaffeposer, jf.
Mn.426.
Sportsrekvisitter mv., der indkøbes af amatørsportsklubber, som er  

 registreret for udlejning af reklameplads.
Der er ingen fradragsret, selv om  

 sponsors navn eller bomærke er nævnt i forbindelse med sportsrekvisitternes  

 brug, jf.
Dep.888.
For moms af udgifter til køb af sportsbeklædning, som forsynes med  

 sponsors navn eller bomærke, gives der derimod efter fast praksis delvis  

 fradragsret.
Moms af udgifter til trykning af navn eller bomærke kan fuldt ud  

 medregnes til klubbernes købsmoms.
H.3.4 Offentlige institutioner Statslige, amtskommunale og kommunale institutioner, der afsætter varer og  

 momspligtige ydelser i konkurrence med erhvervsvirksomheder, kan til  

 købsmomsen kun medregne moms af indkøb mv., som vedrører den del af  

 omsætningen, hvoraf der skal beregnes salgsmoms.
H.4 Investeringsgoder H.4.1 Investeringsgoderegler § 16, stk. 2 Skatteministeren kan fastsætte regler om regulering af fradrag for  

 købsmoms, når investeringsgoder, herunder fast ejendom, overgår til en  

 anvendelse, som medfører ændring i fradragsretten.
 Sådanne regler er fastsat i Ministeriet for Skatter og Afgifters  

 bekendtgørelse nr. 75 af 26. februar 1985 om regulering af indgående  

 merværdiafgift for investeringsgoder.
Reglerne finder anvendelse på investeringsgoder, der ved anskaffelsen helt  

 eller delvis anvendes i forbindelse med momspligtige aktiviteter i en  

 registreret virksomhed.
Dette gælder også, når en virksomhed som  

 lejer/forpagter har opført (evt. tilbygget eller ombygget) fast ejendom.
Investeringsgoder, for hvilke virksomheden ved anskaffelsen ikke har  

 kunnet medregne noget momsbeløb til købsmomsen på grund af anvendelsen, er  

 ikke omfattet af reglerne.
Ved eventuel senere overgang til  

 fradragsberettiget anvendelse er der ikke adgang til påbegyndelse af fradrag  

 for den del af momsen, der vedrører den resterende del af  

 reguleringsperioden.
H.4.1.1 Investeringsgodebegrebet Bekendtgørelsens § 1 Ved investeringsgoder forstås - maskiner, inventar og andre driftsmidler, hvis anskaffelsespris, ekskl.  

 moms, overstiger 50.000 kr., og om er undergivet værdiforringelse.
 Det vil sige, at den momspligtige værdi skal overstige 50.000 kr.
 Den momspligtige værdi for nye biler er værdien ekskl. moms og  

 registreringsafgift.
- malerier, skulpturer, andre kunstgenstande og ægte tæpper anses - i det  

 omfang der er fradragsret ved anskaffelsen - som driftsmidler, der ikke er  

 undergivet værdiforringelse.
Vedrørende ægte tæpper henvises til H.7.25.
 - fast ejendom.
 - til- og ombygningsarbejder eller moderniseringsarbejder på fast ejendom.
 - reparations- og vedligeholdelsesarbejder på fast ejendom til en samlet  

 momspligtig værdi af mere end 50.000 kr. inden for 1 år.
Ved afgørelse af, om arbejdsydelser skal betragtes som  

 ombygning/modernisering eller reparation/vedligeholdelse, lægges der vægt på,  

 om ejendommens oprindelige standard eller anvendelighed ændres.
Der henvises  

 til N.4.3.1 og N.4.3.1.3.
H.4.1.2 Regulering af købsmoms H.4.1.2.1 Reguleringsprincippet Bekendtgørelsens § 2, stk. 1 Der skal ske regulering af virksomhedens købsmoms, såfremt der inden for  

 den gældende reguleringsperiode sker ændringer i den fradragsret, som  

 virksomheden opnåede ved anskaffelsen af investeringsgoderne.
Det gælder dog  

 ikke i de tilfælde, hvor virksomheden ifølge bekendtgørelsen er fritaget for  

 regulering.
H.4.1.2.2 Reguleringsperiode Bekendtgørelsens § 2, stk. 2 Regulering af købsmoms for investeringsgoder foretages kun som følge af de  

 ændringer i fradragsretten, som sker inden for reguleringsperioden.
For fast ejendom og for til- og ombygningsarbejder mv. på fast ejendom  

 omfatter reguleringsperioden de første 10 regnskabsår efter anskaffelsen  

 inkl. det regnskabsår, hvori investeringsgodet er anskaffet.
Ved opførelse af  

 fast ejendom anses det tidspunkt, hvor der foreligger en  

 ibrugtagningstilladelse for byggeriet, for anskaffelsestidspunkt.
 For andre investeringsgoder omfatter reguleringsperioden de første 5  

 regnskabsår efter anskaffelsen.
H.4.1.2.3 Reguleringssituationer Bekendtgørelsens § 2, stk. 3 Regulering skal foretages i følgende tilfælde:
 - når et investeringsgode, for hvilket virksomheden ved anskaffelsen har  

 haft fuld eller delvis fradragsret, overgår til en anvendelse, for hvilken  

 virksomheden ikke har fradragsret.
 Med de undtagelser, der fremgår af H.4.1.3, skal der således foretages  

 regulering ved salg af virksomhedens investeringsgoder til formål, for hvilke  

 der ikke er fradragsret.
 Som eksempel herpå kan nævnes inddragelse af virksomhedens lokaler eller  

 en del heraf til beboelsesformål for indehaver eller personale og udlejning  

 af driftsbygning fx til et af virksomheden oprettet anpartsselskab i  

 forbindelse med ændring af virksomhedens organisation (virksomheden kan dog  

 undgå regulering, hvis der gives tilladelse til frivillig registrering).
Ved nedrivning af virksomhedens bygninger anses disse ikke for at være  

 overgået til anden anvendelse, heller ikke selv om nedrivningen sker med  

 henblik på salg af de arealer, hvorpå bygningen ligger.
Bygninger, der sælges  

 til en køber, der eventuelt agter at nedrive disse, anses derimod for at være  

 overgået til en ikke fradragsberettiget anvendelse ved salget.
 Ved omdannelse af anpartsselskab til aktieselskab eller omvendt kan  

 opgørelse af eventuel reguleringsforpligtelse undlades, når selskabet efter  

 omdannelsen fortsætter som den samme juridiske person med samme privatretlige  

 rettigheder og forpligtelser som før omdannelsen, jf. § 109 i lov om  

 anpartsselskaber og § 179 i lov om aktieselskaber.
Dette gælder, selv om der skal ske registrering af det nye selskab og  

 afmeldelse af det oprindelige selskab.
Ved fusion mellem selvstændigt  

 registrerede virksomheder kan opgørelse af eventuel reguleringsforpligtelse  

 ikke undlades.
 - når et investeringsgode, for hvilket virksomheden ved anskaffelsen har  

 haft fuld fradragsret, overgår til en anvendelse, for hvilken virksomheden  

 har delvis fradragsret.
 Som eksempel herpå kan nævnes investeringsgoder (fx teorilokaler) i en  

 køreskolevirksomhed, der udelukkende har udført momspligtig undervisning, og  

 som påbegynder momsfri køreundervisning.
 - når grundlaget for et ved anskaffelsen opnået delvis fradrag ændres,  

 sådan at virksomheden bliver berettiget til mindre delvis fradrag.
 Regulering i disse tilfælde forekommer i virksomheder, der udover varer og  

 momspligtige ydelser også sælger ydelser, der er undtaget fra momspligten.
H.4.1.2.4 Tilfælde, hvor regulering kan foretages Bekendtgørelsens § 2, stk. 4 Regulering kan ske, når virksomheden bliver berettiget til større fradrag,  

 end den var berettiget til ved anskaffelsen.
Der kan dog ikke reguleres for  

 et investeringsgode, som virksomheden ved anskaffelsen ikke har haft  

 fradragsret for, eller for hvilket der tidligere er reguleret som følge af,  

 at det er overgået til et ikke fradragsberettiget formål.
 Der kan fx ikke reguleres, hvis en ejendom, der ikke har været fradragsret  

 for ved opførelsen, overgår til fradragsberettiget brug, fx i forbindelse  

 med, at der sker frivillig registrering for udlejning.
Tilsvarende gælder dele af bygninger (lokaler), for hvilke der ikke har  

 været fradragsret ved opførelsen.
Sådanne lokaler skal således anses for  

 særskilte investeringsgoder.
 Det er endvidere en forudsætning, at udsvinget i fradragsprocenten er  

 mindst 10 i forhold til fradragsprocenten på anskaffelsestidspunktet.
H.4.1.3 Fritagelse for regulering Bekendtgørelsens § 3 Der skal ikke ske regulering ved salg af virksomhedens maskiner og andre  

 driftsmidler, når salget sker med momsberegning.
 Der skal heller ikke ske regulering ved salg af virksomhedens maskiner og  

 andre driftsmidler, som i henhold til § 12, stk. 1, kan holdes uden for den  

 momspligtige omsætning (eksport mv.).
 For salg af fiskekuttere på 5 BRT og derover med tilhørende fiskeudstyr,  

 kan der ses bort fra regulering af købsmomsen af udstyret, hvis det sælges  

 sammen med kutteren uden særskilt prisfastsættelse.
Tvangsauktionssalg Der skal ikke ske regulering ved tvangsauktionssalg af virksomhedens faste  

 ejendom eller maskiner og andre driftsmidler, jf.
Dep.1004.
Mindre udsving i fradragsprocenten Der skal ikke reguleres, hvis udsvinget i fradragsprocenten er mindre end  

 10 i forhold til fradragsprocenten på anskaffelsestidspunktet.
Dette gælder  

 også, hvis virksomheden bliver berettiget til større fradrag.
H.4.1.4 Overdragelse af reguleringsforpligtelse Bekendtgørelsens § 4 Ved salg af fast ejendom samt ved salg af maskiner og andre driftsmidler  

 påhviler en eventuel reguleringsforpligtelse sælgeren.
 Der er dog åbnet mulighed for, at en sådan reguleringsforpligtelse helt  

 eller delvis kan overdrages til køberen på følgende betingelse:
 - køberen skal erklære sig indforstået med at overtage  

 reguleringsforpligtelsen for den resterende del af reguleringsperioden.
 Hvis køberen har mindst samme fradragsret for investeringsgodet, som  

 sælgeren havde på anskaffelsestidspunktet, kan køberen overtage hele  

 reguleringsforpligtelsen for den resterende del af reguleringsperioden.
Er købers fradragsret mindre end sælgerens, kan køberen overtage den del  

 af sælgerens reguleringsforpligtelse, der svarer til køberens fradragsret for  

 investeringsgodet.
Den resterende del af reguleringsforpligtelsen skal da  

 efterreguleres af sælgeren.
H.4.1.5 Rutebiler Bekendtgørelsens § 5 Rutebiler, for hvilke fradraget ved anskaffelsen højst har udgjort 20%, er  

 fritaget for regulering.
 Rutebiler, for hvilke fradraget ved anskaffelsen har udgjort mere end 20%,  

 er derimod omfattet af reglerne om regulering.
 For disse køretøjer skal der således ske regulering ved ændring af  

 fradragsprocenten (10 eller derover) i forhold til fradraget på  

 anskaffelsestidspunktet samt ved salg uden momsberegning.
Virksomhederne har ikke adgang til at vælge at begrænse fradraget ved  

 anskaffelsen til 20% af momsen.
Se i øvrigt N.3.4.1.
H.4.1.6 Opgørelse af reguleringsbeløb Bekendtgørelsens § 6 Reguleringen i de enkelte regnskabsår foretages på grundlag af - 1/10 (fast ejendom) eller 1/5 (andre investeringsgoder) af det ved  

 anskaffelsen betalte momsbeløb, og - de ændringer i fradragsretten, som finder sted i de enkelte regnskabsår,  

 i forhold til den fradragsret, der er opnået ved anskaffelsen.
 Hvis et investeringsgode overgår fra fuld eller delvis fradragsret til en  

 anvendelse, for hvilken der ikke er fradragsret, skal der ske regulering for  

 den resterende del af reguleringsperioden.
 I reguleringsgrundlaget skal ikke medregnes moms vedrørende reparation og  

 almindelig vedligeholdelse.
Virksomheder, der skal betale moms af projekterings- og byggearbejder  

 efter reglerne om moms af byggeri mv. til salg, udlejning eller eget brug,  

 jf.
N.4.3.7, skal medregne momsen af virksomhedens eget arbejde i  

 reguleringsgrundlaget.
Overtagne reguleringsforpligtelser Virksomheder, som har overtaget en reguleringsforpligtelse ved køb af fast  

 ejendom eller ved overtagelse af andre investeringsgoder i henhold til § 12,  

 stk. 5, skal foretage regulering efter de almindelige regler, såfremt  

 fradragsretten for sådanne investeringsgoder, bliver mindre - eventuelt helt  

 bortfalder - inden for den resterende del af reguleringsperioden.
Der kan  

 også ske regulering, hvis fradragsretten bliver større end ved overtagelsen.
 Det er fradragsprocenten på det tidspunkt, hvor investeringsgodet er  

 anskaffet med tilfaktureret moms, som skal lægges til grund ved afgørelse af,  

 om et udsving i fradragsretten medfører regulering af købsmomsen.
 Reguleringen skal foretages på grundlag af det momsbeløb, som virksomheden  

 har overtaget reguleringsforpligtelsen for, dvs. det oprindeligt betalte  

 momsbeløb.
 Reguleringsforpligtelsens indtræden (stiftelse).
 Reguleringsforpligtelsen anses for stiftet på tidspunktet for det  

 foretagne fradrag for købsmoms i forbindelse med anskaffelsen af  

 investeringsgodet, selv om forpligtelsen først har kunnet aktualiseres ved  

 overdragelsen af investeringsgodet.
H.4.1.7 Sikkerhedsstillelse Bekendtgørelsens § 7 Ved salg af fast ejendom til fortsat fradragsberettiget anvendelse kan  

 Told*Skat i tilfælde, hvor køberen ikke er indforstået med at overtage  

 reguleringsforpligtelsen for den resterende del af reguleringsperioden, give  

 tilladelse til, at der stilles sikkerhed for reguleringsforpligtelsen.
Det er en betingelse, at sikkerhedsstillelsen opretholdes uændret, dvs.  

 uden årlige nedskrivninger i reguleringsperioden.
Told*Skat kan dog efter en  

 vurdering i konkrete tilfælde give tilladelse til en årlig nedskrivning af  

 sikkerhedsstillelsen.
Det vil fx være tilfældet, hvis det er helt åbenbart,  

 at en senere indfrielse af sikkerhedsstillelsen ikke vil komme på tale, fx i  

 forbindelse med en fabriksbygning, der er specielt indrettet som sådan og er  

 beliggende i et industrikvarter.
 Sikkerhedsstillelsen skal være gældende i 6 måneder efter  

 reguleringsperiodens udløb.
Hvis ejendommen overdrages på ny, eller den overgår til en anvendelse, for  

 hvilken køberen ikke har fradragsret, forfalder reguleringsbeløbet for den  

 resterende del af perioden til omgående betaling, dog ikke hvor der er tale  

 om tvangsauktionssalg, jf.
H.4.1.3.
 Hvis køberens fradragsret reduceres, skal der tilsvarende ske indbetaling  

 af en del af reguleringsbeløbet i overensstemmelse med reglerne i H.4.1.2 og  

 H.4.1.3.
 Sælgeren har pligt til at underrette told- og skatteregionen, hvis  

 vedkommende får kendskab til forhold, der kan bevirke, at der skal ske  

 regulering.
 H.4.1.8 Opgørelsestidspunkt mv.
Bekendtgørelsens § 8 Reguleringsbeløb skal medtages ved opgørelse af virksomhedens købsmoms for  

 den momsperiode, i hvilken omfanget af reguleringen kan konstateres.
Det vil  

 fx sige på det tidspunkt, hvor et investeringsgode overgår til en anvendelse,  

 der ikke er fradragsret for.
Regulering af købsmoms for investeringsgoder,  

 der anvendes til såvel momspligtige som momsfri formål eller som overgår (fra  

 fuld fradragsret) til en sådan blandet anvendelse, foretages ved  

 regnskabsårets afslutning, hvor det forløbne års fradragsprocent kan opgøres.
|Y4.1.9 H.4.1.9 Eksempler på beregning af reguleringsbeløb Følgende eksempler er medtaget til nærmere belysning af reglerne om  

 opgørelse af reguleringsbeløb i forbindelse med indtrædelse af en  

 reguleringsforpligtelse.
Det er i eksemplerne forudsat, at virksomhederne  

 anvender kalenderåret som regnskabsår.
Eksempel 1 En virksomhed købte i maj måned 1988 en maskine.
I forbindelse med dette  

 køb medregnede virksomheden 15.000 kr. til købsmomsen.
Ved virksomhedens  

 afmeldelse fra registrering i juli måned 1991 overgår maskinen til en ikke  

 fradragsberettiget anvendelse.
 Der skal i dette tilfælde reguleres 6.000 kr., som fremkommer således:
Eksempel 2 Virksomhed A - der normalt har både momspligtige og momsfri aktiviteter -  

 købte i 1987 et edb-anlæg.
Momsen af anskaffelsessummen udgjorde 500.000 kr.,  

 svarende til en årlig "andel" på 100.000 kr. (1/5). Virksomheden  

 var i 1987 berettiget til 80% fradrag og medregnede således 400.000 kr. til  

 købsmomsen vedrørende edb-anlægget.
I løbet af 1988 indskrænker virksomheden sine momsfri aktiviteter og kan  

 ved udgangen af 1988 konstatere, at årets fradragsprocent for bl.a.  

 edb-anlægget har været 89. Denne ændring i fradragsprocenten medfører  

 imidlertid ingen regulering, idet udsvinget har været mindre end 10 i forhold  

 til anskaffelsestidspunktet, jf.
H.4.1.3.3.
I 1989 har virksomheden slet ingen momsfri aktiviteter - altså fuld  

 fradragsret.
Herved bliver virksomheden berettiget til at kompensere for den  

 forøgede fradragsret i forhold til anskaffelsestidspunktet.  

 Reguleringsbeløbet beregnes på grundlag af årets "andel" af den  

 betalte moms (100.000 kr.) og udsvinget i fradragsretten (20%), dvs. 20% af  

 100.000 kr. = 20.000 kr.
 I 1990 genoptager virksomheden de momsfri aktiviteter, således at årets  

 fradragsprocent bliver 65. Den ved anskaffelsen godtgjorte "andel"  

 på 80.000 kr. har således været for stor, og virksomheden skal reducere  

 købsmomsen med 15% af 100.000 kr. = 15.000 kr.
 I 1991 bliver fradragsprocenten 75. Denne ændring medfører ingen  

 regulering, da udsvinget er mindre end 10.
Herefter er reguleringsperioden udløbet, og udsving i fradragsprocenten i  

 1992 og senere vil ikke medføre reguleringer - heller ikke selv om  

 fradragsprocenten i et eller flere af disse regnskabsår bliver nul.
Hvis  

 anlægget sælges, skal der betales moms af salgsprisen efter lovens  

 almindelige regler.
 Skematisk kan reguleringsforløbet opstilles således:
Eksempel 3 I 1987 har virksomheden opført et byggeri.
Momsen af  

 opførelsesomkostningerne har udgjort 100.000 kr., som fuldt ud er medregnet  

 til købsmomsen.
 I 1991 inddrages 1/4 af bygningen til formål, for hvilket virksomheden  

 ikke har fradragsret (fx bolig).
For den del af bygningen, der inddrages til boligformål, ændres  

 fradragsretten således i 1991 fra 100 til 0%, og der skal ske regulering af  

 købsmomsen (1/4 af 100.000 kr.) for den resterende del af perioden.
I dette  

 tilfælde udgør reguleringsbeløbet 6/10 af 25.000 kr. = 15.000 kr.
H.5 Skader og erstatninger H.5.1 Generelt Hovedreglen vedrørende fradragsret for moms af omkostninger til udbedring  

 af en skade har tidligere været, at det er den skadelidte virksomhed, der har  

 adgang til fradrag for moms af udbedringsomkostningerne.
Skadevolderen har -  

 med enkelte undtagelser - været afskåret fra at opnå fradragsret.
 Momsnævnet har ændret denne praksis med virkning fra 1. april 1989.
 Ændringen betyder, at registrerede skadevoldere kan opnå fradrag for moms  

 i tilfælde, hvor skadelidte ikke er registreret eller ikke har fuld  

 fradragsret for momsen af udbedringsomkostningerne.
 Som skadelidt i forbindelse med beskadigelse af varer og fast ejendom  

 anses normalt den, som ejer de beskadigede ting.
Ved beskadigelse/tyveri af udlejede eller leasede løsøregenstande anses  

 udlejeren således for skadelidt.
Det gælder, uanset om lejeren ifølge  

 lejekontrakten påtager sig erstatningsansvar for skader på eller tyveri af  

 det lejede udstyr.
Der er herved lagt vægt på, at lejeren ifølge  

 lejekontrakten skal have leveret en ydelse (eksempelvis leje af et  

 TV-apparat), jf.
Mn.798.
Glasforsikring Registrerede virksomheder, der er lejere hos ikke registrerede udlejere,  

 har fradragsret for momsen af reparationsudgifter på ruder i det lejede,  

 medmindre det udtrykkeligt fremgår af lejekontrakten, at  

 vedligeholdelsespligten ikke påhviler lejeren.
H.5.1.1 Transportskader Forsendelser på afsenderens risiko Er varerne gået tabt under forsendelse fra en registreret virksomhed, og  

 forsendelsen er sket på sælgerens risiko, skal sælgeren ikke betale moms af  

 varen.
Er varerne beskadiget, skal der kun betales moms af den pris, som  

 modtageren betaler.
Det tab, der eventuelt skal erstattes af fragtføreren (eller  

 forsikringsselskabet), er derfor varens pris uden moms, jf.
Mn.153.
Forsendelser på modtagerens risiko Er varerne gået tabt eller beskadiget under forsendelse mellem to  

 registrerede virksomheder, og forsendelsen er sket på køberens risiko, kan  

 køberen medregne momsen af varen til købsmomsen.
Det tab, der eventuelt skal erstattes, er derfor varens pris uden moms,  

 jf.
Mn.153. Dette gælder, uanset om betalingen helt eller delvis modtages fra  

 et forsikringsselskab, hos hvem modtageren har tegnet transportforsikring.
Forsendelser på transportvirksomheders risiko For forsendelser, der er sket på transportvirksomheders risiko, gælder  

 reglerne i H.5.1.2.H.5.1.2 Andre skader H.5.1.2.1 Skadelidte virksomheders indkøb, reparationer mv.
 En skadelidt virksomhed kan medregne momsen på indkøb, reparationer mv.  

 til genoprettelse af skader til købsmomsen i samme omfang, som virksomheden  

 efter reglerne i H.3 kan medregne momsen på indkøb mv. af de pågældende varer  

 og driftsmidler til købsmomsen, jf. dog H.5.1.1.
Dette gælder, uanset om virksomheden (skadelidte) selv må bære tabet ved  

 skaden, eller om den kan få tabet dækket ved erstatning fra en skadevolder  

 eller et forsikringsselskab, jf.
Mn.152. Det tab, der i sidstnævnte tilfælde  

 skal erstattes, bliver således værdien (genanskaffelsesprisen,  

 reparationsprisen) uden moms.
 Hvis skadelidte kun har delvis fradragsret, bliver det tab, der skal  

 erstattes, værdien (genanskaffelsesprisen, reparationsprisen) tillagt den del  

 af momsen, som skadelidte ikke kan medregne til købsmomsen.
 Såfremt momsfaktura udstedes til et forsikringsselskab, vil den skadelidte  

 som dokumentation for købsmomsen kunne fremlægge et eksemplar af den til  

 forsikringsselskabet udstedte faktura under forudsætning af, at den tillige  

 indeholder skadelidtes navn og adresse, og at den i øvrigt opfylder  

 faktureringsbestemmelserne.
H.5.1.2.2 Skader udbedret af skadelidte virksomheder Virksomheden skal ikke beregne moms af erstatningskrav mv. i tilfælde,  

 hvor den selv udbedrer skader på egne varer eller driftsmidler, for hvilke  

 den har fradragsret.
Ikke fuldførte (afleverede) entreprisearbejder ved  

 opførelse af fast ejendom anses i denne relation for egne varer, såfremt  

 entreprisearbejdet på tidspunktet for skadens opståen i henhold til  

 entreprisekontrakten henstår på leverandørens risiko.
De nævnte arbejder  

 anses for at henstå på leverandørens risiko, selv om bygherren, fx af hensyn  

 til opnåelse af byggelån, har påtaget sig at forsikre byggeriet under  

 opførelsen, fx mod stormskade, jf.
Mn.318.
Har virksomheden kun delvis fradragsret, skal den derimod betale moms i  

 det omfang, den ikke har fradragsret, jf.
Mn.152. Der skal dog kun betales  

 moms, såfremt virksomheden er registreret for fremstilling og salg af  

 tilsvarende ydelse.
En kommune, der udbedrer skader på egne anlæg, opstået som følge af  

 utilsigtede handlinger, fx trafikuheld, skal ikke beregne moms af  

 erstatningskrav til dækning af omkostningerne ved udbedring af skaderne.  

 Kommunen kan herefter ikke medregne momsen af de med udbedring af skaden  

 forbundne omkostninger til købsmomsen jf.
Mn.298 og Mn.299.
Hvis arbejdet derimod udføres som følge af en tilsigtet handling, fx  

 udbedring af "skader" efter opgravningsarbejder mv. foretaget af  

 telefonselskaber eller elforsyningsselskaber, anses arbejdet for almindeligt  

 entreprenørarbejde, der udføres for de nævnte selskaber.
Den af kommunerne  

 beregnede moms for disse ydelser vil kunne medregnes til selskabernes  

 købsmoms efter de almindelige regler i H.3, jf.
Mn.747.
Tilsvarende regler gælder kommuner, der i henhold til  

 miljøbeskyttelseslovgivningen på skadevolders vegne udbedrer skader efter  

 olieforurening, jf.
H.5.1.1 og Mn.784.
H.5.1.2.3 Skader forvoldt af registrerede virksomheder En registreret skadevolder, der må yde erstatning for en skade indbefattet  

 moms som følge af, at den skadelidte ikke har fradragsret for omkostningerne  

 ved udbedring af skaden, kan i følgende tilfælde medregne momsen vedrørende  

 reparation af den forvoldte skade til købsmomsen, men skadelidte har i så  

 fald ingen fradragsret for momsen:
- når en virksomhed forvolder skade på varer, som er i virksomhedens  

 varetægt til reparation, jf.
Mn.152, - når en byggevirksomhed har solgt et hus, som den har bygget på egen  

 grund, og på hvilket der efter salget opstår en sætningsskade, som  

 byggevirksomheden gøres ansvarlig for.
Hvis virksomheden selv udbedrer skaden, har den fradragsret for indkøbene  

 til reparationen mv. - dog kun med hensyn til de entrepriser, som  

 virksomheden i sin tid selv har udført.
Hvis virksomheden derimod udbetaler  

 et erstatningsbeløb til ejeren af huset (fx et beløb, der forligsmæssigt er  

 fastsat), kan der ikke blive tale om fradragsret.
- når udbedringen vedrører en "tilsigtet handling", jf.
Mn.747.  

 Se endvidere H.5.1.1.
- når en virksomhed forvolder en forureningsskade, hvor miljømyndighederne  

 (på kommunalt plan kommunalbestyrelsen) med hjemmel i  

 miljøbeskyttelseslovgivningen kan afgive et pålæg til skadevolderen om at  

 fjerne forureningen samt at afholde de med udbedringen forbundne  

 omkostninger.
Dette vil fx være tilfældet ved forureninger med olie,  

 kemikalier, ajle, gylle og ensilage, jf.
Mn.784.
 Hvis udbedringsarbejdet udføres af en kommune, skal denne i lighed med  

 private entreprenører betale moms af den betaling, som afkræves skadevolderen  

 for de præsterede ydelser, da kravet mod skadevolder ikke anses for et  

 almindeligt erstatningskrav, men som et krav om betaling for leverede varer  

 og momspligtige ydelser.
 Der skal også betales moms i tilfælde af, at en registreret kommunal  

 virksomhed på egne arealer selv udbedrer en af trediemand forvoldt  

 forurening, da arbejdet under alle omstændigheder må anses for at være udført  

 for skadevolderen.
 I tilfælde af, at den, der foranlediger skaden udbedret - det være sig en  

 kommune eller en privat skadelidt virksomhed - indkøber udbedringsarbejdet  

 hos fremmede entreprenører, kan der til skadevolderen sendes en  

 udlægsopgørelse over de afholdte omkostninger, bilagt den til kommunen, eller  

 den til skadelidte virksomhed udstedte faktura, der skal indeholde oplysning  

 om skadevolderens navn og adresse, således at skadevolderen får et  

 forskriftsmæssigt grundlag for fradrag i sit momsregnskab.
 En registreret skadevolder vil også have fradragsret for momsen af  

 udbedringsomkostningerne i tilfælde af, at skadevolderen på egen foranledning  

 indkøber eller udfører arbejdsydelser i forbindelse med fjernelse af en  

 forurening, for hvilken der med kommunalbestyrelsens kendskab utvivlsomt  

 ville blive afgivet et pålæg om fjernelse.
 Hvis en registreret skadevolder selv udbedrer den forvoldte skade, skal  

 der ikke betales moms af udbedringsarbejdet.
Fradragsret for moms hos skadevolderen er betinget af, - at erstatningskravet er opstået som led i skadevolderens momspligtige  

 aktiviteter, - at erstatningen indeholder moms, og - skadevolderen til dokumentation af købsmomsen kan fremlægge faktura,  

 afregningsbilag eller anden dokumentation for, at erstatningsbeløbet  

 indeholder moms, jf. § 18, stk. 4.
 En faktura, der er stilet til skadelidte eller dennes forsikringsselskab,  

 kan hos skadevolder antages som dokumentation for købsmoms, hvis fakturaen  

 indeholder oplysninger om skadevolderens navn og adresse.
Hvis et erstatningsbeløb af en opmand, ved voldgift eller af en domstol  

 fastsættes til et nærmere angivet beløb inkl. moms, er fradragsretten hos  

 skadevolderen betinget af, at der fremlægges dokumentation for, at der er  

 afholdt omkostninger, hvoraf der er betalt moms, jf.
Mn.860 og Højesterets  

 dom af 9. december 1986.
H.5.1.3 Erstatninger Den, der modtager erstatningsbeløb, skal ikke betale moms af beløbet,  

 medmindre dette må anses for hel eller delvis betaling for momspligtige  

 leverancer.
Til belysning heraf kan nævnes, at landbrugsvirksomheder, der fra  

 naturgasselskaber modtager erstatningsbeløb for afgrødetab i forbindelse med  

 anbringelse af gas- og andre energiførende rørledninger på virksomhedens  

 jord, ikke skal betale moms af erstatningsbeløbene, da disse ikke kan anses  

 for vederlag for momspligtige leverancer, jf.
Mn.832 og Mn.833.
 Ved afgørelse af, om et almindeligt erstatningskrav skal opgøres inkl.  

 eller ekskl. moms, må reglerne i H.5.1.2 om fradragsret for moms af  

 omkostninger til udbedring af skaden lægges til grund.
Det betyder, at momsen af udbedringsomkostninger normalt kun skal  

 medregnes i erstatningskravet, når den skadelidte ikke kan medregne momsen af  

 disse omkostninger til købsmomsen, jf.
Dep.949. Dette gælder også for en  

 statsinstitution (Vejdirektoratet), som ved tilkendelse af erstatning i  

 forbindelse med afholdte udgifter til genopbygning af en sammenstyrtet bro,  

 også fik erstatning for momsen heraf, jf.
Højesterets dom af 27. juni 1979 og  

 Dep.948.
Det er endvidere i flere konkrete afgørelser fastslået, at den erstatning,  

 som entreprenører mfl. skal yde bygherren til dækning af opgjorte  

 meromkostninger (inkl. moms) som følge af forsinkelse eller manglende  

 udførelse af byggearbejder, ikke kan give de pågældende entreprenører  

 grundlag for at medregne nogen del af erstatningsbeløbet til købsmomsen.
Man  

 lægger herved til grund, at der er tale om et rent erstatningsbeløb, idet der  

 ikke er leveret en momspligtig ydelse, som erstatningsbeløbet er betaling  

 for, jf.
Dep.432, Mn.443, Mn.655, Mn.682 og Mn.913. Se endvidere Dep.770.
H.6 Tvansmæssig tilbagetagelse af driftsmidler H.6.1 Generelt Ved opgørelse af momstilsvaret i forbindelse med tilbagetagelse af  

 driftsmidler mv., der er handlet på afbetalingsvilkår med ejendomsforbehold,  

 må der sondres mellem, om driftsmidlet mv. overtages i henhold til det  

 gældende ejendomsforbehold af den oprindelige sælger eller af en anden  

 virksomhed, fx finansieringsselskab, jf.
Dep.300.
H.6.1.1 Sælgers tilbagetagelse Sælgeren (leverandøren) kan foretage regulering af den momspligtige  

 omsætning med et beløb (ekskl. moms), der godtgøres eller godskrives køberen  

 i forbindelse med tilbagetagelsen efter lovens almindelige regler, dvs. på  

 betingelse af, at der udstedes kreditnota.
 I tilfælde af, at der foretages tvangsmæssig tilbagetagelse af varer og  

 driftsmidler mv., som er købt på afbetaling med ejendomsforbehold, og for  

 hvilke køberen har fradragsret for købsmoms, skal købsmomsen (på grundlag af  

 den af sælgeren udstedte kreditnota) reduceres med momsen af den ved  

 tilbagetagelsen godskrevne værdi for de pågældende driftsmidler mv.
 Konkursboer o.l.
 Ved tilbagetagelse af varer og driftsmidler mv. hos et konkursbo eller  

 lignende forholdes på tilsvarende måde som anført i afsnittene om henholdsvis  

 sælgernes stilling og købernes stilling.
 Momsen vil af Told*Skat blive anmeldt i boet som simpel fordring.
I tilfælde af, at et konkursbo eller lignende indtræder i en  

 afbetalingskontrakt (fx ved boets anmeldelse af maskiner til videredrift),  

 anmeldes momsen vedrørende tilbagetagelsen i boet, eller ved boets videresalg  

 til 3. person, som massekrav.
Moms vedrørende tilbagetagelse (tilbagekøb) af  

 varer mv., der er solgt på afbetaling uden ejendomsforbehold, men med  

 sikkerhed i løsørepantebrev, anmeldes altid i boet som massekrav.
H.6.1.2 Finansieringsselskabers tilbagetagelse Et finansieringsselskab - eller enhver anden virksomhed end den  

 oprindelige sælger - der har overtaget (fået tiltransporteret) en kontrakt  

 med ejendomsforbehold, må ikke i forbindelse med overtagelsen udstede  

 kreditnota med deklareret moms - heller ikke selv om selskabet måtte være  

 registreret for salget af de pågældende varer, idet der ikke er tale om  

 returvarer.
 Det kan heller ikke godkendes, at selskabet i en sådan situation udsteder  

 afregningsbilag med deklareret moms, idet der ikke er indgået en almindelig  

 handel.
Der kan ses bort fra regulering af den ved købet fradragne moms - også  

 hvis det indkøbte driftsmiddel mv. er omfattet af investeringsgodereglerne.  

 Herved behandles investeringsgoder, der udbringes tvangsmæssigt i de nævnte  

 tilfælde på samme måde som investeringsgoder, der udbringes med henblik på  

 bortsalg på tvangsauktion, jf.
H.4.1.3.2.
 Konkursboer o.l.
 Der vil ikke i forbindelse med overtagelsen skulle ske nogen momsmæssig  

 regulering.
H.7 Generelle afgørelser om fradragsret H.7.1 Advokatsalærer og revisionshonorarer mv.
Moms af advokatsalærer og revisionshonorarer mv. vil normalt kunne  

 medregnes til købsmomsen efter lovens almindelige regler, dvs. i samme omfang  

 som de af advokaten præsterede ydelser vedrører klientens momspligtige  

 aktiviteter, jf.
Mn.608, Mn.804 og Mn.986. Eksempelvis vil der således være  

 fuld fradragsret for moms af et salær vedrørende en registreret virksomheds  

 køb af værkstedsbygninger, medens der ikke vil være fradragsret vedrørende  

 virksomhedens køb af privatbolig til indehaveren eller personalet.
En registreret ejendomsmægler, der - ud over mæglervirksomheden - driver  

 handel med egne ejendomme kan således heller ikke medregne moms af  

 advokathonorarer vedrørende disse ejendomme til købsmomsen.
Det samme gælder  

 honorarer til andre ejendomsmæglere, jf.
Mn.701.
Moms vedrørende advokatydelser, ejendomsmæglerydelser og  

 landinspektørydelser i forbindelse med bortsalg, ekspropriation og udstykning  

 (også udstykning i enkelte byggegrunde) af landbrugsjord kan medregnes til  

 købsmomsen, jf.
Mn.764 og Dep.1003.
Fradragsberettiget er moms af advokatsalær betalt i forbindelse med en  

 lovbefalet kapitaludvidelse, jf.
DfT.1081.
Advokathonorarer for at sidde i selskabers bestyrelse er momspligtige,  

 medmindre ydelsen præsteres i et lønmodtagerforhold.
Hvis et selskab får en  

 regning med moms for bestyrelsesarbejde, er momsen af honoraret  

 fradragsberettiget for selskabet.
Udarbejdelse af selvangivelser for interessentskaber omfatter som regel  

 også udarbejdelse af interessenternes personlige selvangivelser.
Denne del er  

 principielt ikke fradragsberettiget, men der skal normalt ikke ske opdeling  

 af honoraret, hvis interessentskabets virksomhed er fuldt momspligtig og der  

 er derfor fuldt fradrag for revisorudgiften.
Juridisk bistand fra advokater eller bistand fra revisorer, fx i  

 forbindelse med forhandlinger eller domstolssager med Told*Skat eller  

 kommunale skattemyndigheder, er fradragsberettiget.
Ligeledes er der  

 fradragsret for juridisk bistand ved domstole, voldgiftsretter mv., hvis  

 tvisten vedrører omsætningen af varer og momspligtige ydelser, jf.
DfT.1081.
Registrerede virksomheder (kreditor) vil kunne medregne momsen vedrørende  

 inkassosalærer til købsmomsen, når fordringen vedrører en momsberigtiget  

 leverance, typisk varegæld.
Debitor kan ikke medregne et sådant momsbeløb til  

 købsmomsen.
Dette indebærer, at advokaten i tilfælde, hvor kreditor har  

 fradragsret for momsen af inkassosalæret, i krævebreve mv., skal anføre  

 inkassosalæret uden tillæg af moms og først beregne momsen ved afregningen  

 med kreditor. (Hvis debitor skulle godtgøre kreditor inkassosalæret med  

 tillæg af et fradragsberettiget momsbeløb, ville kreditor opnå en ugrundet  

 fordel af dette momsbeløb).
I de tilfælde, hvor et omkostningskrav mod debitor opgøres inkl. moms, kan  

 der ske en specifikation af det momsbeløb, der skal betales af debitor.
Det  

 er dog en betingelse, at det i en note på krævebrevet anføres, at momsbeløb  

 ifølge Told*Skat ikke kan medregnes til debitors købsmoms, jf.
Dep.609 og  

 Dep.563.
Hvis en momspligtig virksomhed (person) uden forbindelse med konkurs,  

 betalingsstandsning eller lignende har udgifter til advokat i forbindelse med  

 realisationen af rent private aktiver, der ikke vedrører den momspligtige  

 virksomhed, fx privat indbo eller privat fast ejendom, kan ingen del af  

 momsen af advokatomkostningerne medregnes til købsmomsen, selv om  

 realisationen sker på grund af økonomiske vanskeligheder i virksomheden.  

 Tilsvarende gælder, hvis udgiften afholdes i forbindelse med andre ikke  

 fradragsberettigede formål, jf.
Dep.728.
 Advokatsalær i konkursboer mv.
 Virksomheder i betalingsstandsning og konkursboer kan medregne momsen af  

 advokatsalærer til købsmomsen efter følgende regler:
 Såfremt fallenten udelukkende har drevet momspligtig virksomhed, og der  

 ved afvikling af boet både indgår aktiver, der har været anvendt i den  

 momspligtige virksomhed, og private aktiver, kan et sådant bo indtil videre  

 som købsmoms fradrage hele momsen af advokatudgifterne i forbindelse med  

 bobehandlingen.
Hvis fallenten forinden betalingsstandsningen eller konkursens indtræden  

 har drevet såvel momspligtig som ikke momspligtig virksomhed - og dermed har  

 haft delvis fradragsret, jf. § 1, stk. 3, jf. § 3, i bekendtgørelsen om  

 delvis fradragsret - kan der indtil videre tages fradrag for momsen af  

 advokatomkostninger under bobehandlingen med en forholdsmæssig andel, således - at der i betalingsstandsningsboer anvendes den fradragsprocent, som har  

 været gældende for virksomheden i perioden umiddelbart før  

 betalingsstandsningen, og - at fradragsprocenten for konkursboers vedkommende principielt skal  

 beregnes på grundlag af forholdet mellem boets omsætning (uden moms) af varer  

 og momspligtige ydelser og boets samlede omsætning i konkursperioden.
 Såfremt der ikke finder nogen egentlig omsætning af varer og momspligtige  

 ydelser sted i konkursperioden, anvendes den fradragsprocent, som har været  

 gældende for virksomheden umiddelbart før betalingsstandsningen/konkursen.
Opdeling af vederlaget Der bør principielt ske en opdeling af vederlaget for de omhandlede  

 ydelser svarende til det af den pågældende advokat og revisor henholdsvis før  

 og efter konkursens indtræden (konkursdekretets afsigelse) udførte arbejde.  

 Momsen af vederlaget for det før betalingsstandsningsperioden udførte  

 arbejde, kan herefter medregnes til virksomhedens købsmoms, og modregning kan  

 ske efter de herfor gældende regler.
Momsen af det efter konkursens indtræden  

 udførte arbejde kan - som for andre leverancer til boet - medregnes i boets  

 købsmoms, jf.
Dep.923.
Ydelser, hvis indkøb direkte disponeres af boet, dvs. udføres i  

 boperioden, og hvis vederlæggelse er massekrav i boet, fx revisionsmedhjælp  

 (også selv om revisionsarbejdet omfatter regnskabsmateriale fra tiden under  

 og før betalingsstandsningen), må i deres helhed og efter de almindelige  

 regler om fradragsret henføres til boets købsmoms.
Told*Skat kan foretage  

 modregning med eventuelle massekrav i boet. jf.
Dep.774.
Dødsboer Med hensyn til dødsboer gælder, at de nævnte regler kan anvendes for så  

 vidt angår gældsfragåelsesboer, mens man ved gældsvedgåelsesboer skal anvende  

 de almindelige regler om fradragsret.
Der er således kun fradragsret for den  

 del af momsen på salæret, der vedrører ydelser i forbindelse med  

 afvikling/realisation af forretningsaktiver og betaling af forretningsgæld,  

 jf.
Dep.821.
H.7.2 Moms af krav, der betales efter afmeldelse Afmeldte virksomheder, herunder konkurs- og dødsboer mfl., vil kunne få  

 godtgjort momsen af omkostninger mv. (fx advokat- eller revisionsydelser),  

 der ikke tidligere er medregnet til købsmomsen, respektive er afholdt efter  

 afmeldelsen.
Et bo afmeldes ofte fra registrering efter momsloven, når  

 realisation af varelager og driftsmidler er tilendebragt, mens selve  

 afslutningen af boet ofte trækker ud.
Der er i andre situationer tale om  

 udgifter, som enten fejlagtigt ikke er medregnet til købsmomsen i  

 registreringsperioden, eller som er tilfaktureret de pågældende virksomheder  

 efter disses afmeldelse fra registrering.
 For så vidt angår konkursboer mv. gælder, at fradragsretten for  

 advokatsalærer mv. ikke kan begrænses til ydelser i forbindelse med  

 realisationen af boets aktiver (registreringsperioden), men tillige omfatter  

 ydelser i tilknytning til fx tvister vedrørende indgåede aftaler eller  

 inddrivelse af fordringer vedrørende momsberigtigede leverancer - også selv  

 om disse ydelser præsteres efter, at boet er afmeldt fra registrering.
 På baggrund af disse regler kan Told*Skat imødekomme ansøgninger fra  

 afmeldte boer om momsrefusion på grundlag af den ved bobehandlingens  

 afslutning foretagne endelige opgørelse af advokat- og revisionshonorarer mv.  

 Reglerne omfatter også boer efter registrerede virksomheder, hvor boet ikke  

 har været registreret - fx fordi der ikke i boet var aktiver, hvis  

 realisation medførte momspligt.
H.7.3 Alternative energianlæg Der er fastsat særlige regler vedrørende registrerede virksomheders  

 fradragsret for opførelse og drift af visse alternative energianlæg, jf.  

 Dep.731, Dep.773 og Dep.819.
Reglerne, der ikke helt følger de almindelige regler om fradragsret gælder  

 for - halmfyringsanlæg med tilhørende hjælpeaggregater (stokere) samt andre  

 tilsvarende fyringsanlæg, der er specielt indrettet til produktion af energi  

 ved forbrænding af bi- og affaldsprodukter fra erhvervsvirksomheder, - biogasanlæg, - varmegenindvindingsanlæg, - jordvarmeanlæg, - solfangere, - vindmøllens etablering og drift.
 Reglerne gælder ikke traditionelle fyringsanlæg (olie, træ o.l.). Her  

 gælder de almindelige regler.
Etablering af anlæggene Med hensyn til etablering af anlæggene skelner man skattemæssigt mellem  

 særlige (permanente) installationer, som afskrives efter bestemmelserne  

 vedrørende fast ejendom, og som indgår i vurderingen af denne, og andre  

 installationer, der afskrives som almindelige driftsmidler.
De nævnte anlæg  

 vil normalt blive anset som permanente installationer, der indgår i  

 vurderingen af den faste ejendom, og spørgsmålet om fradragsret for købsmoms  

 vedrørende etableringsomkostninger for disse anlæg skal herefter afgøres  

 efter følgende retningslinier:
- hvis anlægget er placeret i (eller i tilknytning til) en driftsbygning,  

 og en del af den producerede energi anvendes erhvervsmæssigt, har  

 virksomheden fuld fradragsret.
Hvis den producerede energi udelukkende  

 anvendes privat, har virksomheden ingen fradragsret.
- hvis anlægget er placeret i (eller i tilknytning til) en privatbolig, og  

 mere end halvdelen af den producerede energi anvendes erhvervsmæssigt, har  

 virksomheden fuld fradragsret.
I andre tilfælde har virksomheden ikke  

 fradragsret.
Der er altså ikke mulighed for at opgøre fradragsretten  

 vedrørende anlægget på grundlag af de almindelige regler, dvs. på grundlag af  

 den faktiske (skønsmæssige) anvendelse.
Fradragsretten omfatter alene selve anlægget samt eventuelle rørledninger  

 til og i driftsbygninger.
Derimod er der ikke fradragsret for udgifter til  

 anlæg af fx rørledninger til og i indehaverens eller personalets bolig.
 Ved afgørelsen af spørgsmålet om fordelingen mellem den erhvervsmæssige og  

 den private anvendelse henvises til H.3.2. Det samme gælder spørgsmålet  

 vedrørende mindre (ikke-permanente) anlæg.
Når anvendelsen af anlægget ændres, således at foranstående betingelser  

 for fuld fradragsret ikke længere er opfyldt, skal der foretages regulering  

 for den resterende del af reguleringsperioden efter bestemmelserne om  

 regulering af købsmoms for investeringsgoder.
Der kan dog indtil videre ses  

 bort fra regulering, såfremt den ændrede anvendelse alene vedrører et enkelt  

 regnskabsår.
Det bemærkes, at bestemmelserne om regulering af købsmoms ikke  

 efterfølgende kan bringes i anvendelse, såfremt virksomheden ikke har opnået  

 fradragsret ved anskaffelsen.
Drift af anlæggene Opgørelsen af fradragsret for købsmoms vedrørende drift af de omhandlede  

 anlæg må - uanset anlæggets placering - foretages på grundlag af forholdet  

 mellem den erhvervsmæssige og den private anvendelse af det pågældende anlæg,  

 jf. § 2, stk. 1 i bekendtgørelse nr. 645 af 20. oktober 1988 om delvis  

 fradragsret.
Det kan således forekomme, at der er delvis fradragsret vedrørende drift,  

 selv om der har været fuld/ingen fradragsret vedrørende etablering af  

 anlægget.
Ved vurdering af, om den skønsmæssige fordeling af momsen af  

 etableringsudgifterne er foretaget på en rimelig måde, vil man kunne lægge  

 den fordeling til grund, som godkendes af ligningsmyndigheden.
Såfremt denne  

 fordeling eventuelt ikke er foretaget, kan man (fx i det første år) lægge den  

 fordeling til grund, som inden virksomhedens etablering af det pågældende  

 energianlæg er blevet godkendt vedrørende fx indkøb af olie til opvarmning.
Vindmøller For vindmøller gælder, at registrerede vindmølleejere til købsmomsen kan  

 medregne momsen af opførelses-, drifts- og vedligeholdelsesomkostninger mv.  

 efter lovens almindelige regler.
Der vil således være fuld fradragsret for  

 momsen i forbindelse med udgifterne til selve produktionsanlægget, mens moms  

 af udgifter, der udelukkende vedrører det private el-forbrug, fx  

 stikledninger til en beboelsesejendom, ikke vil kunne medregnes til  

 købsmomsen.
Til gengæld for den fulde fradragsret skal der (efter en  

 kalkuleret fremstillingspris) betales moms af den el, der er anvendt privat.
 Reglerne om fuld fradragsret gælder i tilfælde, hvor en del af den  

 producerede el enten anvendes i forbindelse med drift af registreret  

 virksomhed og/eller sælges til et elværk (overskudsproduktion). I andre  

 tilfælde, dvs. når al den producerede el anvendes privat mv. kan ingen del af  

 momsen vedrørende anskaffelse og drift af møllen medregnes til købsmomsen.
 Reglerne vedrørende fradragsret for vindmøller gælder principielt med  

 tilbagevirkende kraft fra opførelsen af møllen, dog er det for vindmøller,  

 der kun producerer til privat forbrug mv. og til elværk, en betingelse, at  

 salget af overskudsproduktionen til elværk har udgjort mindst 10.000 kr.  

 årligt.
H.7.4 Bankbokse Pengeinstitutter, der er registeret for boksudlejning, kan til købsmomsen  

 medregne momsen på omkostninger i forbindelse med installering af nye anlæg  

 samt på omkostninger, der direkte kan henføres til drift og vedligeholdelse  

 af anlægget (reparationer mv.).
For den del af momsen på fællesomkostninger (lys, varme, rengøring,  

 telefon o.l.), der kan henføres til boksanlægget, er der fastsat et  

 standardbeløb pr. boks om året.
Fra 01.01.86 udgør beløbet 2,90 kr. pr. boks  

 pr. år, uanset om boksen har været udlejet hele året.
H.7.5 Buskørsel En virksomheds udgifter til busture er i visse tilfælde  

 fradragsberettigede, mens der i andre tilfælde ikke er fradragsret for  

 sådanne ydelser, da de anses for repræsentation eller gaver.
Et naturgasselskab kan eksempelvis ikke til købsmomsen medregne moms  

 vedrørende buskørsel som led i en rundvisning til potentielle leverandører,  

 selv om rundvisningerne menes at have et rent kommercielt sigte, jf.
Mn.866.
 En køreskole har fradragsret for moms af udgifter til leje af en bus, som  

 bruges til transport af køreskoleelever til teori- og køreundervisning, da  

 der er en direkte sammenhæng mellem undervisningen og transporten, jf.  

 Mn.987. Der er derimod ikke fradragsret for moms af udgifter til transport af  

 elever til undervisning, der ikke er omfattet af momspligten.
Der er ikke fradragsret for en virksomheds anvendelse af en bus til  

 transport af medarbejdere mellem banegård og virksomhedens afdelinger (dette  

 betragtes som naturalydelse) eller til kørsel med gæster til og fra  

 virksomhedens afdelinger (hvilket betragtes som repræsentation). Virksomheden  

 har derimod fradragsret for kørsel mellem virksomhedens afdelinger, såfremt  

 medarbejderne arbejder på begge arbejdssteder (afdelinger) umiddelbart før og  

 efter kørslen, jf.
Mn.1020.
Købmænd, supermarkeder mfl., der betaler en turistvognmand eller et  

 busselskab for at transportere potentielle kunder til sin forretning kan  

 medregne den herved betalte moms til købsmomsen, jf.
Mn.1125. En udenlandsk  

 virksomhed (købmand, supermarked e.l.) vil derfor kunne få en sådan moms  

 tilbagebetalt i henhold til § 39 a.
En virksomhed, der anvender en lejet bus, hvorpå er malet virksomhedens  

 navn, til gratis befordring af potentielle kunder fra virksomhedens  

 detailforretning til virksomhedens fabrik, har fradragsret for moms af  

 lejeudgiften, der anses for en salgsfremmende foranstaltning (reklameudgift),  

 jf.
Mn.1044.
 H.7.6 Ejendomsmæglerhonorarer mv.
Moms af skøde- og mæglersalærer i forbindelse med handel med  

 erhvervsejendomme, hvorfra sælgeren udelukkende har drevet  

 registreringspligtig virksomhed, kan medregnes til købsmomsen, jf.
Mn.608 og  

 Mn.764.
 Såfremt salærerne vedrører erhvervsejendomme, der har været anvendt til  

 såvel registreringspligtig som ikke registreringspligtig virksomhed  

 ("blandet anvendelse"), kan momsen af sådanne salærer medregnes til  

 købsmomsen med en forholdsmæssig andel, beregnet på grundlag af omsætningen.
Omfatter skøde- og mæglersalærerne ejendomme, der har været anvendt til  

 såvel registreringspligtigt som privat formål (fx landbrugsejendomme samt  

 erhvervsejendomme med bolig for indehaveren), kan en forholdsmæssig andel af  

 momsen af salærerne medregnes til sælgerens købsmoms efter et skøn.
I de  

 tilfælde, hvor der er fastsat særskilt ejendomsvurdering for den private  

 bolig, henholdsvis erhvervsbygningerne, vil de fastsatte vurderinger normalt  

 kunne lægges til grund ved opgørelsen af den del af momsen, som skønsmæssigt  

 vedrører den registrerede virksomhed.
 Hvis skøde- og mæglersalærerne helt eller delvis betales af køberen, kan  

 momsen af salærerne i overensstemmelse med det tidligere anførte medregnes  

 til køberens købsmoms i forbindelse med en uændret registreringspligtig  

 anvendelse af den overtagne ejendom.
En ejendomsmægler, der tillige driver virksomhed med køb og salg af (egen)  

 fast ejendom, vil ikke til sin købsmoms kunne medregne den moms, som betales  

 til en anden mægler for dennes medvirken ved salg af en ejendom tilhørende  

 den pågældende mægler.
Det samme gælder moms af den del af advokatsalæret,  

 som den pågældende ejendomsmægler som sælger skal betale til en advokat for  

 dennes medvirken, jf.
Mn.701.
 En advokat, der som følge af en fejldisposition i forbindelse med  

 berigtigelse af en ejendomshandel for en klient - for at begrænse sit tab  

 mest muligt - har måttet overtage den pågældende ejendom på tvangsauktion,  

 kan medregne momsen af et i forbindelse med videresalg af ejendommen betalt  

 ejendomsmæglerhonorar til købsmomsen efter de almindelige regler, når  

 ejendommen videresælges i umiddelbar forlængelse af tvangsauktionen, jf.  

 Mn.721. Der vil således være fradragsret, når fejlen er begået i forbindelse  

 med indtjening af et momspligtigt honorar, men ikke ved indtjeningen af et  

 momsfrit honorar.
 H.7.7 Etableringsomkostninger mv.
 Moms af etableringsomkostninger mv. kan medregnes til købsmomsen i det  

 omfang, omkostningerne vedrører omsætningen af varer og momspligtige ydelser,  

 jf. § 16.
 Der er mulighed for fradrag, selv om udgifterne ikke direkte relaterer sig  

 til en omsætning, ud fra den betragtning, at en virksomheds organisation og  

 tilstedeværelsen af kapitalapparatet er en nødvendig forudsætning for, at en  

 virksomhed kan påbegynde, fastholde eller udvide sine momspligtige  

 aktiviteter.
Kun i særlige tilfælde, hvor udgifterne helt eller delvis kan henføres til  

 privatøkonomiske forhold, eller hvor private betaler en del af udgifterne,  

 kan fradragsretten begrænses.
Det må i hvert enkelt tilfælde bero på en  

 konkret vurdering, om en andel af udgifterne kan henføres til private  

 forhold.
 Fradragsretten kan yderligere begrænses efter de almindelige regler om  

 delvis fradragsret, hvis virksomheden har blandet omsætning fra  

 momspligtige/momsfrie aktiviteter.
Der er i det følgende nævnt en række eksempler på fradragsrettens omfang,  

 jf.
DfT.1081.
Stiftelsesomkostninger Omkostningerne ved stiftelse af anparts- eller aktieselskaber vil oftest  

 være udgifter til advokater og revisorer for udarbejdelse af vedtægter,  

 stiftelsesdokument samt anmeldelse til forskellige registre.
Hertil kommer  

 trykkeomkostninger vedrørende anpartsbeviser eller aktiebreve.
 Moms af sådanne omkostninger er fradragsberettiget i det omfang,  

 virksomheden er momspligtig.
 Det samme gælder moms af udgifter til udarbejdelse af  

 interessentskabskontrakter eller andre nødvendige dokumenter afhængig af den  

 valgte organisationsform.
 Moms af udgifter ved senere ændringer af dokumenterne, fx  

 vedtægtsændringer, kan også fradrages.
Kapitaludvidelser Moms af udgifter til advokat, revisor, trykning mv. i forbindelse med  

 kapitaludvidelser i anparts- og aktieselskaber er fradragsberettiget.
Det  

 gælder ved såvel lovbundne som frivillige kapitaludvidelser.
I særlige tilfælde, hvor den nye kapital ikke fuldt ud tilfalder  

 selskabet, men fx delvis tilfalder en tidligere eneindehaver eller  

 hovedaktionær, kan reglerne om indkøb til delvis privat anvendelse komme i  

 betragtning, jf.
H.3.2.
Fusioner/fissioner Moms af udgifter ved fusionering, dvs. sammenslutning af virksomheder, er  

 fradragsberettiget i det omfang, der er tale om registrerede virksomheder.
 Det samme gør sig gældende ved fissionering, dvs. opdeling af selskaber,  

 herunder stiftelse af datterselskaber, hvis disse driver momspligtig  

 virksomhed.
 Omkostningerne vil som regel være stiftelsesomkostninger, men også  

 omkostninger til bistand fra advokater, revisorer eller konsulenter vil  

 fremkomme.
 Også momsen af omkostninger til undersøgelse af sådanne projekter, der  

 ikke realiseres, er fradragsberettiget, hvis undersøgelserne vedrører en  

 momspligtig virksomhed.
Medarbejderaktier Moms af udgifter ved udstedelse af medarbejderaktier eller andre former  

 for frivillig overskudsdeling er fradragsberettiget.
Børsintroduktion Introduktion på Børsen bevirker udgifter til prospektmateriale, annoncer,  

 advokater og revisorer.
 Moms af disse udgifter vil normalt være fradragsberettiget i det omfang,  

 virksomheden er momspligtig.
 I forbindelse med introduktionen tilføres selskabet ofte ny kapital, og  

 den begrænsning af fradragsretten, der er nævnt under  

 "Kapitaludvidelser", kan derfor også komme på tale her.
Generationsskifte Generationsskifte er et meget "bredt" begreb, der dækker over en  

 ændring af de bestående ejerforhold i virksomheden.
 Ofte vil hensynet til virksomhedens fortsatte eksistens samt arveforhold  

 mv. betinge, at der sker ændringer i virksomhedens organisatoriske forhold.
 Fx vil der ofte i forbindelse med generationsskiftet blive oprettet  

 drifts- eller holdingselskaber samt en fond, der øver afgørende indflydelse  

 på de øvrige selskaber.
Afgørende for konstruktionen er, hvordan formålet opfyldes bedst.
Formålet  

 er som oftest at sikre virksomhedens fortsatte beståen, uanset arvingernes  

 dispositioner.
Arvingerne vil derfor være underrepræsenteret i selskabernes  

 bestyrelser mv.
 Overvejelserne med hensyn til den praktiske gennemførelse af  

 generationsskiftet medfører som regel større udgifter til rådgivere, normalt  

 advokater og revisorer.
 En del af disse omkostninger vedrører stiftelse af selskaber og andre  

 forhold, som er behandlet "Stiftelsesomkostninger" og  

 "Børsintroduktion".
 En del af udgifterne må imidlertid siges at være medgået til at sikre  

 privatpersoner, fx arvingerne, den bedst mulige position i forhold til  

 gældende skatte- og arvelovgivning.
Moms af denne del af udgifterne er ikke fradragsberettiget.
Det betyder,  

 at reglerne om indkøb til delvis privat anvendelse må bruges i det omfang,  

 regningerne ikke er opdelt.
Der må således foretages et skøn over den private  

 andel af udgifterne, jf.
H.3.2.2.
 Da der er tale om sammenhængende "projekter" af vidt forskellig  

 karakter, er det ikke muligt at give retningslinier for et sådant skøn.
 Vedrørende kapitaludlodning i forbindelser med et slagteris fusion  

 henvises til Dep.616.
H.7.8 Fast ejendom/bolig En entreprenør har ikke fradragsret for moms af opførelsesomkostningerne  

 for et udstillingslokale, der bl.a. indeholder en swimmingpool beliggende i  

 kælderen under entreprenørens private bolig.
 Lokalet er indrettet med henblik på udstilling og salg af swimmingpools,  

 pejse, solarier, saunaer og fritidsmøbler, og entreprenøren ønskede at  

 kombinere swimmingpoolsalget med tilbud om udførelse af entreprenørarbejde.  

 Udstillingslokalet og den pågældende swimmingpool anvendes også til privat  

 brug.
Ved afgørelsen blev der lagt vægt på, at udstillingslokalet efter en  

 samlet bedømmelse fremtræder som en del af privatboligen, jf.
Mn.558 og  

 Mn.479.
H.7.9 Forskning En selvejende forskningsinstitution, der finansieres ved tilskud og ved  

 vederlag for forskningsarbejde, kan til købsmomsen kun medregne den del, der  

 vedrører det mod betaling udførte arbejde.
H.7.10 Fredede bygninger Der er i visse tilfælde fradragsret for moms af vedligeholdelsesudgifter  

 på fredede bygninger.
Der lægges bl.a. vægt på om bygningerne er fredede  

 efter bygningsfredningsloven og derved offentligt pålagt  

 vedligeholdelsespligt.
Anvendes den pågældende fredede bygning til  

 beboelsesformål kan der dog ikke gives fradragsret for momsen, jf.
Dep.820,  

 Mn.862, Mn.864 og Mn.914.
H.7.11 "Frit i hus"-sendinger Speditører og repræsentanter for udenlandske virksomheder, der har  

 tilladelse til i eget navn at indfortolde "frit i hus"-sendinger,  

 kan medregne den ved indførslen betalte moms til købsmomsen, jf.
Dep.202.
H.7.12 Hvervepræmier Hvervepræmier, som fx bog- og pladeklubber udleverer gratis til medlemmer  

 som en slags betaling for hvervning af nye medlemmer betragtes som  

 gaveydelser.
Derfor har de pågældende virksomheder ikke ret til fradrag for  

 købsmoms, men der skal så heller ikke beregnes salgsmoms i forbindelse med  

 udleveringen.
For andre hvervepræmier, fx bøger og plader, der forhandles eller  

 fremstilles af virksomheden, skal der ske momsberigtigelse ved udtagelsen på  

 grundlag af indkøbs- eller fremstillingsprisen, jf.
Mn.867 H.7.13 Højskoler Højskoler mfl. er fritaget for at betale moms ved udlejning af værelser og  

 servering i forbindelse med afholdelse af egne kurser.
Fritagelsen omfatter  

 derimod ikke udlejning og servering i forbindelse med fremmede kurser.
Med  

 hensyn til den nærmere afgrænsning mellem momsfri og momspligtig virksomhed  

 henvises til C.3.3.
Registrerede højskoler mfl. kan til købsmomsen fuldt ud medregne momsen på  

 sådanne indkøb af varer og momspligtige ydelser, som udelukkende vedrører den  

 omsætning, hvoraf der betales moms.
Der vil i praksis kun forekomme få indkøb  

 af denne art.
Til købsmomsen kan endvidere medregnes den andel af momsen af skolens  

 indkøb af varer og ydelser til fælles brug, herunder vedligeholdelse af  

 bygninger, rengøring, varme mv. samt kostforplejning og kontorhold, der  

 svarer til forholdet mellem den momspligtige omsætning (ekskl. moms) og  

 højskolens samlede omsætning, jf.
H.3.2.1. I de samlede indtægter skal ikke  

 medregnes generelle tilskud fra det offentlige og tilskud fra private.
Moms vedrørende ny-, om- eller tilbygninger, der udelukkende anvendes til  

 undervisningsformål, kan ikke medregnes til købsmomsen.
Det samme gælder for  

 indkøb af materiel, der udelukkende anvendes til samme formål, jf.
Dep.509.
H.7.14 Installationsomkostninger Virksomheder, der eksempelvis sælger maskiner med montering og  

 installation inkluderet i prisen, men lader en anden virksomhed udføre dette  

 arbejde, kan medregne det i tilknytning hertil betalte momsbeløb til  

 købsmomsen, hvis montørens/installatørens faktura er stilet til virksomheden,  

 jf.
Dep.333.
H.7.15 Interflora Blomsterhandlere, der er tilsluttet Interflora, kan medregne momsen af det  

 beløb, de ved modtagelsen af ordrer indbetaler til sammenslutningen, jf.  

 Mn.151.
H.7.16 Kaffegrossister Kaffegrossister der - mod at forbrugerne aftager et vist kvantum kaffe -  

 opstiller kaffemaskine og leverer fløde og sukker, kan medregne momsen af  

 disse omkostninger til købsmomsen, jf.
Mn.242.
Derimod kan en kaffegrossist, der imod aflevering af præmiekuponer  

 udleverer kaffe til detailhandlere mfl., ikke medregne momsen af denne kaffe  

 til købsmomsen.
Grossisten kan heller ikke reducere sin salgsmoms med momsen  

 af den til detailhandleren udstedte kreditnota, jf.
Mn.258.
H.7.17 Kirkegårdsdrift Til afgørelse af, hvorvidt en given udgift vedrørende kirkegårdsdrift kan  

 medregnes til købsmomsen og i hvilket omfang, skelnes mellem - indkøb vedrørende varer og momspligtige ydelser til brug for  

 kirkegårdsdriften, - fælles indkøb vedrørende såvel gravsteder som fællesarealer, - indkøb til andet brug end selve kirkegårdsdriften.
Fuld fradragsret Momsen af følgende indkøb kan fuldt ud medregnes til købsmomsen - lys, blomster, buske mv. til videresalg - udgifter til tilplantning, renholdelse og vedligeholdelse af grave,  

 herunder legatgravsteder, uanset hvornår gravene er oprettet, - kontorholdsudgifter, herunder udgifter vedrørende egne kontorlokaler.
Delvis fradragsret Momsen af følgende indkøb kan medregnes til købsmomsen med en andel, der  

 er fastsat til 50% - udgifter vedrørende materiel- og mandskabsbygninger samt indkøb mv. af  

 maskiner og redskaber, herunder drift og vedligeholdelse af disse, - planter, løg, grus mv. til fællesbrug, - udgifter til projektering, terrænregulering, afvanding og befæstelser i  

 forbindelse med nyanlæg af kirkegårdsanlæg (gravpladser) og kirkeudvidelser.
Ingen fradragsret Momsen af følgende indkøb kan ikke medregnes til købsmomsen - udgifter vedrørende kirken (herunder anskaffelse og vedligeholdelse af  

 orgel og andet udstyr), kapel, krematorium, toiletbygninger,  

 parkeringspladser, kirkegårdsmure, hegn, cykelstativer, bænke mv., - udgifter i forbindelse med gravning og tilkastning af grave, fx indkøb  

 af planter, - udgifter i forbindelse med kistebæring.
Der er imidlertid givet fradragsret for udgifterne til vedligeholdelse af  

 en fredet kirke, jf.
Dep.820. Modsat er der ikke givet fradragsret for  

 vedligeholdelsesudgifter på et kapel.
Der blev ved afgørelsen bl.a. lagt vægt  

 på, at kapellet ikke var fredet efter byggefredningsloven, jf.
Mn.862.
H.7.18 Kunstgenstande og malerier Registrerede virksomheder kan i visse tilfælde opnå fradragsret i  

 forbindelse med indkøb af kunstgenstande og malerier til brug ved udsmykning  

 af virksomhedens lokaler.
Lokaler, der helt eller delvis anvendes til privat  

 beboelse, vil ikke i denne forbindelse kunne anses for virksomhedens lokaler,  

 jf.
Mn.217, Mn.683 og Mn.684.
 Der er nægtet fradrag ved indkøbet af et maleri, der blev anset for at  

 være foretaget i investeringsøjemed som en form for kapitalanbringelse, jf.  

 Mn.1097.
H.7.19 Landsdelsorkestre Et landsdelsorkester kan - med de begrænsninger, som følger af § 16, stk.  

 3 - til købsmomsen medregne moms på indkøb, der udelukkende vedrører de  

 aktiviteter, hvoraf der skal betales moms af indtægterne.
Momsen af indkøb,  

 der udelukkende vedrører andre aktiviteter, kan ikke medregnes til  

 købsmomsen.
Momsen af indkøb, der vedrører begge grupper aktiviteter, kan  

 medregnes til købsmomsen med en andel af momsen svarende til forholdet mellem  

 antallet af koncerter, som orkestret selv arrangerer, og det samlede antal  

 koncerter, bortset fra koncerter (båndindspilninger) for Danmarks Radio.
Et  

 orkesters medvirken ved fx operaforestillinger uden særskilt betaling anses  

 ikke for koncerter og medregnes således (heller) ikke ved opgørelsen af det  

 samlede antal koncerter.
 H.7.20 Leje af parkeringsplads mv.
Moms vedrørende månedlig leje af faste parkeringspladser i parkeringshuse  

 mv. til brug for parkering af personvogne tilhørende virksomhedens indehaver  

 og personale, kan ikke medregnes til virksomhedens købsmoms, jf.
H.3.3.7.
 Registrerede virksomheder kan derimod få fradrag for momsen af  

 lejeudgifter til de af virksomheden lejede parkeringsarealer til brug for  

 virksomhedens kunder.
Virksomheder, som i forbindelse med et varesalg godtgør de af kunderne  

 afholdte udgifter til parkering i nærliggende parkeringshuse mv., har ingen  

 fradragsret herfor.
Der er i disse tilfælde tale om en ydelse, der er leveret  

 af den registrerede parkeringsvirksomhed til den pågældende kunde, og fradrag  

 i leverandørvirksomhedens momsregnskab kan derfor ikke finde sted.
H.7.21 Nybyggeri - hårde hvidevarer En virksomhed byggede en ejendom med 2 afdelinger af samme standard.
Den  

 ene afdeling skulle anvendes til boligformål, den anden til momspligtigt  

 formål.
Momsen af hårde hvidevarer i "boligafdelingen" kan  

 medregnes i det momsbeløb, for hvilket der er delvis fradragsret (selv om  

 disse indkøb altså udelukkende vedrører den ikke fradragsberettigede  

 anvendelse), jf.
Mn.679.
H.7.22 Omkostninger ved udstykning og salg af landbrugsjord Momsen af landinspektør-, ejendomsmægler- og advokatsalær kan medregnes  

 til købsmomsen i forbindelse med landbrugsvirksomhedens frasalg af jord, der  

 har været anvendt af den registrerede virksomhed.
Dette gælder, uanset  

 hvorledes den frasolgte jord agtes anvendt, jf.
Mn.764.
 Momsen af tilsvarende omkostninger i forbindelse med ekspropriation af  

 landbrugsjord, fx til vejanlæg eller til kommunalt formål, kan også medregnes  

 til købsmomsen.
 Landbrugsvirksomheder har også fradragsret for de nævnte omkostninger i  

 tilfælde, hvor landbrugsjorden udstykkes i enkelte byggegrunde, som herefter  

 sælges samlet eller enkeltvis.
 Der er ved afgørelsen lagt vægt på, at der i de nævnte tilfælde  

 principielt sker en hel eller delvis afvikling af den momspligtige  

 jordbrugsvirksomhed.
H.7.23 Stutterier og travtrænere Stutterier og travtrænere kan indtil tidspunktet for en hests  

 momsberigtigelse som udtaget til væddeløbsbrug til købsmomsen medregne moms  

 af foder mv. til hesten.
Såfremt hesten - efter at have deltaget i væddeløb -  

 overgår til udelukkende anvendelse i avlen, vil sådanne udgifter atter være  

 fradragsberettigede, jf.
Mn.346, Mn.363, Mn.384 og Dep.996. De specielle  

 regler vedrørende travheste og stutterier er omtalt i N.9.
H.7.24 Væddeløbsbaner En væddeløbsbane, der dels drev momspligtig virksomhed med udlejning af  

 hestebokse, reklameplads og edb-servicekørsel, og dels momsfri virksomhed med  

 afholdelse af travløb og totalisatorspil, købte et lysanlæg for at kunne  

 afholde løb om aftenen.
Der var delvis fradragsret for momsen af lysanlægget,  

 fordi lysanlægget belyste reklameskiltene og området omkring staldene, jf.  

 Mn.1043.
En væddeløbsbane, der drev momspligtig virksomhed med salg af programmer,  

 annoncer, reklame, bortforpagtning af restaurant og boksudlejning, havde  

 delvis fradragsret på banens udgifter til annoncer og reklamer.
Ved beregning  

 af virksomhedens samlede omsætning kan der ikke modregnes for gevinster og  

 statsafgift, jf.
Dep.1053. Vedrørende væddeløbsbaner se endvidere N.9.
H.7.25 Ædelstene og ædelmetaller Moms vedrørende indkøb af ædelmetaller og ædelstene kan medregnes til  

 købsmomsen, - såfremt de indkøbte varer skal anvendes i forbindelse med virksomhedens  

 produktion, eller - såfremt de indkøbte varer er bestemt til videresalg.
Det er dog en  

 betingelse, at virksomheden driver egentlig erhvervsmæssig virksomhed med  

 løbende køb og salg af sådanne varer.
Ved vurderingen heraf lægges der bl.a.  

 vægt på virksomhedens art og øvrige forhold, herunder om de pågældende varer  

 søges solgt uanset den aktuelle markedspris, fx ved gennemførelse af  

 salgsfremstød (annoncering mv.) I andre tilfælde kan der ikke gives fradragsret, idet indkøbet ikke kan  

 anses for at vedrøre den momspligtige virksomhed, men for at være foretaget i  

 investeringsøjemed.
Dette gælder, uanset at der sker lejlighedsvis salg af  

 ædelmetaller mv., for hvilket der ikke er fradragsret ved indkøbet, jf.  

 Mn.553, Mn.687, Mn.762, Mn.763 og Mn.805.
Eksempelvis er der truffet afgørelse om, at et selskab, som drev  

 virksomhed med opdræt, handel og eksport af fisk (dambrug) samt  

 finansieringsvirksomhed, ikke kunne tage fradrag i forbindelse med indkøb af  

 ædelmetaller (barrer). Selskabet agtede at videresælge varerne, når  

 markedsprisen var mest gunstig, eller såfremt selskabet manglede likvid  

 kapital.
Selv om der i enkelte tilfælde var sket videresalg af  

 ædelmetalbarrer dels til udenlandske købere, dels ved tilbagesalg til  

 leverandøren, blev selskabets indkøb anset for at være foretaget i  

 investeringsøjemed.
H.7.26 Ægte tæpper Registrerede virksomheder kan i visse tilfælde tage fradrag for købsmoms i  

 forbindelse med indkøb af ægte tæpper til brug i virksomhedens lokaler.
Det vil normalt være en betingelse for fradragsret, at virksomhedens  

 lokaler ikke står i forbindelse med privat beboelse.
Lokaler, der indgår som  

 en del af boligen, kan ikke anses for virksomhedens lokaler.
Dette gælder,  

 selv om lokalerne tillige anvendes i den pågældendes erhverv.
 Ved vurderingen af, om der kan gives fradragsret for indkøb af ægte  

 tæpper, eller om indkøbet må anses for at være sket i investeringsøjemed, for  

 hvilket der ikke er fradragsret, lægges der vægt på virksomhedens øvrige  

 forhold (branche, omsætning mv.), herunder om ligningsmyndigheden har  

 godkendt skattemæssig afskrivning.
Eksempelvis kunne en edb-virksomhed ikke få fradrag i forbindelse med  

 indkøb af et ægte tæppe.
Der blev herved lagt vægt på, at tæppet var anbragt  

 i virksomhedens kontor- og mødelokale beliggende i kælderetagen i et  

 parcelhus, hvor virksomhedens indehavere boede.
Tæppet kunne ikke anses for  

 et driftsmiddel, der udelukkende vedrører virksomhedens omsætning af varer og  

 momspligtige ydelser jf.
Mn.724.
En tilsvarende virksomhed kunne heller ikke få fradrag ved indkøb af 7  

 ægte tæpper til en samlet pris af ca. 175.000 kr., selv om tæpperne blev  

 anbragt i virksomhedens lokaler, som ikke stod i forbindelse med privat  

 beboelse.
Virksomhedens årlige omsætning udgjorde ca. 2,5 mio. kr.
Tæpperne  

 kunne ikke anses for driftsmidler, der udelukkende vedrører virksomhedens  

 omsætning af varer og momspligtige ydelser, jf.
Mn.554.
Et apotek fik derimod fradragsret ved indkøb af et ægte tæppe til  

 apotekets chefkontor, der ikke var beliggende i tilknytning til privat  

 beboelse.
Der blev ved afgørelsen lagt vægt på, at Statsskattedirektoratet i  

 det konkrete tilfælde havde tilladt skattemæssig afskrivning på tæppet med  

 den begrundelse, at tæpper anses for driftsmidler, der er underkastet  

 værdiforringelse, når m2 - prisen ikke overstiger ca. 5.000 kr. (gælder dog  

 ikke tæpper, som er købt med en såkaldt tilbagekøbsgaranti), jf.
Mn.725.
Der skal betales moms ved salg eller udtagelse til privat brug mv. af  

 fradragsberettigede ægte tæpper.
Den momspligtige værdi ved udtagelse til fx  

 privat brug fastsættes efter reglerne i F.2.
