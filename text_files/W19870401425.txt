En kommune havde krævet tilbagebetaling af boligydelse.
Kravet var  

 oprindeligt opgjort til 3.544 kr., men blev senere nedsat til 3.101 kr.
 Amtsankenævnet fastsatte tilbagebetalingskravet til 3.500 kr.
 Styrelsen udtalte, at når kommunen havde nedskrevet kravet til 3.101  

 kr., ville der efter almindelige forvaltningsretlige principper ikke ved  

 sagens behandling for en klageinstans, på baggrund af en klage fra en  

 boligstøttemodtager, kunne ske en forhøjelse af dette krav.
 Boligstyrelsen har i dag skrevet følgende til: N.N.
 »I skrivelse af 16. januar 1987, der er videresendt hertil den 19.  

 februar 1987 af Amtsankenævnet i Vestsjællands Amt, har De klaget over  

 nævnets afgørelse, der blev meddelt Dem ved skrivelse af 12. januar 1987.
Ved denne afgørelse har Amtsankenævnet tiltrådt Tornved Kommunes  

 beslutning om at kræve tilbagebetaling af den boligydelse, der er udbetalt  

 Dem i perioden 1. juni - 31. december 1983, under henvisning til at den  

 faktiske husstandsindkomst for 1983 væsentligt har oversteget det benyttede  

 beregningsgrundlag.
Tilbagebetalingskravet er begrænset til den nævnte  

 periode, idet grunden til den højere husstandsindkomst er, at De fra maj  

 måned 1983 har fået udbetalt hustrutillæg til Deres pension uden at have  

 indberettet dette til boligstøttekontoret.
Videre fremgår det af sagen, at tilbagebetalingskravet oprindeligt blev  

 opgjort til 3.544 kr., men at Tornved Konmune ved skrivelse til Dem af 11.  

 november 1986 har oplyst Dem om, at det er nedskrevet til 3.101 kr.
Af  

 Amtsankenævnets afgørelse fremgår, at tilbagebetalingskravet nu er opgjort  

 til 3.500 kr.
I denne anledning skal man meddele, at Amtsankenævnets afgørelser ifølge §  

 63, stk. 2, i lov om individuel boligstøtte ikke kan indbringes for anden  

 administrativ myndighed.
Boligstyrelsen kan dog optage en sag til behandling,  

 når det skønnes, at sagen er af principiel betydning.
Man skal videre meddele, at det fremgår af boligstøttelovens § 38, at en  

 boligstøttemodtager har pligt til at give kommumem meddelelse om alle  

 forhold, der kan medføre bortfald eller nedsættelse af boligstøtten.
Hvis  

 boligstøttemodtageren undlader at give meddelelse herom, kan det for meget  

 udbetalte kræves tilbagebetalt.
 Når der er tale om en indkomstfremgang på mindst 10.000 kr. i den faktiske  

 husstandsindkomst i forhold til det anvendte beregningsgrundlag (den  

 forventede fremtidige indkomst), skal der efterfølgende foretages en  

 regulering, hvorved det for meget udbetalte kræves tilbagebetalt.
Efter Boligstyrelsens opfattelse er spørgsmålet om, hvorvidt en  

 boligstøttemodtager har tilsidesat sin oplysningspligt, ikke af principiel  

 betydning.
Lovens betingelser for at tage sagen op til behandling er således  

 ikke opfyldt for så vidt angår spørgsmålet om, hvorvidt De skal tilbagebetale  

 for meget udbetalt boligstøtte i 1983.
 Derimod er det Boligstyrelsens opfattelse, at når kommunen har nedskrevet  

 kravet til 3.101 kr., vil der efter almindelige forvaltningsretlige  

 principper ikke ved sagens behandling for en klageinstans på baggrund af en  

 klage fra en boligstøttemodtager kunne ske en forhøjelse af dette krav.  

 Boligstyrelsen har således besluttet at tage sagen op til realitetsbehandling  

 for så vidt angår dette spørgsmål og har derfor dags dato anmodet kommunen om  

 ikke at kræve mere end 3.101 kr. tilbagebetalt.
2. Der henvises til j.nr.
Kass.nr. 1167/86.
 3. Under henvisning til ovenstående skal man herved anmode kommunen om  

 ikke at kræve mere end 3.101 kr. tilbagebetalt fra den pågældende.
 Der henvises til j.nr. 150311.
