Nr LSF 157 Forslag til Lov om ændring af lov om økologisk jordbrugsproduktion Fremsat af landbrugsministeren (Tørnæs) den 16. december 1992 Vedtaget ved tredjebehandling den 15. april 1993 Lov nr. 211 af 28/04/1993 § 1 I lov nr. 363 af 10. juni 1987 om økologisk jordbrugsproduktion, som  

 ændret ved lov nr. 275 af 2. maj 1990, foretages følgende ændringer:
 1. I § 3, stk. 2, ændres »1993« til:  

 »1994« og »1992« til: »1993«.
 2. § 10 ophæves.
§ 2 Tidspunktet for lovens ikrafttræden fastsættes af landbrugsministeren.
Oprindeligt fremsat forslag § 1 I lov nr. 363 af 10. juni 1987 om økologisk jordbrugsproduktion, som  

 ændret ved lov nr. 275 af 2. maj 1990, foretages følgende ændringer:
 1. I § 3, stk. 2, ændres »1993« til:  

 »1994« og »1992« til: »1993«.
 2. § 10 ophæves.
§ 2 Tidspunktet for lovens ikrafttræden fastsættes af landbrugsministeren.
Bemærkninger til lovforslaget Almindelige bemærkninger Lovforslaget tilsigter midlertidigt at forlænge muligheden for at yde  

 tilskud efter økologiloven.
Ansøgningsfristen og det tidsrum, hvori der kan  

 ydes tilskud, foreslås forlænget med et år.
Der vil snarest blive fremsat forslag om en permanent lovgivning på  

 økologiområdet, idet det er hensigten at indarbejde den økologiske lovgivning  

 i lovgivningen om gennemførelsen af de ledsageforanstaltninger, der knytter  

 sig til De Europæiske Fællesskabers reform af den fælles landbrugspolitik.  

 Foranstaltningerne omfatter bl.a. en fællesskabsordning med tilskud til  

 miljøvenlige produktionsmetoder i landbruget, herunder økologisk jordbrug,  

 jf.
Rådets forordning (EØF) nr. 2078/92 af 30. juni 1992(* 1). Alle  

 bestemmelser om økologisk jordbrug foreslås overført til denne lovgivning, og  

 lov om økologisk jordbrugsproduktion vil blive foreslået ophævet.
 Herved samles i een lov en række foranstaltninger, som er omfattet af EF's  

 regler, og til hvis finansiering Den Europæiske Udviklings- og Garantifond  

 for Landbruget (EUGFL) bidrager.
 Efter forslaget vil den nuværende ordning med tilskud til omlægning til  

 økologisk drift og udvikling og fremme af økologisk jordbrugsproduktion blive  

 videreført, således at der er mulighed for at give tilskud til området i  

 samme omfang som hidtil.
 Den i økologiloven fastsatte tidsfrist for lovrevision foreslås ophævet,  

 idet loven forventes afløst af permanent lovgivning.
Lovforslagets statsfinansielle virkninger Udviklings- og omlægningsstøtten forudsættes videreført efter samme  

 retningslinier og i samme omfang som hidtil.
Tilsagnsrammer samt skøn over de forventede udbetalinger i perioden  

 1992-1996 er anført i nedenstående tabel vedrørende udviklings- og  

 omlægningsstøtten.
Tilsagnsgivning for 1991-1992 vedrører alene den  

 eksisterende økologilov, mens tilsagnsrammen for 1993 omfatter såvel tilsagn  

 vedrørende ansøgninger indkommet inden 31. december 1992 som tilsagn i medfør  

 af lovforslaget.
 Tilsagnsrammerne er opført under forudsætning af, at loven afløses af  

 lovgivningen om gennemførelsen af ledsageforanstaltningerne.
(* 1) EF-Tidende nr.
L 215 af 30. juli 1992, side 85-89. Forslaget har  

 ikke administrative konsekvenser for amts- og primærkommunerne.
Notifikation Lovforslaget skal notificeres for EF-Kommissionen.
Bemærkninger til lovforslagets enkelte bestemmelser Til § 1, nr. 1 Efter forslaget forlænges fristen for indgivelse af ansøgning fra 31.  

 december 1992 til 31. december 1993. Tidsgrænsen for overførsel af uudnyttede  

 beløbsrammer forlænges fra finansåret 1993 til finansåret 1994.
Til § 2 Da forslaget skal notificeres for EF-Kommissionen, fastsætter  

 landbrugsministeren efter forslaget tidspunktet for lovens ikrafttræden.
