Fremsat den 9. januar 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om  

 Arbejdsmarkedets Tillægspension,  

 arbejdsmarkedsfondsloven, ligningsloven,  

 pensionsbeskatningsloven og personskatteloven (Ændring af den Særlige Pensionsopsparing  

 m.v.) § 1 I lov om Arbejdsmarkedets Tillægspension, jf.  

 lovbekendtgørelse nr. 5 af 4. januar 2001, som ændret ved  

 § 3 i lov nr. 284 af 25. april 2001, lov nr. 332 af 16. maj 2001 og  

 § 2 i lov nr. 503 af 7. juni 2001, foretages følgende  

 ændringer:
 1. Kapitel 5 b ophæves.
 2. I § 17 f, stk. 1, ændres »For 1999 og  

 senere år opkræves der« til: »Der opkræves«, og 2 steder  

 ændres »jf. dog stk. 2« til: » jf. dog stk. 2 og 6«.
 3. § 17 f, stk. 6, affattes således:
»Stk. 6. Er der foretaget henholdsvis påbegyndt  

 udbetaling efter § 17 h, stk. 4, eller § 17 i, stk. 1, og  

 konstateres det ved en efterfølgende ændring af en  

 skattemæssig årsopgørelse for kontohaveren, at der er  

 opkrævet for lidt eller for meget i pensionsopsparing, foretager de  

 statslige told- og skattemyndigheder ikke opkrævning af  

 restbeløb eller udbetaling af overskydende beløb.
Tilsvarende  

 indstilles inddrivelsen af ikke rettidigt indbetalt pensionsopsparing tillige  

 med renter, såfremt der er foretaget henholdsvis påbegyndt  

 udbetaling efter § 17 h, stk. 4, eller § 17 i,  

 stk. 1.«.
 4. I § 17 f, indsættes, efter stk. 6, som  

 nyt stk. 7:
 »Stk. 7. Beskæftigelsesministeren kan efter forhandling  

 med skatteministeren fastsætte nærmere regler for  

 gennemførelse af reglerne i stk. 1, 2, 4 og 6.«.
 5. § 17 g, stk. 1, affattes således:
»På grundlag af årsopgørelserne for et givet  

 indkomstår sker der efter den 1. november i året efter  

 indkomståret en godskrivning på særskilte konti af de  

 enkelte bidragsyderes opkrævede pensionsopsparing omfattet af § 17  

 f, stk. 1, opgjort som den beregnede pensionsopsparing i henhold til  

 årsopgørelsen fratrukket bidragsyderens eventuelle restancer  

 vedrørende ikke rettidigt indbetalt pensionsopsparing for det givne  

 indkomstår på opgørelsestidspunktet.
Der sker endvidere  

 godskrivning af betalte restancer vedrørende ikke rettidigt indbetalt  

 pensionsopsparing.
På samme tidspunkt, som nævnt i 1. pkt., sker  

 der en godskrivning på særskilte konti af de enkelte  

 bidragsyderes pensionsopsparing omfattet af § 17 f, stk. 3, med de  

 beløb, der er indbetalt til Arbejdsmarkedets  

 Tillægspension.«.
 6. § 17 g, stk. 2, affattes således:
 »Stk. 2. Beskæftigelsesministeren kan fastsætte  

 nærmere regler for godskrivningen på særskilte konti efter  

 stk. 1.«.
 7. § 17 g, stk. 3-8, ophæves.
 8. I § 17 i, stk. 1, indsættes efter sidste  

 pkt.:
 »Beskæftigelsesministeren kan endvidere efter indstilling fra  

 bestyrelsen for Arbejdsmarkedets Tillægspension fastsætte regler  

 for fremgangsmåden ved en kontos eventuelle deling mellem  

 ægtefællerne i forbindelse med skifte i anledning af separation  

 eller skilsmisse.«.
 9. I § 17 i, indsættes efter stk. 1, som  

 nyt stk. 2:
 »Stk. 2. Personer, der er berettiget til udbetaling af  

 pensionsopsparing efter stk. 1, kan udskyde udbetaling eller  

 påbegyndelse af udbetaling til et senere tidspunkt, dog ikke ud over  

 det fyldte 70. år.«.
 Stk. 2 bliver herefter stk. 3.
 10. I § 17 i, stk. 2, der herefter bliver  

 stk. 3, ændres »§ 17 g, stk. 8« til: »§ 17 h,  

 stk. 3«.
§ 2 I lov om en arbejdsmarkedsfond, jf. lovbekendtgørelse nr. 79 af 2.  

 februar 2001, som ændret senest ved § 4 i lov nr. 284 af 25. april  

 2001, foretages følgende ændring:
 1. I § 8, stk. 5, ændres »§ 17 b,  

 stk. 4, og § 17 f, stk. 3, i lov om Arbejdsmarkedets  

 Tillægspension,« til: »§ 17 b, stk. 4, i lov om  

 Arbejdsmarkedets Tillægspension, som affattet ved  

 lovbekendtgørelse nr. 5 af 4. januar 2001, og § 17 f,  

 stk. 3, i samme lov«.
§ 3 I lov om påligningen af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, foretages  

 følgende ændringer:
 1. § 7 L, stk. 2, affattes således:
»Stk. 2. Stk. 1 finder tilsvarende anvendelse på  

 beregnet pensionsopsparing opkrævet efter § 17 b, stk. 1, og  

 indbetalt pensionsopsparing efter § 17 b, stk. 4, i lov om  

 Arbejdsmarkedets Tillægspension, som affattet ved  

 lovbekendtgørelse nr. 5 af 4. januar 2001, henholdsvis efter § 17  

 f, stk. 1 og 3, i samme lov, jf. dog 2. og 3. pkt.
Der bortses ikke fra  

 beregnet pensionsopsparing, der udbetales i medfør af § 17 c,  

 stk. 5, 2. pkt., og § 17 d, stk. 3, i lov om Arbejdsmarkedets  

 Tillægspension, som affattet ved lovbekendtgørelse nr. 5 af 4.  

 januar 2001, og i medfør af § 17 h, stk. 4, 2. pkt. i samme  

 lov.
Såfremt de statslige told- og skattemyndigheder i medfør af  

 § 17 b, stk. 3, i lov om Arbejdsmarkedets Tillægspension, som  

 affattet ved lovbekendtgørelse nr. 5 af 4. januar 2001, eller  

 § 17 f, stk. 6, i samme lov ikke foretager opkrævning af  

 restbeløb eller udbetaling af overskydende beløb i forbindelse  

 med ændring af den skattemæssige opgørelse for 1998  

 henholdsvis 2001 og senere år, bortses alene fra de beregnede  

 beløb i de skattemæssige årsopgørelser, som dannede  

 grundlag for godskrivning på særskilte konti i Arbejdsmarkedets  

 Tillægspension.«.
 2. § 8 M, stk. 3, affattes således:
 »Stk. 3. Stk. 1, finder tilsvarende anvendelse på  

 pensionsopsparing efter § 17 b, stk. 1, i lov om Arbejdsmarkedets  

 Tillægspension, som affattet ved lovbekendtgørelse nr. 5 af 4.  

 januar 2001, og § 17 f, stk. 1, i samme lov, jf. dog 2. og 3. pkt.  

 Beregnet pensionsopsparing, der udbetales i medfør af § 17 c,  

 stk. 5, 2. pkt., og § 17 d, stk. 3, i lov om Arbejdsmarkedets  

 Tillægspension, som affattet ved lovbekendtgørelse nr. 5 af 4.  

 januar 2001, og i medfør af § 17 h, stk. 4, 2. pkt. i samme  

 lov fragår ikke ved opgørelsen af den skattepligtige indkomst.  

 Såfremt de statslige told- og skattemyndigheder i medfør af  

 § 17 b, stk. 3, i lov om Arbejdsmarkedets Tillægspension, som  

 affattet ved lovbekendtgørelse nr. 5 af 4. januar 2001, eller  

 § 17 f, stk. 6, i samme lov ikke foretager opkrævning af  

 restbeløb eller udbetaling af overskydende beløb i forbindelse  

 med ændring af den skattemæssige årsopgørelse for  

 1998 henholdsvis 2001 og senere år, fragår alene de beregnede  

 beløb i de skattemæssige årsopgørelser, som dannede  

 grundlag for godskrivning på særskilte konti i Arbejdsmarkedets  

 Tillægspension.«.
§ 4 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 865 af 1.  

 oktober 2001, som ændret ved § 5 i lov nr. 1033 af 17. december  

 2001, foretages følgende ændring:
 1. § 29 B, affattes således:
»§ 29 B.
Af kapitaliserede engangsbeløb, der udbetales  

 efter §§ 9, stk. 1, 2. pkt., 11, 11 a, 12, 13 eller af  

 engangsbeløb, der udbetales efter § 17 h, stk. 4, 1. og 3.  

 pkt., og § 17 i, stk. 1, i lov om Arbejdsmarkedets  

 Tillægspension, udgør afgiften 40 pct.«.
§ 5 Loven træder i kraft den 1. juni 2002, jf. dog stk. 2, og har  

 virkning første gang for godskrivning af indbetalte bidrag for  

 indkomståret 2001.
Stk. 2. § 1, nr. 1, og §§ 2-4 træder i kraft den 1.  

 januar 2003. Indeståender på den enkeltes konto i den  

 Midlertidige Pensionsoparing, jf. det hidtil gældende kapitel 5 b,  

 overflyttes pr. 1. januar 2003 til den pågældendes konto i den  

 Særlige Pensionsopsparing.
Sammenlægning af kontoen i den  

 Midlertidige Pensionsopsparing og kontoen i den Særlige  

 Pensionsopsparing, jf. 1. pkt., anses uanset pensionsbeskatningslovens  

 § 30, stk. 1, ikke for at være en disposition, der  

 medfører, at den videreførte konto i den Særlige  

 Pensionsopsparing ikke længere opfylder betingelserne i  

 pensionsbeskatningslovens kapitel 1. Eventuel regulering af beløb til  

 den Midlertidige Pensionsopsparing for indkomståret 1998, sker efter de  

 hidtidig gældende regler, jf. lovbekendtgørelse nr. 5 af 4.  

 januar 2001. Regulering efter 1. januar 2003 sker på  

 pågældendes konto i den Særlige Pensionsopsparing.
 Stk. 3. Eventuel regulering af beløb til den  

 Særlige Pensionsopsparing for indkomstårene 1999 og 2000, sker  

 efter de hidtidig gældende regler, jf. lovbekendtgørelse nr. 5  

 af 4. januar 2001.
Stk. 4. Af de beløb, der ikke har kunnet indgå i  

 fordelingen, jf. den hidtil gældende § 17 g, stk. 8, ved  

 godskrivningen i 2001, tilbageholder Arbejdsmarkedets Tillægspension  

 indtil videre 30 mio. kr. til efterregulering mv. af konti.
Det resterende  

 beløb fordeles mellem kontohaverne.
Beskæftigelsesministeren  

 fastsætter nærmere regler om fordeling mellem kontohaverne  

 såvel af dette resterende beløb som til sin tid af det  

 beløb, som har været reserveret til regulering m.v.
Bemærkninger til lovforslaget Almindelige bemærkninger Indledning I 1998 blev den Midlertidige Pensionsopsparing (DMP)  

 indført.
Herefter skulle lønmodtagere og selvstændige  

 erhvervsdrivende indbetale 1 procent af deres indkomst til en  

 pensionsopsparing.
Det indbetalte beløb blev godskrevet den enkelte  

 på en konto hos ATP og ville blive udbetalt - inklusive renter -  

 når den pågældende fyldte 65 år.
Der var  

 således tale om en enkel og reel pensionsopsparing, der skulle sikre  

 den enkelte et forsørgelsesgrundlag som pensionist udover  

 folkepensionen, ATP og evt. arbejdsmarkedspension.
Allerede i 1999 blev ordningen imidlertid afløst af  

 den Særlige Pensionsopsparing (SP). SP'en er en videreførsel af  

 DMP'en, men med den væsentlige ændring, at der blev  

 indført et omfordelingselement.
I SP'en bliver det indbetalte  

 beløb godskrevet den enkeltes konto i forhold til  

 beskæftigelsesgraden målt som indbetalt ATP-bidrag i perioden.  

 Alle medlemmer kan således maksimalt få godskrevet, hvad der  

 svarer til det, der godskrives en fuldtidsbeskæftiget  

 lønmodtager, uanset hvor meget de måtte have indbetalt i SP i  

 indkomstperioden.
Det er regeringens opfattelse, at der med SP'en ikke er  

 tale om en reel pensionsopsparing men i højere grad om en skat  

 på beskæftigelsen.
Regeringen mener, at det oprindelige  

 formål med DMP'en - at etablere en pensionsopsparing, der skal sikre  

 den enkelte et forsørgelsesgrundlag ved pensionsalderen - fortsat er  

 vigtigt og bør bevares, men at det fiskale element skal udgå af  

 ordningen, så der bliver tale om en reel pensionsopsparing for den  

 enkelte.
 Det foreslås derfor, at SP'en ændres, så  

 den ligner den oprindelige DMP-ordning.
 For at undgå administrativt besvær for  

 erhvervslivet ift. at skulle ændre lønsedler osv. foreslås  

 det, at ændringen i praksis sker ved, at DMP'en ophæves og  

 indeståendet overflyttes til SP'en, som så til gengæld  

 så vidt muligt reguleres i overensstemmelse med reglerne for DMP'en.  

 DMP'en er en ordning under afvikling, og en sammenlægning med SP'en vil  

 tillige give den enkelte et bedre overblik over sin samlede  

 pensionsopsparing.
Det foreslås, at de nye regler for godskrivning af  

 SP får virkning for den fremtidige godskrivning.
Dvs. første  

 gang i december 2002, hvor der godskrives beløb indbetalt  

 vedrørende indkomståret 2001.
 De beløb, der allerede er fordelt på den  

 enkeltes konto - dvs. godskrivningen af indbetalte beløb fra 1999 og  

 2000 - bliver ikke berørt af forslaget.
Økonomiske konsekvenser for det offentlige Det skønnes, at gennemførelse af forslaget  

 om ændring af den særlige pensionsopsparing vil medføre  

 engangsudgifter i Told*Skat på ca. 5 mio. kr. til edb-tilretning.
De  

 årlige driftsudgifter forventes at blive cirka 0,4 mio. kr.
 Forslaget skønnes ikke at have andre  

 økonomiske konsekvenser for det offentlige.
Administrative konsekvenser for det offentlige Forslaget skønnes ikke at have administrative  

 konsekvenser for det offentlige.
Forslaget skønnes at indebære  

 nogle mindre omlægninger af ATP's godskrivningsprocedurer og  

 administration af SP-ordningen.
Administrative og økonomiske konsekvenser for  

 erhvervslivet Forslaget har ikke administrative eller økonomiske  

 konsekvenser for erhvervslivet.
Ligestillingsmæssige konsekvenser På grund af omfordelingen vil spredningen i  

 SP-udbetalinger på langt sigt være forholdsvis begrænset,  

 og den gældende SP-ordning kommer derfor til at virke som en  

 forhøjelse af den grundlæggende pensionsdækning.
Som  

 sådan vil SP i sin nuværende form have størst betydning  

 for grupper, som i deres aktive tilværelse har haft relativt lave  

 indkomster, har haft en mindre stabil arbejdsmarkedstilknytning eller har  

 været beskæftiget udenfor de arbejdsmarkedspensionsdækkede  

 områder   herunder mange kvinder.
 Det skal bemærkes, at faldet i dækningsgrader  

 først vil kunne aflæses på længere sigt, idet  

 SP-ordningen foreløbig kun har meget begrænset betydning.
Som det fremgår af nedenstående tabel  

 får godt 60% af alle kvindelige indbetalere til SP godskrevet mere, end  

 de har indbetalt.
Det samme gælder for 40% af de mandlige  

 indbetalere.
Mandlige og kvindelige SP-indbetalere fordelt efter forholdet  

 mellem indbetalte og godskrevne beløb   2000 Indbetaling er mindre end godskrivning Indbetaling er lig godskrivning Indbetaling er større end godskrivning Kvinder 62% 18% 20% Mænd 40% 17% 43% Alle 51% 17% 32% En ophævelse af omfordelingen vil  

 således i et vist omfang få større betydning for kvinder  

 end for mænd, fordi kvinder typisk har en lavere indtægt end  

 mænd.
 Mens dette selvsagt er et samfundsmæssigt problem,  

 er det efter regeringens opfattelse ikke et problem som staten skal  

 løse ved at indlægge et skatteelement i en pensionsordning.
Administrative konsekvenser for borgerne Forslaget har ikke administrative konsekvenser for  

 borgerne.
Forholdet til EU-retten Lovforslaget indeholder ikke EU-retlige aspekter.
Høring Forslaget er samtidig med fremsættelsen sendt i  

 høring hos LO, DA, Ledernes Hovedorganisation, FTF, AC, SALA, FA, ATP,  

 KL, ARF, Københavns Kommune og Frederiksberg Kommune.
Samlet vurdering af konsekvenser af  

 lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Ligestillingsmæssige konsekvenser Ingen Kvinderne har hidtil gennemsnitlig fået mere ud af  

 omfordelingen.
Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Der er kun blevet indbetalt beløb til den  

 Midlertidige Pensionsopsparing (DMP) i 1998. Beløbene blev godskrevet  

 den enkeltes konto i 1999 og har siden i realiteten været en  

 pensionsordning under afvikling.
Der er således generelt tale om  

 forholdsvis små beløb der udbetales som engangsbeløb ved  

 det fyldte 65. år.
Udover DMP vil en typisk lønmodtager også  

 modtage pensionsydelser fra en række andre ordninger.
Folkepension,  

 ATP, den Særlige Pensionsopsparing (SP), Lønmodtagernes  

 Dyrtidsfond, arbejdsmarked- eller firmapension samt evt. private  

 pensionsordninger som kapital- eller ratepension.
De mange forskellige  

 ordninger gør det svært for den enkelte at skabe sig et overblik  

 over forsørgelsesgrundlaget ved pensionering.
Da DMP og den nye SP i det væsentligste er ensartede  

 ordninger foreslås det, at DMP-ordningen ophæves og  

 indeståendet overflyttes til den enkeltes SP-konto.
En  

 sammenlægning nedbringer antallet af obligatoriske pensionsordninger,  

 og gør det lettere for medlemmerne at overskue deres samlede  

 pensionsindeståender.
Til nr. 2 Der er tale om en konsekvensrettelse som følge af,  

 at det i nr. 1 foreslås at samle DMP og SP til én  

 pensionsopsparingsordning.
Til nr. 3 og 4 Det foreslås, at der indsættes en bestemmelse  

 som i den hidtil gældende § 17 b, stk. 3, således, at  

 det undlades at opkræve for lidt betalt pensionsopsparing som  

 følge af en ansættelsesændring, såfremt der er  

 påbegyndt udbetaling fra kontoen.
Tilsvarende foreslås det, at  

 der ikke skal udbetales overskydende pensionsopsparing i denne situation.
Herudover foreslås det at indstille inddrivelsen af  

 eventuelle restancer incl. morarenter vedrørende pensionsopsparing,  

 når der er påbegyndt udbetaling fra kontoen.
Forslaget skal ses i  

 sammenhæng med det foreslåede princip om, at det kun er betalt  

 pensionsopsparing, der godskrives kontoen, jf. § 1, nr. 5.
 Endelig foreslås det, at  

 beskæftigelsesministerens bemyndigelse til at fastsætte  

 nærmere regler om opkrævningen af SP´en, som tidligere fremgik af  

 § 17 f, stk. 6, også omfatter den foreslåede  

 bestemmelse i § 17 f, stk. 6, jf. nr. 3.
Til nr. 5-7 Det foreslås, at omfordelingselementet i SP'en  

 ophæves.
Herefter får den enkelte godskrevet det beløb  

 pågældende rent faktisk har indbetalt i SP i løbet af  

 indkomståret.
Det vil sige, at godskrivningen gøres  

 uafhængig af indbetalte ATP-bidrag.
Godskrivningen sker herefter som udgangspunkt på  

 samme måde, som det var tilfældet med DMP´en, dvs. krone til  

 krone opsparing.
Dog er det   bl.a. under indtryk af, at SP-ordningen i  

 modsætning til DMP´en er en permanent opsparingsordning   fundet  

 hensigtsmæssigt, at godskrivningen sker med de faktisk indbetalte  

 beløb således, at eventuelle restancebeløb opgjort som  

 1/9 af den samlede restance vedrørende AM-bidrag og SP-bidrag  

 først godskrives kontoen, når de er indbetalt.
 Herudover foreslås det, at  

 beskæftigelsesministeren bemyndiges til at fastsætte  

 nærmere regler for godskrivningen på særskilte konti.
Til nr. 8 For ægtefæller indgår deres SP-konti i  

 fællesboet med mindre de er gjort til særeje.
I forbindelse med  

 et ægteskabs opløsning ved skilsmisse eller ved separation kan  

 det være aftalt eller fastsat, at indeståendet på en konto  

 skal deles mellem ægtefællerne.
En sådan deling kan  

 frembyde en del problemer, fordi de seneste opsparingsbeløb før  

 bodelingsdatoen først konteres 1- 2 år senere, jf. § 17 g,  

 stk. 1.
 I praksis har der vist sig behov for at der  

 fastsættes nærmere regler for en sådan deling af SP-konti  

 og det forslås derfor, at beskæftigelsesministeren bemyndiges til  

 efter indstilling af bestyrelsen for Arbejdsmarkedets Tillægspension at  

 fastsætte regler for denne kontodeling.
Til nr. 9 Det foreslås, at der på samme måde som i  

 ATP-ordningen åbnes mulighed for, at kontohaverne kan udskyde  

 påbegyndelse af udbetaling til et tidspunkt efter deres fyldte 65./67.  

 år, dog ikke udover det fyldte 70. år.
De pågældende  

 deltager selvsagt fortsat i den årlige tilskrivning af afkast efter  

 § 17 h, stk. 3. Den enkelte kan herefter selv vælge om  

 pågældende ønsker at få udbetalt sit  

 indestående eller hellere vil udskyde pensioneringen og i stedet  

 forblive på arbejdsmarkedet.
Til nr. 10 Krav på beløb, der efter de gældende  

 regler er blevet anset for at være forældede, er hidtil blevet  

 fordelt på kontohaverne efter reglerne i § 17 g, stk. 8, som  

 imidlertid foreslås ophævet som følge af forslaget om at  

 ophæve omfordelingen i SP-ordningen.
 Det foreslås derfor, at disse forældede  

 beløb fremover fordeles blandt kontohaverne i forbindelse med den  

 årlige rentestilskrivning, jf. § 17 h, stk. 3.
Til § 2 Der er tale om en konsekvensændring som følge  

 af omlægningen af den særlige pensionsopsparing og  

 ophævelsen af DMP-ordningen.
Til § 3 Der er tale om konsekvensændringer i ligningslovens  

 §§ 7 L, stk. 2, og 8 M, stk. 3, om skattemæssig  

 bortseelsesret henholdsvis fradragsret for DMP´en og SP´en, som følge  

 af omlægningen af SP-ordningen og ophævelsen af  

 DMP-ordningen.
Til § 4 Der er tale om en konsekvensændring af  

 pensionsbeskatningslovens § 29 B, der bl.a. fastsætter 40 pct.´s  

 afgiftspligt for engangsudbetalinger af DMP og SP, som følge af, at  

 DMP-ordningen ophæves og DMP-kontoen lægges sammen med  

 SP-kontoen.
Til § 5 Til stk. 1 Det foreslås, at loven træder i kraft den 1.  

 juni 2002 således, at den får virkning for godskrivningen i  

 december 2002 af indbetalte beløb for indkomståret 2001.
Til stk. 2 Det foreslås, at indeståendet på  

 DMP-kontoen overflyttes den 1. januar 2003, hvilket giver ATP mulighed for at  

 få etableret de tekniske overflytningsprocedurer.
DMP-beløbet  

 overflyttes til den enkeltes eksisterende SP-konto.
Har  

 pågældende ikke en SP-konto opretter ATP en konto, hvor  

 beløbet indsættes.
Da der reelt ikke sker udbetaling af  

 pensionsopsparingen, men er tale om en sammenlægning af 2 konti,  

 foreslås det, at overførslen fra DMP til SP friholdes for  

 pensionsbeskatningslovens 60 pct.-afgift.
Det foreslås, at beløb, der allerede er  

 godskrevet DMP-kontoen samt evt. efterreguleringer i det godskrevne  

 beløb, bliver behandlet efter de hidtil gældende regler.  

 Efterreguleringen kan fx skyldes, at den skattemæssige ansættelse  

 af indkomsten i 1998 efterfølgende er blevet reguleret, og at der  

 derfor er indbetalt for meget eller for lidt i DMP.
Evt. for meget indbetalt  

 vil blive udbetalt den pågældende, mens evt. for lidt indbetalt  

 DMP vil blive opkrævet af Told*Skat.
Til stk. 3 Det foreslås, at beløb der allerede er  

 godskrevet SP-kontoen samt evt. efterreguleringer i det godskrevne  

 beløb bliver behandlet efter de hidtil gældende regler.  

 Efterreguleringen kan fx skyldes, at den skattemæssige ansættelse  

 af indkomsten i 1999 eller 2000 efterfølgende er blevet reguleret, og  

 at der derfor er indbetalt for meget eller for lidt i SP.
Evt. for meget  

 indbetalt vil blive udbetalt den pågældende, mens evt. for lidt  

 indbetalt SP vil blive opkrævet af Told*Skat.
 Konsekvensændringerne i arbejdsmarkedsfondsloven,  

 ligningsloven og pensionsbeskatningsloven som følge af  

 sammenlægningen af DMP og SP kontiene foreslås tilsvarende at  

 træde i kraft den 1. januar 2003.
Til stk. 4 ATP modtager løbende indeholdte SP-bidrag fra  

 Told*Skat.
Beløbene overføres som et sumbeløb, og ATP  

 kender derfor ikke på modtagelsestidspunktet det enkelte medlems  

 bidrag.
I november har Told*Skat færdigbehandlet  

 selvangivelserne fra det foregående år og giver herefter ATP  

 besked om hvilke personer, der har indbetalt SP-bidrag, og hvor meget de har  

 indbetalt.
På den baggrund godskriver ATP i december SP-bidrag (efter  

 omfordeling) på den enkeltes konto.
Det samlede beløb, der er indbetalt til ATP via  

 Told*Skat, fratrækkes først beløb indbetalt af  

 selvstændige (der ikke indbetaler ATP) og beløb indbetalt af  

 personer, der har indbetalt under 895 kr. i ATP-bidrag (da de får  

 godskrevet SP efter særlige regler). Af det resterende beløb  

 beregnes hvad der maksimalt kan godskrives den enkeltes konto (efter  

 omfordeling). Herefter godskrives beløbet den enkeltes (incl. de 2  

 ovennævnte grupper) konto.
Da de 2 nævnte grupper kan have  

 indbetalt mere, end de maksimalt kan få godskrevet, opstår der en  

 restsum, som ikke bliver fordelt.
Efter ATP-lovens § 17 g, stk. 8, indgår  

 denne restpulje i næste års godskrivning.
Puljen var i 2000 ca.  

 159 mio. kr. og i 2001 ca. 161 mio. kr.
Puljen bruges henover året til  

 at efterregulere konti, fx hvor ATP-bidraget eller  

 indkomstfastsættelsen af den enkelte ændres, og dette betyder, at  

 der skulle have været godskrevet mere på kontoen end der er  

 blevet.
Det beløb, der måtte være tilbage i december,  

 indgår i godskrivningen for det år.
 Når omfordelingen fjernes - og der dermed ikke  

 længere er et maksimum på det beløb, der kan godskrives -  

 vil der heller ikke længere være penge i et indkomstår, der  

 ikke kan godskrives.
 Hvis omfordelingen fjernes med virkning for godskrivning i  

 december 2002, vil ATP imidlertid stå tilbage med 161 mio. kr. fra  

 godskrivningen i 2001.
Det foreslås, at en del af puljen - 30 mio. kr. -  

 bevares til efterregulering af kontiene m.v. på baggrund af  

 skattemæssige ændringer o.l. vedrørende  

 indkomstårene 1999 og 2000, og at resten af puljen fordeles mellem  

 kontohaverne.
Det kunne fx ske ved, at puljen fordeles sammen med ordningens  

 afkast som fordeles hvert år i januar.
Dertil kommer, at behovet for at tilbageholde et  

 beløb til efterregulering af konti som følge af  

 skattemæssige ændringer for indkomstårene 1999-2000,  

 på sigt må formodes at blive mindre.
På længere sigt  

 må det samlede beløb, der efterreguleres på konti,  

 forventes at være så beskedne, at beløbet helt  

 uproblematisk kan finansieres over det årlige renteafkast på  

 ordningen.
 Det foreslås derfor, at  

 beskæftigelsesministeren bemyndiges til at fastsætte  

 nærmere regler om fordeling af puljen mellem kontohaverne, herunder en  

 evt. senere fordeling af restbeløbet samt fremtidig finansiering af  

 efterreguleringen efter stk. 3.
Bilag Lovforslaget sammenholdt med gældende lov Gældende formulering Lovforslaget Lov om Arbejdsmarkedets  

 Tillægspension Kapitel 5 b Midlertidig pensionsopsparing 1. Kapitel 5 b ophæves.
§ 17 b.
For 1998 opkræves der en midlertidig  

 pensionsopsparing til Arbejdsmarkedets Tillægspension på 1,0 pct.  

 af bidragsgrundlaget efter § 8, stk. 1, litra a, b, d og e, og  

 § 10 i lov om en arbejdsmarkedsfond for lønmodtagere m.fl. og  

 selvstændigt erhvervsdrivende omfattet af bidragspligten efter  

 § 7, stk. 1 og 3, i samme lov, medmindre pensionsopsparingen  

 opgøres til 345,00 kr. eller derunder.
Lov om en arbejdsmarkedsfonds  

 regler om opkrævning, angivelse og indbetaling, periodisering,  

 indberetning, straf, regulering m.v. finder tilsvarende anvendelse på  

 pensionsopsparing efter 1. pkt., jf. dog stk. 2.
Stk. 2. For personer, der overfor den, der udbetaler eller  

 godskriver A-indkomst, har forevist et af vedkommende skattemyndighed udstedt  

 frikort, jf. kildeskattelovens § 48, stk. 6, undlades indeholdelse  

 af pensionsopsparing, i samme omfang som A-indkomst, der indgår i  

 bidragsgrundlaget for pensionsopsparing, i henhold til frikortet udbetales  

 eller godskrives uden indeholdelse af A-skat.
Såfremt der i henhold til  

 frikortet skal ske indeholdelse af A-skat, skal den indeholdelsespligtige  

 foretage opgørelse og indeholdelse af pensionsopsparing efter reglerne  

 i stk. 1, 2. pkt.
 Stk. 3. Er der foretaget udbetaling efter § 17 c,  

 stk. 5, eller § 17 d, stk. 1, og konstateres det ved en  

 efterfølgende ændring af den skattemæssige  

 årsopgørelse for 1998 for kontohaveren, at der er opkrævet  

 for lidt eller for meget i pensionsopsparing, foretager de statslige told- og  

 skattemyndigheder alene opkrævning af restbeløb eller udbetaling  

 af overskydende beløb, såfremt kontoen i Arbejdsmarkedets  

 Tillægspension er blevet reguleret i medfør af  

 ansættelsesændringen, før der er foretaget udbetaling  

 efter § 17 c, stk. 5, eller § 17 d, stk. 1.
 Stk. 4. For personer omfattet af § 2 a, opkræves  

 der endvidere en midlertidig pensionsopsparing på 1.300,00 kr. på  

 årsbasis.
 Stk. 5. Opkrævede beløb efter stk. 1  

 overføres af de statslige told- og skattemyndigheder til  

 Arbejdsmarkedets Tillægspension.
 Stk. 6. Opkrævede beløb efter stk. 4  

 indbetales til Arbejdsmarkedets Tillægspension.
 Stk. 7. Arbejdsministeren kan efter forhandling med  

 skatteministeren fastsætte nærmere regler til  

 gennemførelse af reglerne i stk. 1-3 og 5.
§ 17 c.
Efter 1. november 1999 sker der en godskrivning  

 på særskilte konti, jf. dog stk. 5, 2. pkt., og § 17 d,  

 stk. 3, af de enkelte bidragyderes pensionsopsparing omfattet af  

 § 17 b, stk. 1, på grundlag af årsopgørelserne  

 for 1998 samt af pensionsopsparing omfattet af § 17 b, stk. 4, med  

 de beløb, der er indbetalt til Arbejdsmarkedets  

 Tillægspension.
 Stk. 2. Arbejdsmarkedets Tillægspension skal forvalte de  

 særskilte konti adskilt fra fondens øvrige formue.
 Stk. 3. Der aflægges særskilt regnskab for  

 forvaltning og administration af de særskilte konti.  

 Administrationsomkostninger dækkes efter tilsvarende regler, som er  

 gældende for andre ordninger, der administreres af Arbejdsmarkedets  

 Tillægspension.
 Stk. 4. Årets resultat tilskrives én gang  

 årligt på de enkelte konti i forhold til deres andel af den  

 samlede formue, første gang for perioden indtil 31. december  

 1999.
Stk. 5. Ved dødsfald udbetales det på kontoen  

 indestående beløb med tillæg til dødsboet.
Sker  

 dødsfaldet i 1998, udbetales den opkrævede pensionsopsparing  

 efter § 17 b, stk. 1, for indkomståret 1998 ved de statslige  

 told- og skattemyndigheders foranstaltning til dødsboet.  

 Arbejdsministeren kan efter forhandling med skatteministeren fastsætte  

 nærmere regler for udbetaling efter 2. pkt.
 Stk. 6. For udbetalinger i løbet af et  

 regnskabsår fastsætter bestyrelsen en forrentning fra årets  

 begyndelse til udbetalingstidspunktet.
§ 17 d.
Når kontohaveren fylder 65 år, udbetales  

 det på kontoen indestående med tillæg, jf. dog stk. 3.  

 For personer, der inden den 1. juli 1999 er fyldt 60 år, udbetales det  

 på kontoen indestående dog ved det fyldte 67. år.
 Stk. 2. Beløb, der ikke har kunnet udbetales senest 5  

 år efter det i stk. 1 angivne udbetalingstidspunkt, er  

 forældede og tilfalder Arbejdsmarkedets Tillægspension.
 Stk. 3. Opkrævet pensionsopsparing for 1998 efter  

 § 17 b, stk. 1, udbetales for personer, der den 31. december 1999  

 er fyldt 67 år, ved de statslige told- og skattemyndigheders  

 foranstaltning på grundlag af den skattemæssige  

 årsopgørelse for 1998.
§ 17 e.
For § 17 c og § 17 d finder reglerne i  

 kapitlerne 7, 7 a, 8, 9 og 10 samt §§ 29, 32, 34, 35, 36, stk. 1,  

 og 38 tilsvarende anvendelse.
Dog skal aktiverne hørende til de  

 særskilte konti efter § 17 c opgøres til  

 markedsværdi.
§ 17 f.
For 1999 og senere år opkræves der en  

 særlig pensionsopsparing til Arbejdsmarkedets Tillægspension  

 på 1,0 pct. af bidragsgrundlaget efter § 8, stk. 1, litra a,  

 b, d, e og g, og § 10 i lov om en arbejdsmarkedsfond for  

 lønmodtagere m.fl. og selvstændigt erhvervsdrivende omfattet af  

 bidragspligten efter § 7, stk. 1 og 2, i samme lov, jf. dog  

 stk. 2. Lov om en arbejdsmarkedsfonds regler om opkrævning,  

 angivelse og indbetaling, periodisering, indberetning, straf, regulering m.v.  

 finder tilsvarende anvendelse for pensionsopsparing efter 1. pkt., jf. dog  

 stk. 2.
 2. I § 17 f, stk. 1, ændres »For 1999 og  

 senere år opkræves der« til: »Der opkræves«, og 2 steder  

 ændres »jf. dog stk. 2« til: »jf. dog stk. 2 og 6«.
Stk. 2. For personer omfattet af bidragspligten efter lov om  

 en arbejdsmarkedsfond § 7, stk. 1, litra a, jf. § 8,  

 stk. 1, litra b, og § 11, stk. 1, § 7, stk. 1, litra  

 b samt litra c, jf. § 8, stk. 1, litra e, og § 11,  

 stk. 1, opkræves pensionsopsparing efter stk. 1, 1. pkt.,  

 første gang af løn, vederlag m.v., der ved indeholdelse af  

 foreløbig skat efter kildeskatteloven henregnes til en periode i det  

 kalenderår, hvor personen fylder 17 år, og sidste gang af  

 løn, vederlag m.v., der ved indeholdelse af foreløbig skat  

 efter kildeskatteloven henregnes til en periode i det kalenderår, hvor  

 personen fylder 64 år, for personer, der inden den 1. juli 1999 er  

 fyldt 60 år, dog 66 år.
For personer omfattet af bidragspligten  

 efter lov om en arbejdsmarkedsfond § 7, stk. 1, litra a, jf.  

 § 8, stk. 1, litra b, og § 11, stk. 8, § 7,  

 stk. 1, litra c, jf. § 8, stk. 1, litra e, og § 11,  

 stk. 8, § 7, stk. 1, litra e, og § 7, stk. 2,  

 opkræves pensionsopsparing første gang for det indkomstår,  

 hvor personen fylder 17 år, og for sidste gang for det  

 indkomstår, hvor personen fylder 64 år, for personer, der inden  

 den 1. juli 1999 er fyldt 60 år, dog 66 år.
 Stk. 3. For personer omfattet af § 2 a,  

stk. 1-7, opkræves der endvidere en særlig  

 pensionsopsparing på 1,0 pct. af de i bestemmelsen nævnte  

 dagpenge, godtgørelser m.v.
 Stk. 4. Opkrævede beløb efter stk. 1  

 overføres af de statslige told- og skattemyndigheder til  

 Arbejdsmarkedets Tillægspension.
 Stk. 5. Opkrævede beløb efter stk. 3  

 indbetales til Arbejdsmarkedets Tillægspension.
 Stk. 6. Arbejdsministeren kan efter forhandling med  

 skatteministeren fastsætte nærmere regler til  

 gennemførelse af reglerne i stk. 1, 2 og 4.
 3. § 17 f, stk. 6 affattes således:
 »Stk. 6. Er der foretaget henholdsvis påbegyndt  

 udbetaling efter § 17 h, stk. 4, eller § 17 i, stk. 1, og  

 konstateres det ved en efterfølgende ændring af en  

 skattemæssig årsopgørelse for kontohaveren, at der er  

 opkrævet for lidt eller for meget i pensionsopsparing, foretager de  

 statslige told- og skattemyndigheder alene opkrævning af  

 restbeløb eller udbetaling af overskydende beløb, såfremt  

 kontoen i Arbejdsmarkedets Tillægspension er blevet reguleret i  

 medfør af ansættelsesændringen, før der er  

 foretaget henholdsvis påbegyndt udbetaling efter § 17 h,  

 stk. 4, eller § 17 i, stk. 1. Tilsvarende indstilles  

 inddrivelsen af ikke rettidigt indbetalt pensionsopsparing tillige med  

 renter, såfremt der er foretaget henholdsvis påbegyndt udbetaling  

 efter § 17 h, stk. 4, eller § 17 i, stk. 1.«.
 4. I § 17 f, indsættes, efter stk. 6, som  

 nyt stk. 7:
 »Stk. 7. Beskæftigelsesministeren kan efter forhandling  

 med skatteministeren fastsætte nærmere regler for  

 gennemførelse af reglerne i stk. 1, 2, 4 og 6.«.
§ 17 g.
På grundlag af årsopgørelserne for  

 et givet indkomstår sker der efter den 1. november i året efter  

 indkomståret en godskrivning på særskilte konti af de  

 enkelte bidragyderes pensionsopsparing omfattet af § 17 f, stk. 1,  

 samt af pensionsopsparing omfattet af § 17 f, stk. 3, på  

 grundlag af de til Arbejdsmarkedets Tillægspension indbetalte  

 beløb.
Godskrivning sker i øvrigt efter stk. 2-6.
 5. § 17 g, stk. 1, affattes således:
»På grundlag af årsopgørelserne for et givet  

 indkomstår sker der efter den 1. november i året efter  

 indkomståret en godskrivning på særskilte konti af de  

 enkelte bidragyderes opkrævede pensionsopsparing omfattet af § 17  

 f, stk. 1, opgjort som den beregnede pensionsopsparing i henhold til  

 årsopgørelsen fratrukket eventuelle restancer vedrørende  

 ikke rettidigt indbetalt pensionsopsparing for det givne indkomstår  

 på opgørelsestidspunktet.
Der sker endvidere godskrivning af  

 betalte restancer vedrørende ikke rettidigt indbetalt  

 pensionsopsparing.
På samme tidspunkt, som nævnt i 1. pkt., sker  

 der en godskrivning på særskilte konti af de enkelte  

 bidragsyderes pensionsopsparing omfattet af § 17 f, stk. 3, med de  

 beløb, der er indbetalt til Arbejdsmarkedets  

 Tillægspension.«.
 Stk. 2. For personer omfattet af § 17 f, stk. 2, 2.  

 pkt., godskrives det opkrævede beløb, dog højst det  

 beløb, som i medfør af stk. 4 godskrives en person, for  

 hvem der er indbetalt ATP-bidrag for et fuldtidsbeskæftiget  

 medlem.
 6. § 17 g, stk. 2, affattes således:
 »Stk. 2. Beskæftigelsesministeren kan fastsætte  

 nærmere regler for godskrivningen på særskilte konti efter  

 stk. 1.«.
 Stk. 3. For personer omfattet af § 17 f, stk. 2, 1.  

 pkt., og stk. 3, for hvem der er indbetalt mindre end 895,00 kr. i  

 ATP-bidrag, godskrives det opkrævede beløb, dog højst det  

 beløb, som i medfør af stk. 4 godskrives en person, for  

 hvem der er indbetalt ATP-bidrag for et fuldtidsbeskæftiget  

 medlem.
 7. § 17 g, stk. 3-8, ophæves.
 Stk. 4. For personer omfattet af § 17 f, stk. 2, 1.  

 pkt., og stk. 3, fordeles de samlede pensionsopsparingsbeløb  

 ifølge årsopgørelserne og indberetningerne fra de  

 dagpenge- og kontanthjælpsudbetalende myndigheder med tillæg af  

 eventuelle beløb efter stk. 8 samt med fradrag af, hvad der er  

 indbetalt for personer omfattet af stk. 2 og 3, efter forholdet mellem  

 de for de enkelte personer indbetalte ATP-bidrag efter § 15, § 4 a  

 og § 2 a reguleret efter stk. 5.
 Stk. 5. For ATP-bidrag indbetalt i henhold til § 2 a,  

 stk. 1 og 2 og stk. 3, for så vidt angår  

 lønmodtagere, der modtager godtgørelse eller  

 jobrotationsydelse, samt stk. 5 og 6, medregnes ved fordelingen  

 halvdelen af de i medfør af disse bestemmelser indbetalte bidrag.  

 ATP-bidrag indbetalt i henhold til § 4 a, stk. 4 og 5, reguleres  

 til brug for beregningen efter stk. 3 og 4 efter forholdet mellem bidrag  

 efter § 15 og bidrag efter § 4 a, stk. 4, respektiv  

 stk. 5.
 Stk. 6. Ved modtagelse af skatteopgørelser efter den 1.  

 november, som medfører yderligere indbetaling af pensionsopsparing  

 vedrørende tidligere skatteår, godskrives det yderligere  

 beløb på den pågældendes konto.
 Stk. 7. En person kan for det enkelte år i alt  

 højst få godskrevet et beløb efter stk. 2-6 svarende  

 til, hvad der i medfør af stk. 4 godskrives en person, for hvem  

 der efter § 15 er indbetalt ATP-bidrag for et fuldtidsbeskæftiget  

 medlem.
 Stk. 8. Beløb, der ikke har kunnet indgå i  

 fordelingen efter stk. 2-7, indgår i det følgende års  

 fordeling af pensionsopsparing efter stk. 4.
§ 17 i.
Pensionsopsparing med tillæg udbetales  

 månedsvis forud fra Arbejdsmarkedets Tillægspension til  

 kontohavere fra den 1. i måneden efter det fyldte 65. år, i det  

 omfang der er sket godskrivning på kontoen efter § 17 g, jf. dog  

 4. pkt.
For personer, der inden den 1. juli 1999 er fyldt 60 år,  

 påbegyndes udbetaling dog ved det fyldte 67. år.
Udbetaling sker  

 over en periode på 10 år.
Det beløb, der udbetales i hvert  

 af de 10 år, udgør et beløb svarende til kontoens  

 indestående ved kalenderårets begyndelse delt med det antal  

 år, hvori der endnu ikke er foretaget udbetalinger.
Arbejdsministeren  

 kan efter indstilling fra bestyrelsen for Arbejdsmarkedets  

 Tillægspension fastsætte nærmere regler om udbetalingen,  

 herunder at mindre beløb kan udbetales for længere perioder ad  

 gangen eller som engangsbeløb.
 8. I § 17 i, stk. 1, indsættes efter sidste  

 pkt.:
 »Beskæftigelsesministeren kan endvidere efter indstilling fra  

 bestyrelsen for Arbejdsmarkedets Tillægspension fastsætte regler  

 for fremgangsmåden ved en kontos eventuelle deling mellem  

 ægtefællerne i forbindelse med skifte i anledning af separation  

 eller skilsmisse.«.
 Stk. 2. Beløb, der ikke har kunnet udbetales senest 5  

 år efter, at den sidste rate ville være blevet udbetalt efter  

 reglerne i stk. 1, er forældede og indgår i fordelingen  

 efter § 17 g, stk. 8.
 9. I § 17 i, indsættes, efter stk. 1, som  

 nyt stk. 2:
 »Stk. 2. Personer, der er berettiget til udbetaling af  

 pensionsopsparing efter stk. 1, kan udskyde udbetaling eller  

 påbegyndelse af udbetaling til et senere tidspunkt, dog ikke ud over  

 det fyldte 70. år.«.
 Stk. 2 bliver herefter stk. 3.
 10. I § 17 i, stk. 2, der herefter bliver  

 stk. 3, ændres »§ 17 g, stk. 8« til: »§ 17 h,  

 stk. 3«.
Arbejdsmarkedsfondsloven § 8 Stk. 5. Pensionsopsparing efter § 17 b, stk. 4, og  

 § 17 f, stk. 3, i lov om Arbejdsmarkedets Tillægspension  

 medregnes ikke til bidragsgrundlaget.
 1. I § 8, stk. 5, ændres »§ 17 b,  

 stk. 4, og § 17 f, stk. 3, i lov om Arbejdsmarkedets  

 Tillægspension,« til: »§ 17 b, stk. 4, i lov om  

 Arbejdsmarkedets Tillægspension, som affattet ved  

 lovbekendtgørelse nr. 5 af 4. januar 2001, og § 17 f,  

 stk. 3, i samme lov«.
Ligningsloven § 7L 1. § 7 L, stk. 2, affattes således:
Stk. 2. Stk. 1 finder tilsvarende anvendelse på  

 beregnet pensionsopsparing opkrævet efter § 17 b, stk. 1, og  

 § 17 f, stk. 1, og indbetalt pensionsopsparing efter § 17 b,  

 stk. 4, og § 17 f, stk. 3, i lov om Arbejdsmarkedets  

 Tillægspension, jf. dog 2. og 3. pkt.
Der bortses ikke fra beregnet  

 pensionsopsparing, der udbetales i medfør af samme lovs § 17 c,  

 stk. 5, 2. pkt., § 17 d, stk. 3, og § 17 h, stk. 4,  

 2. pkt.
Såfremt de statslige told- og skattemyndigheder i medfør  

 af § 17 b, stk. 3, i lov om Arbejdsmarkedets Tillægspension  

 ikke foretager opkrævning af restbeløb eller udbetaling af  

 overskydende beløb i forbindelse med ændring af den  

 skattemæssige årsopgørelse for 1998, bortses alene fra de  

 beregnede beløb i de skattemæssige årsopgørelser,  

 som dannede grundlag for godskrivning på særskilte konti i  

 Arbejdsmarkedets Tillægspension.
»Stk. 2. Stk. 1 finder tilsvarende anvendelse på  

 beregnet pensionsopsparing opkrævet efter § 17 b, stk. 1, og  

 indbetalt pensionsopsparing efter § 17 b, stk. 4, i lov om  

 Arbejdsmarkedets Tillægspension, som affattet ved  

 lovbekendtgørelse nr. 5 af 4. januar 2001, henholdsvis efter § 17  

 f, stk. 1 og 3, i samme lov, jf. dog 2. og 3. pkt.
Der bortses ikke fra  

 beregnet pensionsopsparing, der udbetales i medfør af § 17 c,  

 stk. 5, 2. pkt., og § 17 d, stk. 3, i lov om Arbejdsmarkedets  

 Tillægspension, som affattet ved lovbekendtgørelse nr. 5 af 4.  

 januar 2001, og i medfør af § 17 h, stk. 4, 2. pkt. i samme  

 lov.
Såfremt de statslige told- og skattemyndigheder i medfør af  

 § 17 b, stk. 3, i lov om Arbejdsmarkedets Tillægspension, som  

 affattet i lovbekendtgørelse nr. 5 af 4. januar 2001, eller § 17  

 f, stk. 6, i samme lov ikke foretager opkrævning af  

 restbeløb eller udbetaling af overskydende beløb i forbindelse  

 med ændring af den skattemæssige opgørelse for 1998  

 henholdsvis 2001 og senere år, bortses alene fra de beregnede  

 beløb i de skattemæssige årsopgørelser, som dannede  

 grundlag for godskrivning på særskilte konti i Arbejdsmarkedets  

 Tillægspension.«.
§ 8M 2. § 8 M, stk. 3, affattes således:
Stk. 3. Stk. 1 finder tilsvarende anvendelse på  

 pensionsopsparing efter § 17 b, stk. 1, og § 17 f,  

 stk. 1, i lov om Arbejdsmarkedets Tillægspension, jf. dog 2. og 3.  

 pkt.
Beregnet pensionsopsparing, der udbetales i medfør af samme lovs  

 § 17 c, stk. 5, 2. pkt., § 17 d, stk. 3, og § 17 h,  

 stk. 4, 2. pkt., fragår ikke ved opgørelsen af den  

 skattepligtige indkomst.
Såfremt de statslige told- og  

 skattemyndigheder i medfør af § 17 b, stk. 3, i lov om  

 Arbejdsmarkedets Tillægspension ikke foretager opkrævning af  

 restbeløb eller udbetaling af overskydende beløb i forbindelse  

 med ændring af den skattemæssige årsopgørelse for  

 1998, fragår alene de beregnede beløb i de skattemæssige  

 årsopgørelser, som dannede grundlag for godskrivning på  

 særskilte konti i Arbejdsmarkedets Tillægspension.
 »Stk. 3. Stk. 1, finder tilsvarende anvendelse på  

 pensionsopsparing efter § 17 b, stk. 1, i lov om Arbejdsmarkedets  

 Tillægspension, som affattet ved lovbekendtgørelse nr. 5 af 4.  

 januar 2001, og § 17 f, stk. 1, i samme lov, jf. dog 2. og 3. pkt.  

 Beregnet pensionsopsparing, der udbetales i medfør af § 17 c,  

 stk. 5, 2. pkt., og § 17 d, stk. 3, i lov om Arbejdsmarkedets  

 Tillægspension, som affattet ved lovbekendtgørelse nr. 5 af 4.  

 januar 2001, og i medfør af § 17 h, stk. 4, 2. pkt. i samme  

 lov fragår ikke ved opgørelsen af den skattepligtige indkomst.  

 Såfremt de statslige told- og skattemyndigheder i medfør af  

 § 17 b, stk. 3, i lov om Arbejdsmarkedets Tillægspension, som  

 affattet i lovbekendtgørelse nr. 5 af 4. januar 2001, eller § 17  

 f, stk. 6, i samme lov ikke foretager opkrævning af  

 restbeløb eller udbetaling af overskydende beløb i forbindelse  

 med ændring af den skattemæssige årsopgørelse for  

 1998 henholdsvis 2001 og senere år, fragår alene de beregnede  

 beløb i de skattemæssige årsopgørelser, som dannede  

 grundlag for godskrivning på særskilte konti i Arbejdsmarkedets  

 Tillægspension.«.
Pesionsbeskatningsloven § 29 B.
Af kapitaliserede engangsbeløb, der udbetales  

 efter §§ 9, stk. 1, 2. pkt., 11, 11 a, 12, 13 eller af  

 engangsbeløb, der udbetales efter § 17 c, stk. 5, 1. pkt.,  

 § 17 h, stk. 4, 1. og 3. pkt., og § 17 i, stk. 1, i lov  

 om Arbejdsmarkedets Tillægspension, udgør afgiften 40 pct.
Af  

 engangsbeløb, der udbetales efter § 17 d, stk. 1, i lov om  

 Arbejdsmarkedets Tillægspension, udgør afgiften 40 pct.,  

 såfremt udbetalingen ikke overstiger 1.100 kr.
 1. § 29 B, affattes således:
»§ 29 B.
Af kapitaliserede engangsbeløb, der udbetales  

 efter §§ 9, stk. 1, 2. pkt., 11, 11 a, 12, 13 eller af  

 engangsbeløb, der udbetales efter § 17 h, stk. 4, 1. og 3.  

 pkt., og § 17 i, stk. 1, i lov om Arbejdsmarkedets  

 Tillægspension, udgør afgiften 40 pct.«.
