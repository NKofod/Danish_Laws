Nr BTL 223 Betænkning over Forslag til lov om ændring af lov om arbejdsmiljø  

 (Straffebestemmelser)   

 Nr L 223 1991-92, 1. samling Afgivet af Arbejdsmarkedsudvalget Afgivet: 19920506 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Herefter indstiller et flertal (Socialdemokratiets, Socialistisk  

 Folkepartis og Kristeligt Folkepartis medlemmer af udvalget) lovforslaget til  

vedtagelse uændret .
Flertallet er af den opfattelse, at straffebestemmelser skal virke som et  

 forebyggende element.
De mange arbejdsskader, som unge under 18 år pådrager  

 sig, vidner om, at man på arbejdspladsen ikke i tilstrækkeligt omfang sikrer,  

 at de unge arbejder under betryggende forhold.
Ofte tilsidesættes  

 arbejdsmiljølovens bestemmelser.
Det nuværende bødeniveau, altså straffen for i arbejdsmiljølovens forstand  

 ulovligt at beskæftige børn og unge under 18 år, er for lavt.
Flertallet har  

 bemærket ministerens oplysninger om udviklingen af størrelsen af de pådømte  

 bøder.
Dette giver ikke anledning til ændrede overvejelser, idet flertallet  

 er af den opfattelse, at strafferammen for ulovligt at beskæftige unge under  

 18 år skal være 2 års fængsel, subsidiært væsentligt større bøder, end der  

 pådømmes i dag.
Et mindretal (Venstres og Det Konservative Folkepartis  

 medlemmer af udvalget) vil redegøre for sin stilling til lovforslaget ved 2.  

 behandling.
Et andet mindretal (Fremskridtspartiets medlem af  

 udvalget) vil redegøre for sin stilling til lovforslaget ved 2. behandling.  

 Et tredje mindretal (Centrum-Demokraternes medlem af udvalget) vil  

 redegøre for sin stilling til lovforslaget ved 2. behandling.
Et fjerde  

 mindretal (Det Radikale Venstres medlem af udvalget) vil redegøre for sin  

 stilling til lovforslaget ved 2. behandling.
