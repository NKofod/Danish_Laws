INDHOLDSFORTEGNELSE Vejvisningstavler (ad bekendtgørelsens kapitel 2) Bestemmelser om vejvisningstavler udsendes af trafikministeren.
 Kant- og baggrundsafmærkning m.m.
 Almindelige bestemmelser 1.
Ved bekendtgørelse nr. 590 af 24. juni 1992 har Justitsministeriet fastsat nye bestemmelser om vejafmærkning.
 Dette cirkulære indeholder nærmere bestemmelser om afmærkningens  

 anvendelse og administration.
 Cirkulærebestemmelser vedrørende vejafmærkningsbekendtgørelsens kapitel 2  

 »Vejvisningstavler« udsendes dog af trafikministeren, der endvidere  

 i vejregler fastsætter bestemmelser om kravene til afmærkningens tekniske  

 udførelse og opstilling.
2. Der må ved offentlige veje kun anvendes afmærkning, der er vist  

 eller omtalt i vejafmærkningsbekendtgørelsen, eller som er godkendt af  

 Justitsministeriet.
Vej- og gadenavneskilte, husnumre og lignende betragtes i  

 denne forbindelse ikke som vejafmærkning.
 3. Før afmærkning etableres eller bestående afmærkning ændres,  

 skal vejbestyrelsen indhente samtykke fra politiet, jf. færdselslovens § 95,  

 stk. 3. Et sådant samtykke er dog ikke nødvendigt ved opstilling og ændring  

 af vejvisningstavler og kant- og baggrundsafmærkning, men politiet kan af  

 færdselssikkerhedsmæssige grunde forlange sådan afmærkning fjernet eller  

 ændret.
For andre afmærkningsformer kan der også gælde særlige regler.
Herom  

 henvises til cirkulærets enkelte afsnit.
 4. Opstår der uenighed mellem politi og vejbestyrelse om  

 afmærkningen, afgøres sagen af Justitsministeriet, jf. færdselslovens § 96,  

 stk. 2. Uenighed vedrørende anvendelsen af vejvisningstavler samt  

 tvivlsspørgsmål vedrørende vejreglerne afgøres dog af trafikministeren.
 5. Ved pludselig opstået skade på offentlig vej eller bro, kan  

 vejbestyrelsen uden forudgående samtykke foretage den nødvendige afmærkning.  

 Politiet skal snarest underrettes om forholdet.
 6. Ved vejarbejde kan afmærkning ligeledes foretages uden  

 forudgående samtykke fra politiet, bortset fra afmærkning, der vedrører  

 ubetinget vigepligt i vejkryds og hastighedsbegrænsning.
Vejarbejde skal være forsvarligt afmærket.
Afmærkningens tekniske  

 udførelse og opstilling fremgår af Trafikministeriets »Vejregler for  

 afmærkning af vejarbejder«.
Politiet skal underrettes, når afmærkningen  

 er etableret og kan forlange denne ændret, såfremt det skønnes nødvendigt af  

 hensyn til færdselssikkerheden.
 Ved større vejarbejde skal politiet endvidere underrettes, når arbejdet er  

 afsluttet.
 7. Politiet skal foranledige, at manglende afmærkning etableres,  

 og at uhensigtsmæssig afmærkning udbedres.
 8. Den følgende del af cirkulæret følger inddelingen i  

 vejafmærkningsbekendtgørelsen og henviser til de enkelte bestemmelser i  

 denne.
Færdselstavler Ad § 1 9. Færdselstavler må kun anvendes, hvor det er nødvendigt af hensyn til  

 færdselssikkerheden eller trafikafviklingen.
Inden der træffes beslutning om  

 anvendelse af en færdselstavle, skal det overvejes, om tavlen skal suppleres  

 med eller eventuelt kan erstattes af vejvisningstavler, kant- og  

 baggrundsafmærkning eller afmærkning på kørebanen.
Der skal ved beslutning om anvendelse af færdselstavler tages hensyn til,  

 at unødig anvendelse generelt kan svække respekten for tavlerne.
Dette hensyn  

 gælder især anvendelse af advarsels- og forbudstavler.
 10. Tavlerne skal have en sådan størrelse og anbringes på en sådan  

 måde, at de under hensyn til vejforholdene og trafikkens hastighed  

 umiddelbart opfattes i tilstrækkelig afstand.
Færdselstavler skal være retroreflekterende eller belyste.
Sorte symboler  

 må dog ikke være retroreflekterende.
Færdselstavler, der angiver ubetinget  

 vigepligt, skal uanset belysning være retroreflekterende.
Anvendelse af  

 belyste eller retroreflekterende færdselstavler må ikke ske på en sådan måde,  

 at nogle færdselstavler vanskeliggør opfattelsen af andre lige så vigtige  

 færdselstavler det pågældende sted.
Særligt skal tavler, som angiver  

 ubetinget vigepligt, være mindst lige så stærkt belyste eller  

 retroreflekterende som andre tavler i umiddelbar nærhed.
Ad § 2 11. Færdselstavler kan opbygges ved sammensætning af lyskilder.
Det vil  

 hyppigst forekomme ved variable tavler, der dog også kan være opbygget på  

 anden vis, f.eks. af lameller.
Når tavlen er opbygget af lyskilder, kan en  

 ændring af færdselstavlernes normale udseende være nødvendig.
Således kan  

 lyspunkttavler være udført med hvide lysende tal på mørk baggrund i stedet  

 for sorte tal på hvid baggrund.
 På hovedtavler skal røde kanter og røde symboler forblive røde.
 Anvendelse af tavler med ændret udseende skal i hvert enkelt tilfælde  

 godkendes af Justitsministeriet.
 Tavler, der angiver vigepligtsforhold ved vejkryds, skal altid være  

 synlige, også i tilfælde af strømafbrydelse.
Ad § 3 12. Færdselstavler skal placeres, så de både i lys og mørke umiddelbart  

 opfattes indenfor en sådan afstand, at trafikanterne får tilstrækkelig tid  

 til at reagere over for de forhold, som tavlerne vedrører.
Hvor der ofte er  

 tæt trafik, skal placeringen så vidt muligt vælges således, at andre  

 trafikanter ikke skjuler tavlerne.
Tavlerne skal normalt placeres næsten  

 vinkelret på den færdselsretning, de er gældende for.
I særlige tilfælde  

 (f.eks. ved Y-kryds og lokalkørebaner) kan de drejes mod den kørebane, de  

 gælder for.
Tavlerne må ikke opsættes, så de væsentligt forringer oversigten.
 Færdselstavler, der vedrører forskellige forhold, skal opsættes med en  

 sådan indbyrdes afstand, at trafikanterne kan nå at opfatte hver enkelt  

 tavles betydning.
13. På samme stander må der for samme færdselsretning normalt kun  

 opsættes 2 tavler med tilhørende undertavler.
Tavler på samme stander skal så  

 vidt muligt angå samme forhold.
Det kan således være hensigtsmæssigt at  

 opsætte en advarselstavle på samme stander som en forbudstavle, når forbudet  

 er begrundet med den fare, der advares mod.
Der kan undtagelsesvis som en  

 midlertidig foranstaltning opsættes 3 tavler på samme stander.
På stander med tavle, der angiver ubetinget vigepligt eller  

 jernbaneoverkørsel, må der ikke opsættes andre tavler, hvis disse gør det  

 vanskeligt umiddelbart at opfatte de først nævnte tavler.
Tavlekombinationen  

 må ikke kunne give anledning til tvivl hos trafikanterne.
14. Færdselstavler skal som hovedregel placeres i højre side af  

 vejen i færdselsretningen.
På motorveje skal færdselstavler dog normalt  

 placeres ved begge sider af kørebanen.
Placering ved begge sider af kørebanen  

 skal i øvrigt i almindelighed ske på veje med tættere trafik, hvor der er  

 mere end en vognbane i den pågældende færdselsretning.
Tavlerne skal endvidere placeres ved begge vejsider, hvor vejforholdene i  

 særlige tilfælde gør placering i højre side alene utilstrækkelig.
Tavlerne må  

 kun placeres ved venstre side alene eller alene ophænges over kørebanen, hvor  

 afmærkningen ved denne placering bliver så tydelig for de trafikanter, den  

 henvender sig til, at en tavle i højre side fuldt forsvarligt kan undværes.  

 Placering ved venstre side alene kan endvidere ske, hvor der kan være tvivl  

 om, hvilken kørebane tavlen gælder for.
Ad § 4 15. Færdselstavler gælder normalt for al trafik på kørebane og cykelsti i  

 retning mod tavlen.
Skal en tavle kun gælde for en enkelt vognbane, kan dette  

 vises ved at anføre færdselstavlen ved den pil, der viser den aktuelle  

 vognbane på tavle E 16 Vognbaneforløb.
Skal en tavle ophængt over  

 kørebanen kun gælde for en enkelt vognbane, forsynes den normalt med  

 undertavle med nedadrettet pil for at tydeliggøre, at tavlen kun gælder for  

 den vognbane, den er ophængt over.
U.
Undertavler Ad § 5 16. Undertavler må kun anvendes, hvis betydningen ikke kan angives med en  

 hovedtavle alene, medmindre andet er bestemt.
Der skal så vidt muligt anvendes symboler i stedet for tekst.
Symboler,  

 der ikke er vist i vejafmærkningsbekendtgørelsen på undertavler eller andre  

 tavler, må dog kun anvendes efter godkendelse af Justitsministeriet.
 Hvis en undertavle indeholder mere end een præcisering, indskrænkning  

 eller udvidelse, skal dette fremgå klart af udformningen, eventuelt ved  

 opdeling i flere tavler.
Ad § 5, stk. 2 17. Når der skal angives en parkeringsrestriktions udstrækning i  

 forbindelse med E 33 Parkering anvendes UC 60, 1-3.
Ad § 5, stk. 3 18. Vedrørende anvendelsen af undertavlerne U 1-U 6 henvises til  

 bemærkningerne til de enkelte hovedtavler og tavlegrupper.
A.
Advarselstavler Ad § 6 19. Advarselstavler må normalt kun opsættes, hvor faren ikke kan erkendes  

 på rimelig afstand.
 Undertavlerne U 3, U 4 og U 5 må ikke anvendes sammen med  

 advarselstavler.
Ad § 7, stk. 1 og 2 20. Uden for tættere bebygget område og på alle større veje, hvor den  

 tilladte hastighed er højere end 60 km/t, skal tavlerne normalt opsættes  

 150-250 m foran farestedet.
Tavler, der på en sådan vejstrækning opsættes i  

 anden afstand, skal forsynes med undertavle, der angiver afstanden.
På  

 motorveje opsættes advarselstavler normalt ved begge sider af kørebanen ca.  

 200 m og 400 m foran farestedet.
Afstanden til dette angives på undertavle.
På stier og inden for tættere bebygget område, hvor den tilladte hastighed  

 er 60 km/t eller lavere, opsættes tavlerne normalt 50 m foran farestedet.  

 Hvor trafikanterne ikke eller kun vanskeligt kan erkende farestedets  

 beliggenhed, skal afstanden angives på undertavle.
Dette skal altid gøres,  

 når afstanden er større end 100 m.
Ad § 8 A 11 Farligt vejkryds hvor den krydsende trafik har ubetinget vigepligt.
 21. Tavlen skal opsættes følgende steder:
 Oversigtsforholdene skal anses som dårlige, hvis oversigten ad den mere  

 betydende vej er kortere end nedenstående afstande ved den normale hastighed  

 på den mere betydende vej.
--------------------------------------------------------------------- --------------------------------------------------------------------- Oversigten måles mellem to punkter.
Det ene ligger 0,8 m over  

 kørebanekanten på den mere betydende vej.
Det andet ligger 0,8 m over  

 kørebanekanten og 2,5 m nede ad den sekundære vej.
De 2,5 m regnes fra kanten  

 af den nærmeste gennemgående vognbane på den vigtigere vej.
Der tages for  

 begge vejes vedkommende kun hensyn til vognbaner, ad hvilke kørsel frem mod  

 krydset er lovlig.
A 16 Rundkørsel 22. Tavlen opsættes kun i særlige tilfælde, hvor trafikanterne vanskeligt  

 kan se, at de kommer til en rundkørsel.
Hvor det er påkrævet at advare om den  

 ubetingede vigepligt over for trafikken i rundkørslen, skal B 11 og  

U 1 anvendes til forvarsling.
A 17 Fodgængerfelt 23. Uden for tættere bebygget område skal tavlen opsættes foran alle  

 fodgængerfelter, som ikke ligger ved vejkryds, samt ved fodgængerfelter i  

 vejkryds, når fodgængerfeltet krydser vejen, der har prioritet.
 I tættere bebygget område anvendes A 17 kun i særlige tilfælde.
 Tavlen må ikke anvendes foran signalregulerede fodgængerfelter.
 Uanset hvordan en gågade er afmærket, skal A 17 med undertavle  

 »Gågade« opsættes på veje, der krydser en gågade.
A 17 med undertavlerne »Gågade« og afstandsangivelse  

(U 1) kan anvendes til forvarsling af gågade.
Dette gælder dog ikke  

 ved forvarsling af gågader afmærket med E 49 Gågade jf. ad § 19 E  

 49 (punkt 126).
A 18 Modkørende færdsel 24. Tavlen skal opsættes, hvor en kørebane afmærket med E 19 Ensrettet  

 færdsel fortsætter i en kørebane med dobbeltrettet færdsel, og i øvrigt  

 hvor en længere vejstrækning med ensrettede kørebaner efterfølges af en  

 vejstrækning med dobbeltrettet kørebane.
 Tavlen skal være forsynet med undertavle med afstandsangivelse, selv om  

 den er opsat i den normale afstand.
Tavlen skal gentages uden undertavle eller med strækningsangivelse  

 umiddelbart før det sted, hvor kørebanen med dobbeltrettet færdsel begynder.  

 Tavlen kan gentages på strækningen med dobbeltrettet kørebane.
Dette bør især  

 ske, hvor strækningen forbinder to strækninger med ensrettede kørebaner.  

 Inden for tættere bebygget område er gentagelse og afstands- eller  

 strækningsangivelse ikke påkrævet, hvis den første tavle er opsat nærmere end  

 ca. 100 m foran strækningen med dobbeltrettet kørebane.
 A 18 kan suppleres med eller erstattes af E 16  

 Vognbaneforløb, hvis det skønnes hensigtsmæssigt at give trafikanterne  

 oplysning om vognbaneantallet.
A 19 Lyssignal 25. Tavlen opsættes, hvor oversigten til signalet er utilstrækkelig, eller  

 hvor signalet i øvrigt vanskeligt kan erkendes af trafikanterne inden for  

 tilstrækkelig afstand.
A 21 Cyklister 26. Tavlen opsættes, hvor cykelstier krydser kørebanen uden for vejkryds,  

 eller hvor cyklister eller knallertkørere skal benytte kørebanen efter en  

 vejstrækning, hvor dette ikke har været tilfældet.
 Tavlen kan opsættes, hvor mange cyklister eller knallertkørere krydser  

 kørebanen over en kortere vejstrækning.
Hvor cykelstier krydser kørebanen uden for vejkryds, skal A 21  

 forsynes med undertavle »Krydsende cyklister«.
Tavlen opsættes ved  

 begge sider af kørebanen, medmindre overhaling er forbudt på vejstrækningen,  

 eller vejen er smal og ringe trafikeret.
 Ved vejkryds anvendes tavlen kun, hvor cyklisters eller knallertkøreres  

 placering i krydset er unormal.
A 22 Børn 27. Tavlen kan anvendes foran adgange til skoler, fritidshjem, legepladser  

 og lignende, hvor mange børn krydser vejen.
Som adgang regnes også vej eller  

 sti, der hovedsagelig tjener som adgang til institutionen.
 A 22 skal normalt forsynes med undertavle, der angiver årsagen til  

 tavlens opstilling, f.eks. »Skole«, »Idrætsplads« eller  

 »Legeplads«.
 Vedrørende mulighed for legende børn på gaden, se ad § 19 E 51 Opholds-  

 og legeområde (punkt 128).
 28. Ved skoler med skolepatrulje kan afmærkning af overgangssted  

 uden for fodgængerfelt gennemføres på følgende måde:
Tavle A 22 Børn opsættes og forsynes med undertavle med påskrift  

 »Skole« og afstandsangivelse »0-X«.
På strækninger, hvor  

 den tilladte hastighed er højere end 60 km/t, skal der 150-250 m før  

 advarselstavlen, som forvarsles, opsættes en A 22 -tavle med  

 undertavle med påskrift »Skole«, men uden afstandsangivelse.
 Alle tavler skal være særskilt belyste og bør på større veje med stærk  

 trafik være udført i overstørrelse.
Over hver tavle anbringes et blinksignal med 2 skiftevis blinkende gule  

 lysåbninger, der er anbragt ved siden af hinanden og er rettet mod den  

 trafik, tavlen er bestemt for.
Tavlebelysning og blinksignal skal være i  

 funktion, når skolepatruljen arbejder.
I øvrigt skal lysene være slukkede.
 29. Afmærkningen bør normalt ikke etableres på veje, hvor  

 kørselshastigheden er lav, og hvor der foruden skolebørnene færdes et større  

 antal fodgængere og cyklister, som f.eks. i bygader, der ikke har karakter af  

 gennemfartsgader.
Det bemærkes, at det normalt er en forudsætning for at etablere  

 afmærkningen, at der ikke inden for den afmærkede vejstrækning eller i  

 umiddelbar nærhed af den findes fodgængerfelt.
Såfremt der i forvejen findes  

 fodgængerfelt på stedet, er det således normalt et vilkår for etablering af  

 afmærkningen, at fodgængerfeltet samtidigt fjernes.
Et fodgængerfelt kan dog  

 undtagelsesvis bibeholdes på strækningen, hvis fodgængernes færden begrunder  

 det.
 Afgørelser af denne art træffes af Justitsministeriet.
A 23 Ryttere 30. Tavlen opsættes kun, hvor ryttere ofte krydser kørebanen eller rider  

 ud på denne.
Tavlen opstilles især på steder, hvor der er dårlige  

 oversigtsforhold.
Ved vejkryds må tavlen kun opsættes, hvis færdsel af  

 motorkøretøjer på den sidevej, som ryttere kommer fra, er helt ubetydelig.
A 26 Dyrevildt 31. Tavlen opsættes især på veje med hurtig trafik, hvor dyrevildtveksler  

 krydser kørebanen.
Findes flere veksler på samme vejstrækning, anvendes A  

 26 med undertavle med strækningsangivelse.
Såfremt der er behov for at  

 gentage tavlen på strækningen, skal gentagelsestavlen så vidt muligt opsættes  

 ca. 200 m foran et sted, hvor en dyrevildtveksel krydser kørebanen.
A 27 Kreaturer 32. Tavlen opsættes normalt kun, hvor kreaturer dagligt krydser kørebanen,  

 og hvor dette på grund af dårlige oversigtsforhold frembyder fare.
Tavlen  

 skal fjernes eller tildækkes uden for de perioder, hvor der dagligt drives  

 kreaturer.
A 31 Glat vej 33. Tavlen opsættes især uden for tættere bebygget område, hvor  

 belægningen er unormalt glat, og hvor trafikanterne ikke trods rimelig  

 agtpågivenhed kan forudse dette. Årsagen til det glatte føre skal anføres på  

 undertavle.
På undertavle kan f.eks. anføres »Jordkørsel«, »Løst  

 grus«, »Aquaplaning« og »Glat i vådt føre«.
Hvis det  

 glatte føre skyldes forekomst af is eller sne anvendes undertavlen UA  

 31. Tavlen skal i så fald nedtages uden for vinterperioden.
 Hvor der kun i visse perioder er risiko for glat vej, må tavlen ikke være  

 synlig uden for disse perioder.
 Politiet kan give landmænd, entreprenører og andre tilladelse til  

 midlertidig opstilling af tavlen et bestemt sted på en vej i forbindelse med  

 mark-, entreprenørarbejde eller lignende.
 Tavler for glathed på grund af tilsmudsning skal fjernes eller tildækkes,  

 når vejen er tilstrækkelig renset.
A 33 Løse sten 34. Tavlen anvendes ved nyanlagte kørebanebelægninger, men i almindelighed  

 ikke ved permanent grus- og skærvebelægning eller andre steder, hvor  

 muligheden for stenslag er åbenbar.
A 34 Stenskred 35. Tavlen opsættes, hvor nedfaldende sten gør det farligt at opholde sig  

 på vejen eller kan ligge på vejen til fare for den kørende trafik.
A 35 Farlig rabat 36. Tavlen opsættes, hvor belægningskant, bæreevne og lignende gør det  

 risikabelt at trafikere rabatten. Årsagen kan angives på undertavler, f.eks.  

 »Blød rabat« eller »Høj kant«.
Symbolet skal spejlvendes,  

 når den farlige rabat ligger til venstre for kørebanen.
Ved begyndelsen af  

 den farlige vejstrækning forsynes tavlen med strækningsangivelse.
Hvis den  

 farlige rabat forekommer over en længere strækning gentages tavlen med højst  

 500 meters afstand.
A 36 Bump 37. Tavlen kan anvendes ved hastighedsdæmpende bump på vejen.
Den anvendes  

 ikke indenfor områder afmærket med E 51 Opholds- og legeområde eller  

E 53 Område med fartdæmpning.
Bumpet skal være afpasset efter den  

 tilladte hastighed på vejen.
 Hvis bumpet er uden for den del af vejen, der benyttes af motorkøretøjer,  

 skal det angives på undertavle, f.eks. »På cykelsti«.
A 37 Ujævn vej 38. Tavlen opsættes kun, hvor der forekommer farlige ujævnheder på vejen,  

 og hvor sikker kørsel kræver nedsættelse af hastigheden i forhold til den,  

 der i øvrigt er normal på vejstrækningen.
 Tavlen anvendes ikke permanent.
 Hvis tavlen kun advarer mod ujævnheder uden for den del af vejen, der  

 benyttes af motorkøretøjer, skal det med undertavle angives, hvor vejen er  

 ujævn, f.eks. »På cykelsti«.
A 39 Vejarbejde 39. Tavlen skal opsættes, når vejarbejdet medfører, at der i perioder er  

 personale, materiel eller materialer på den del af vejen, som trafikanterne  

 benytter.
Den anvendes tillige, når vejen på grund af vejarbejde er unormal, f.eks.  

 som følge af manglende belægning, eller fordi der køres tæt på udgravninger  

 eller afspærringer bag hvilke, der foregår vejarbejde.
Særlige problemer for  

 trafikanterne kan angives på undertavle, f.eks. hvis der er en langsgående  

 høj kant.
 Hvor tavle A 39 anvendes ved vejarbejde, der er uden betydning for  

 trafikken på kørebanen, skal tavlen, såfremt den kan ses fra kørebanen,  

 forsynes med undertavle, f.eks. med teksten »På cykelsti«, »På  

 fortov«.
 Vedrørende afmærkning af vejarbejder, se også bekendtgørelse om  

 vejafmærkning § 61 og nærværende cirkulæres »Almindelige  

 bestemmelser« (punkt 5-6).
A 41 - A 42 Vejsving 40. Tavlerne opsættes især ved vejsving, der ikke kan gennemkøres  

 forsvarligt med den hastighed, der er normal for den forudliggende strækning,  

 og hvor dette ikke umiddelbart kan opfattes af trafikanterne inden for en  

 tilstrækkelig afstand.
Er den hastighed, hvormed svinget i normalt vådt føre kan gennemkøres,  

 væsentlig lavere end den, der er normal for den forudliggende vejstrækning,  

 kan tavlen forsynes med undertavle UA 41 Hastighedsangivelse.
Den  

 angivne hastighed skal godkendes af Justitsministeriet.
A 43 Indsnævret vej 41. Tavlerne opsættes ved væsentlige indsnævringer af kørebanen på veje  

 med hurtig og tæt trafik, samt på andre veje, hvor en indsnævring ikke er  

 tydelig på tilstrækkelig afstand, jf. tillige C 51 Overhaling forbudt  

 (punkt 76-77).
 Hvor vognbaneantallet reduceres ved indsnævringen, skal tavlen erstattes  

 af tavle E 16 Vognbaneforløb.
 A 43 kan i særlige tilfælde suppleres med UA 43.
UA 43 Fri bredde 42. Bredden angives i meter med højst een decimal.
Breddeangivelsen skal  

 normalt være den faktiske bredde.
Hvis kørebanen har skarpe sving eller  

 unormal tværhældning, skal der dog tages hensyn hertil ved breddeangivelsen.
Breddeangivelsen må ikke være mindre end 2,6 m.
Ved mindre bredder skal i  

 stedet anvendes tavle C 41 Vognbredde.
A 46 Stejl nedkørsel og Stejl stigning 43. Tavlerne opsættes kun ved hældninger, der er større end 5 pct., og kun  

 hvor hældningen i forbindelse med vejforløbet indebærer en særlig fare.
 Hældningen angives i hele pct.
Afmærkning af jernbaneoverkørsler 44. Anvendelse af B 13  

 Stop til sikring af jernbaneoverkørsler skal godkendes af  

 Justitsministeriet.
Vedrørende anvendelse af C 55 Lokal  

 hastighedsbegrænsning ved jernbaneoverkørsler henvises til ad § 13 C  

 55 (punkt 81).
 Vedrørende de nærmere regler for at anvende A 72-A 75 og A  

 99 med undertavlen »Spor« henvises til Trafikministeriets  

 regler for sikring af jernbaneoverkørsler åbne for almindelig færdsel.
A 91 Oplukkelig bro 45. Tavlen skal opsættes foran oplukkelige broer på veje, hvor den  

 tilladte hastighed er højere end 60 km/t, samt hvor broen eller et rødt  

 blinksignal ved denne ikke kan ses på tilstrækkelig afstand.
 Tavlen kan også opsættes umiddelbart over eller under rødt blinksignal ved  

 broen.
A 92 Havnekaj 46. Hvor tavlen opsættes på kanten af kaj eller lignende, kan den  

 suppleres med baggrundsafmærkning.
 Ved normal opstilling forsynes tavlen altid med undertavle med  

 afstandsangivelse.
A 95 Sidevind 47. Tavlen opsættes kun på veje, hvor den tilladte hastighed er højere end  

 60 km/t, og kun på særlige steder, f.eks. broer og dæmninger, hvor sidevind  

 kan frembyde fare, fordi den ofte er væsentlig kraftigere end på den  

 forudgående vejstrækning.
 Tavlen kan suppleres med vindpose.
A 96 Lavtgående fly 48. Tavlen opsættes kun, hvor pludseligt opdukkende luftfartøjer kan  

 forskrække trafikanterne.
A 99 Anden fare 49. Tavlen må kun opsættes med undertavle, der angiver farens art.  

 Undertavler skal, så vidt det er muligt, være udført med symboler.
Anvendelse  

 af symboler, som ikke findes i bekendtgørelse om vejafmærkning, skal  

 godkendes af Justitsministeriet.
 Tavlen må kun i nødstilfælde anvendes til advarsel mod en fare, der kan  

 angives med en af de øvrige advarselstavler, og skal i dette tilfælde snarest  

 muligt udskiftes med den rigtige tavle.
B.
Vigepligtstavler Ad §§ 9 og 10 50. Vigepligtsforholdene i et kryds bestemmes af politimesteren med  

 samtykke af vedkommende vejmyndighed(er).
I.
Afgørelse af vigepligt i vejkryds Almindelige vejkryds 51. Vigepligt i almindelige vejkryds etableres efter følgende regler:
 Hvor to hovedveje skærer hinanden i et almindeligt 4-benet kryds,  

 fortsætter den mest betydende vej som hovedvej gennem krydset, medens der  

 pålægges de kørende på den anden vej ubetinget vigepligt.
 Ved vurdering af, hvilken trafikretning der i givet fald skal pålægges  

 ubetinget vigepligt, tages navnlig hensyn til, om en af vejene for  

 trafikanterne fremtræder som mere betydende.
 Der tages desuden hensyn til trafikafviklingen og til vigepligtsforholdene  

 i de omkringliggende kryds.
Specielle kryds 52. Kryds med ubetinget vigepligt, hvor den trafik, der ikke har ubetinget  

 vigepligt, foretager højre- eller venstresving, skal normalt undgås.
 Hvis dette undtagelsesvis ikke er hensigtsmæssigt, skal de indmundinger,  

 hvorfra de kørende har ubetinget vigepligt, fremtræde som helt ubetydelige  

 for trafikanterne.
 I kryds, hvor to trafikstrømme løber sammen i en spids vinkel, må der ved  

 fastlæggelsen af vigepligten tages hensyn til, at udsynet skråt bagud til  

 højre særlig for lastbilers vedkommende kan være stærkt begrænset.
 Ved accelerationsbaner og ved sammenløb af to ensrettede kørebaner, skal  

 der kun etableres ubetinget vigepligt, hvis vejudformningen er således, at  

 trafikstrømmene ikke kan flette sammen efter bestemmelserne i færdselslovens  

 § 18, stk. 3 og stk. 4.
Særligt om rundkørsler 53. Der skal etableres ubetinget vigepligt ved indmundinger i rundkørsler,  

 også når de indmundende veje er hovedveje.
 Såfremt det af hensyn til trafikafviklingen skønnes nødvendigt med anden  

 vigepligt ved en rundkørsel, skal spørgsmålet forelægges Justitsministeriet.
Stop 54. Afmærkning med B 13 Stop skal godkendes af Justitsministeriet.
 Godkendelse af stop i kryds vil kun kunne forventes i kryds uden for  

 tættere bebygget område, og kun hvor sidevejstrafikken vanskeligt kan opfylde  

 den ubetingede vigepligt uden at standse op før indkørsel i krydset.
Justitsministeriet vil i den forbindelse lægge vægt på, om oversigten ad  

 den mere betydende vej fra de sidste 3 m af sidevejen er kortere end de  

 afstande, der er angivet i ad § 8 A 11 (punkt 21) ved den normale  

 hastighed på den mere betydende vej.
De 3 m regnes fra kanten af den nærmeste  

 gennemgående vognbane på den vigtigere vej.
Placering af målepunkter er  

 bortset fra de 3 m som beskrevet i ad § 8 A 11 (punkt 21). Der tages  

 for begge vejes vedkommende kun hensyn til vognbaner, ad hvilke kørsel frem  

 mod krydset er lovlig.
Der vil også blive taget hensyn til antallet af færdselsuheld,  

 trafikbelastningen, krydsets udformning m.m.
Tavlen vil endvidere efter  

 godkendelse af Justitsministeriet kunne opsættes ved jernbaneoverkørsler.
II.
Afmærkning af kryds 55. Der må ved vigepligtstavler kun anvendes undertavlerne U 1, UB  

 11,1 og UB 11,2. I rundkørsler kan B 11 suppleres med D  

 12 Påbudt kørselsretning i rundkørsler, se nedenfor ad § 16 D 12  

 (punkt 94).
B 11 Ubetinget vigepligt 56. Ubetinget vigepligt i henhold til færdselslovens § 26, stk. 2,  

 afmærkes (hvor der ikke etableres Stop ) med både tavle B 11  

 Ubetinget vigepligt og S 11 Vigelinie, hvor andet ikke er bestemt.  

 På mindre betydende veje kan ubetinget vigepligt dog afmærkes alene med  

 vigelinie.
 Tavle B 11 Ubetinget vigepligt opstilles dog altid i følgende  

 tilfælde:
 57. Hvor ubetinget vigepligt følger af færdselslovens § 26, stk.  

 3, kan afmærkning udelades, hvor den ubetingede vigepligt tydeligt fremgår af  

 vejudformningen.
 På markveje og lignende, herunder jord- og grusveje, der fremtræder som  

 åbenbart mindre betydende i forhold til den vej, de indmunder i, er  

 afmærkning af den ubetingede vigepligt efter færdselslovens § 26, stk. 3, i  

 almindelighed unødvendig.
 Ubetinget vigepligt skal dog afmærkes ved jord- og grusvejes indmunding i  

 hovedvej eller, hvor der i forbindelse med vejen er etableret dobbeltrettet  

 cykelsti.
Afmærkning kan dog udelades hvis vejen kun fører til en enkelt ejendom, og  

 denne ikke er en institution eller virksomhed, der besøges af mange ikke  

 lokalkendte trafikanter.
Vedrørende afmærkning ved dobbeltrettede cykelstier,  

 se nedenfor ad § 16 UD 21,1 (punkt 98-100).
Ved udkørsel fra vej over fortov, cykelsti eller rabat kan afmærkning kun  

 udelades, hvis overkørslen er hævet over den tværgående vejs kørebane.  

 Overkørslen skal være udført i niveau med eventuelt fortov eller cykelsti.  

 Ved udkørsel over rabat skal overkørslen være tilsvarende hævet.
Endvidere  

 skal udkørslens karakter af en overkørsel være fremhævet for trafikken på  

 sidevejen, f.eks. ved at fortovets belægning er ført igennem overkørslen, at  

 overkørslen i øvrigt er udført i en belægning, der afviger tydeligt fra  

 sidevejens belægning, at sidevejens tværprofil er indsnævret, eller at  

 overkørslen tydeligt er hævet op over sidevejens niveau.
 Hvor afmærkning af ubetinget vigepligt efter færdselslovens § 26, stk. 3,  

 skønnes nødvendigt, finder de foran anførte bestemmelser om afmærkning af  

 ubetinget vigepligt efter færdselslovens § 26, stk. 2, tilsvarende  

 anvendelse.
 58. Opsætning af B11 Ubetinget vigepligt:
 Der må ved B 11 kun anvendes undertavlerne U1, UB11,1 og  

UB11,2.
B 11 opsættes foran eller på linie med S 11 Vigelinie så nær  

 vejkrydset som muligt.
Hvis tavlen anvendes ved en overkørsel over fortov  

 eller cykelsti, skal den dog placeres foran overkørslen.
 B 11 skal opsættes ved begge sider af kørebanen, når de kørende på  

 en hovedvej pålægges ubetinget vigepligt, samt hvor forholdene i øvrigt taler  

 for det, f.eks. normalt på indmundinger, der er krummet til højre, eller som  

 har mere end een vognbane med færdselsretning mod krydset.
UB 11,2 Dobbeltrettet cykelsti 59. Der henvises til bemærkningerne nedenfor ad § 16 (punkt 100).
Forvarsling for B 11 Ubetinget vigepligt 60. Forvarsling skal etableres i følgende tilfælde:
Forvarsling med B 11 og U 1 foretages ikke ved  

 signalregulerede kryds.
Hvis der er behov for forvarsling ved et sådant  

 kryds, anvendes tavle A 19 Lyssignal.
 Om forvarsling på den mere betydende vej henvises til bestemmelserne  

 ovenfor vedrørende A 11 Farligt vejkryds, hvor den krydsende trafik har  

 ubetinget vigepligt (punkt 21).
B 13 Stop 61. Stop skal afmærkes med såvel tavle B 13 Stop som S 13  

 Stoplinie.
Stoplinie kan dog udelades, hvor vejbelægningen umuliggør en  

 tydelig og holdbar afmærkning.
 Vedrørende anvendelse af undertavler og placering af B 13 og S  

 13 henvises til bestemmelserne vedrørende opsætning af B 11 Ubetinget  

 vigepligt (punkt 58), der finder tilsvarende anvendelse.
Forvarsling for Stop 62. Forvarsling for B 13 Stop udføres ved anvendelse af B 11  

 med undertavle UB 11,1. Afstanden til krydset angives på undertavlen.
 Bestemmelserne ovenfor vedrørende forvarsling for B 11 Ubetinget  

 vigepligt finder tilsvarende anvendelse.
Stop ved jernbaneoverkørsel skal altid forvarsles.
Dette sker ved  

 opsætning af UB 11,1 under advarselstavle A 72.
B 15 Sammenfletning 63. Tavlen skal opstilles ved alle egentlige accelerationsbaner og ved  

 sammenløb af motorveje, hvor trafikanterne skal flette sammen efter  

 bestemmelserne i færdselslovens § 18, stk. 3 og stk. 4, sidste pkt.
 Ved andre sammenløb af kørebaner anvendes tavlen kun, hvor særlige forhold  

 gør det påkrævet, uanset om trafikanterne skal flette.
Tavlen opstilles normalt i rabatspidsen mellem vognbanerne, så den kan ses  

 af trafikanterne i de trafikstrømme, der skal flette sammen.
Hvor denne  

 placering ikke er mulig, opstilles den, eventuelt med afstandsangivelse, så  

 nær sammenløbet som muligt, men kun ved den side af vognbanerne, hvor  

 sammenfletningen skal finde sted.
B 16 Hovedvej 64. Tavlen skal opsættes på hovedveje efter kryds med betydende sideveje  

 og i øvrigt skiftevis i hver vejside, således at afstanden mellem tavlerne  

 ikke er større end 2 km.
Tavlen opsættes dog ikke på motorveje.
Med Justitsministeriets godkendelse  

 kan tavlen undlades opsat på motortrafikveje.
Med politiets godkendelse kan  

 tavlen undlades opsat på hovedveje inden for tættere bebygget område.
Veje afmærket med L 41 Rutenummer for Europavej eller med L 42  

 Rutenummer for primære ruter skal være udlagt som hovedvej.
Veje afmærket  

 som primære ringruter med L 44 Rutenummer for ringruter skal være  

 udlagt som hovedvej.
B 17 Hovedvej ophører 65. Tavlen skal opsættes, hvor en hovedvej ophører, men ikke hvor  

 trafikken på hovedvejen andre steder pålægges ubetinget vigepligt eller  

 flettepligt.
 Hovedvej ophæves normalt ikke ved forløb gennem en rundkørsel.
B 18 Hold tilbage for modkørende 66. Tavlen kan anvendes til at understrege eller angive afvigelse fra  

 reglen om, at hvis en vej er delvis spærret, skal det køretøj i hvis side af  

 kørebanen spærringen er, om nødvendigt standse og lade det mødende køretøj  

 passere, jf. færdselslovens § 20, stk. 1. Den kan endvidere anvendes andre  

 steder, hvor en kort vejstrækning er for smal til, at to biler kan passere  

 hinanden.
 Tavlen bør normalt kun anvendes, hvis der før og efter indsnævringen er  

 fri oversigt inden for en afstand, der er dobbelt så stor som angivet i ad  

 § 8 A 11 (punkt 21). Hvis trafikanten, der skal holde tilbage for  

 modkørende, på grund af oversigtsbegrænsninger eller andet tvinges til at  

 nærme sig indsnævringen med lav hastighed, kan oversigtskravet reduceres; men  

 fra indsnævringens start skal der altid være fri oversigt inden for den  

 afstand, der er angivet i ad § 8 A 11 (punkt 21) for den normale  

 hastighed for modkørende trafikanter.
 Normalt skal tavle B 19 opsættes ved den anden ende af den smalle  

 strækning.
B 19 Modkørende skal holde tilbage 67. Tavlen må kun anvendes, hvor B 18 er opsat ved den anden ende  

 af den smalle strækning.
Den må kun opsættes umiddelbart ved begyndelsen af  

 den smalle strækning og må ikke forvarsles.
C.
Forbudstavler Ad § 12, stk. 1 68. En forbudstavles betydning må ikke udvides ved anvendelse af  

 undertavle i andre tilfælde end de, der er nævnt under de enkelte hovedtavler  

 i vejafmærkningsbekendtgørelsens § 13.
Betydningen kan indskrænkes ved anvendelse af undertavle.
Indskrænkningen  

 må dog, bortset fra de i vejafmærkningsbekendtgørelsens § 13 nævnte tilfælde,  

 ikke være således, at forbudets indhold kan angives med en anden hovedtavle.
 Undertavle, der angiver tidsmæssig begrænsning af forbud, må ikke anvendes  

 ved tavlerne C 11-C 12 og C 51-C 59. Skal disse forbud være  

 tidsbegrænsede, skal tavlerne fjernes, tildækkes eller være indrettet  

 således, at tavlerne kun er synlige, når forbudet er gældende.
Hvis et forbud kun skal gælde for en enkelt vognbane, ophænges tavlen over  

 den pågældende vognbane og forsynes med undertavle med nedadrettet pil, hvor  

 dette er nødvendigt for at tydeliggøre tavlens betydning.
Hvor det er  

 hensigtsmæssigt, kan forbud for enkelte vognbaner i stedet angives ved  

 forbudstavler indlagt i pilene på E 16 Vognbaneforløb.
Forbudstavler kan ligeledes angives på tavle E 15 Vognbaner ved  

 kryds og på vejvisningstavler især på orienteringstavler.
Denne  

 afmærkning må dog kun anvendes til forvarsling eller supplering af en  

 forbudstavle, der er udført og opstillet på normal måde.
Ad § 13 C 11-C 12 Forbud mod sving og vending 69. Tavlerne C 11 og C 12 skal opsættes umiddelbart foran  

 eller i det vejkryds, hvor forbudet er gældende.
Tavlerne kan forvarsles med  

 stræknings- eller afstandsangivelse.
Der må ikke findes betydende sideveje på  

 forvarslingsstrækningen.
C 11 kan anvendes til forvarsling af C 19 Indkørsel  

 forbudt.
I sådanne tilfælde kan tavlen uden afstandsangivelse opstilles  

 op til 50 m før krydset.
 Tavlerne C 11,2 og C 12 skal så vidt muligt opsættes ved  

 venstre side af kørebanen eller ophænges over denne.
Tavlerne kan med undertavle U 2 angive, at forbudet er gældende for  

 en strækning.
Tavlen skal uden undertavle gentages umiddelbart før eller i  

 alle betydende kryds og skal endvidere kort efter krydset opstilles med  

 undertavle med strækningsangivelse 0-x m, således at tavlen kan ses af  

 trafikanter, der svinger ind fra sidevejen.
C 11 kan erstattes af D 11 Påbudt kørselsretning.
C 11  

 anvendes især, hvor svingning til mindre betydende sideveje er forbudt,  

 medens D 11 fortrinsvis anvendes i større vejkryds.
C 19 Indkørsel forbudt 70. Tavlen forbyder indkørsel med ethvert køretøj.
 Tavlen må kun anvendes, hvor trafik i modsat retning er tilladt.
 C 19 anvendes normalt kun ved ensrettede kørebaner, men kan dog i  

 særlige tilfælde opstilles, hvor vejstrækningen efter tavlen ikke er  

 ensrettet, f.eks. ved ind- og udkørsler til parkeringspladser.
 Der må ikke anvendes andre undertavler end »Trækken med cykel og  

 knallert på kørebanen forbudt«.
Hvis cykel- og knallertkørsel skal være tilladt mod kørselsretningen, kan  

C 19 ikke anvendes.
I stedet anvendes C 22,1 Motorkøretøj, traktor  

 og motorredskab forbudt, jf.
E 19 Ensrettet færdsel (punkt 112).
 På større veje opstilles tavlen ved begge sider af den ensrettede  

 kørebane.
 Hvor D 15 Påbudt passage til højre er opsat på midterrabat, helle  

 og lignende, der adskiller modsat rettet færdsel, kan påbudet fremhæves ved  

 opsætning af C 19 til venstre for D 15.
Fælles bestemmelser for tavlerne C 21 - C 43 71. Tavlerne opsættes normalt ved begge ender af en vejstrækning, men kan anvendes for den ene færdselsretning alene.
 C 21 Kørsel i begge retninger forbudt skal dog altid opstilles, så  

 den gælder for begge færdselsretninger.
 Forbudene kan begrænses ved anvendelse af undertavler.
Tavlerne kan forvarsles med undertavle med afstandsangivelse, hvilket  

 normalt skal ske ved det sidste vejkryds, hvor en hensigtsmæssig omkørsel er  

 mulig.
Vedrørende gågade se E 49 Gågade (punkt 126).
 Ved kombination af symbolerne på tavlerne C 22 - C 26 må der på  

 samme tavle højst anvendes 3 symboler og højst 2 symboler, hvis tavlen bl.a.  

 gælder for motorkørende.
C 32 Totalvægt af vogntog 72. Tavlen opsættes altid sammen med en anden tavle med vægtbegrænsning.
C 41 Vognbredde 73. Tavlen anvendes normalt ved indsnævringer, hvor kørebanen kun har een  

 vognbane, og denne er så smal, at køretøjer med større bredde end den angivne  

 ikke kan passere.
 Tavlen kan dog også anvendes, hvor der er to smalle vognbaner med modsat  

 rettet færdsel, men hvor trafikmængden og indsnævringens længde medfører, at  

 man ikke vil tillade køretøjer med bredde over den angivne.
Ved beregningen af den tilladte bredde skal der anvendes en tolerance på  

 20 cm til faste genstande eller rabat og 40 cm mellem mødende køretøjer med  

 den største tilladte bredde.
Er der sving på den smalle strækning, eller har  

 kørebanen unormal tværhældning, skal tolerancen forøges.
 Bredden angives i meter med højst en decimal.
Der angives ikke større vognbredde på tavlen end 2,5 m.
Hvis afmærkning af  

 større bredder er nødvendig, anvendes tavle A 43 med undertavle UA  

 43.
C 42 Vognhøjde 74. Tavlen skal anvendes i alle tilfælde, hvor den fri højde over  

 kørebanen er under 4,2 m.
Tavlen kan dog udelades på private veje, der ikke  

 er private fællesveje.
Fastsættelsen af den tilladte vognhøjde skal ske på en sådan måde, at et  

 køretøj med denne højde uden risiko kan passere begrænsningen.
Der skal  

 således altid regnes med en tolerance på mindst 20 cm.
Højden angives i meter  

 med højst en decimal.
Hvor den fri højde ikke er den samme for hele kørebanen, kan der opsættes  

 flere C 42- tavler.
Teksten på hver tavle skal da angive den tilladte  

 vognhøjde under det sted, hvor tavlen er placeret.
C 43 Vognlængde 75. Længden angives i hele meter.
C 51 Overhaling forbudt 76. Uden for tættere bebygget område gælder følgende regler:
Tavlen skal anvendes, hvor der indføres overhalingsforbud, som ikke følger  

 af færdselslovens § 23. Tavlen skal således anvendes i forbindelse med  

 spærrelinie på steder, hvor overhaling ikke er forbudt efter færdselslovens §  

 23, men spærrelinien forhindrer biler i at overhale hinanden.
Dette gælder  

 dog ikke for korte spærrelinier foran vejkryds.
 Tavlen opstilles endvidere, hvor et forbud efter færdselslovens § 23  

 vanskeligt kan opfattes af trafikanterne.
Hvor C 51 anvendes til supplering af spærrelinie, opsættes den ca.  

 100 m før spærreliniens begyndelse med strækningsangivelse 100-x m.
Det er i  

 almindelighed ikke nødvendigt at gentage tavlen, hvis afstribningen eller  

 vejforholdene i øvrigt gør det tydeligt for trafikanterne, hvor  

 overhalingsforbudet er gældende.
Når C 51 anvendes foran indsnævringer  

 for at lette sammenfletning eller vognbaneskift, opsættes den ca. 200 m før  

 det sted, hvor indsnævringen begynder, med strækningsangivelse 200-x m.
Det  

 vil ofte være hensigtsmæssigt at placere C 51 på samme stander som  

E 16 Vognbaneforløb eller A 43 Indsnævret kørebane.
Hvor det ikke er tydeligt for trafikanterne, at forbudet stadig er  

 gældende, skal C 51 gentages mindst for hver 500 m.
C 51 skal  

 opsættes ved begge sider af kørebanen.
77. Inden for tættere bebygget område finder ovenstående  

 bestemmelser ikke anvendelse.
Tavlen anvendes kun i begrænset omfang inden  

 for tættere bebygget område.
C 52 Overhaling med lastbil forbudt 78.  C 52 opsættes med undertavle 100-x m ved begge sider af kørebanen ca. 100 m før det sted, hvorfra forbudet skal gælde.
 Tavlen skal gentages efter betydende vejkryds og mindst for hver 500 m.
C 53 Ophør af overhaling forbudt 79. Tavlen kan udelades, hvor C 51 med strækningsangivelse er opsat 200 m eller mindre foran det sted, hvor overhalingsforbudet ophører.
 C 53 kan ligeledes udelades, hvor C 51 med  

 strækningsangivelse er opsat i større afstand, hvis afstribningen eller  

 vejbygningen gør det tydeligt for trafikanterne, hvor forbudet er ophørt.
C 54 Ophør af overhaling med lastbil forbudt 80. Tavlen kan udelades, hvor C 52 med strækningsangivelse er opsat 200 m eller mindre foran det sted, hvor forbudet ophører.
C 55 Lokal hastighedsbegrænsning 81. Vedrørende fastsættelsen af lokale hastighedsbegrænsninger i andre tilfælde end ved jernbaneoverkørsler henvises til Jutstitsministeriets cirkulære om lokale hastighedsbegrænsninger.
 Ved jernbaneoverkørsler, hvor der er tinglyst oversigt, skal der etableres  

 lokal hastighedsbegrænsning de sidste 100 m før overkørslen.
 Tavlen skal gentages efter alle betydende sideveje højst 50 m efter  

 vejindmundingen og ved accelerationsbaner højst 50 m efter disses afslutning.  

 Hvis sidevejen har en lavere hastighedsbegrænsning end den vej, der svinges  

 ind på, kan ovenstående maksimale længde på 50 m øges indtil 150 m afhængig  

 af de lokale forhold.
 I øvrigt skal tavlen så vidt muligt gentages mindst for hver 500 m i  

 tættere bebygget område og mindst for hver 800 m uden for tættere bebygget  

 område (for motorveje 1500 m).
 Lokal hastighedsbegrænsning ophæves bl.a. af E 42 Motorvej, E 44  

 Motorvej ophører, E 55 Tættere bebygget område og E 56 Ophør af  

 tættere bebygget område.
Skal en lokal hastighedsbegrænsning gælde forbi en af disse tavler, skal  

C 55 gentages ved eller højst 60 m efter tavlen.
C 55 må dog  

 aldrig opsættes nærmere end 30 m før eller efter E 55 Tættere bebygget  

 område, da dette efter de internationale bestemmelser vil betyde, at den  

 på C 55- tavlen angivne hastighedsbegrænsning gælder for hele området  

 efter E 55.
 Forvarsling anvendes ikke ved C 55. I stedet kan hastigheden, hvor  

 der er behov for det, nedtrappes med f.eks. 20 km for hver 200 m.
 C 55 skal på veje med mere end en vognbane for samme  

 færdselsretning opsættes ved begge sider af kørebanen.
C 56 Ophør af lokal hastighedsbegrænsning 82. Tavlen kan udelades, hvor C 55 med strækningsangivelse er opsat 200 m eller mindre foran det sted, hvor hastighedsbegrænsningen ophører.
Dette gælder dog ikke, når den angivne lokale hastighedsbegrænsning er højere end den generelle hastighedsbegrænsning for den pågældende vejstrækning, således at ophøret af den lokale hastighedsbegrænsning medfører en lavere tilladt hastighed.
 Hvis det ikke af forholdene på stedet tydeligt fremgår, at man befinder  

 sig inden for tættere bebygget område, kan tavlen C 56 forsynes med  

 undertavle med bysymbolet fra tavle E 55.
C 56 kan opsættes alene i venstre vejside på bagsiden af C 55  

 -tavlen for den modsatte færdselsretning.
Dette gælder dog ikke, når den  

 lokale hastighedsbegrænsning er højere end den generelle  

 hastighedsbegrænsning for den pågældende vejstrækning.
C 59 Ophør af forbud 83. Tavlen anvendes, dels hvor der er behov for at angive ophør af flere forbud på samme sted, dels hvor der er behov for at angive ophør af et forbud, der ikke kan angives ved en af tavlerne C 53, C 54 eller C 56. Hvis et forbud skal gælde efter C 59 , skal forbudstavlen anbringes på samme stander som ophørstavlen, eller umiddelbart efter denne.
Standsnings- og parkeringsforbud ophæves ikke ved C 59.
C 61, C 62, E 33, UC 33, UC 61, UC 62 og UC 60,1-3. Standsning og  

 parkering Tavler vendt mod kørselsretningen (forsiden) C 61 Standsning forbudt 84. Tavlen anvendes, hvor der etableres standsningsforbud med eller uden  

 begrænsninger.
C 62 Parkering forbudt 85. Tavlen anvendes, hvor der etableres parkeringsforbud med eller uden begrænsninger.
 Hvis C 61 er opsat, og standsningsforbudet i en periode ændres til  

 parkeringsforbud, anvendes UC 62 i stedet for C 62.
E 33 Parkering 86. Tavlen kan anvendes, hvor parkering er tilladt med eller uden begrænsning.
Tavlen kan også anvendes til forvarsling af parkeringsarealer og kan da suppleres med afstandsangivelse og/eller retningspil enten på selve tavlen eller på blå undertavle.
E 33 uden begrænsning anvendes kun ved parkeringspladser og ved  

 parkeringsarealer, der er afgrænset med afstribning.
Tidsmæssige  

 begrænsninger på parkering kan anføres på hovedtavle eller på blå undertavle.  

 Når parkeringsarealet ligger på kørebanen uden at være afmærket på denne,  

 anvendes UC 60,1-3 til afgrænsning på samme måde som ved C 61  

 og C 62. Ved parkeringspladser og -arealer, hvor E 33 -tavlen  

 er opsat parallelt med områdets afgrænsning, kan UC 60,1-3 eventuelt  

 drejes, så pilene peger vandret.
 E 33 med vinkelformet tagsymbol anvendes til angivelse af  

 indendørs parkering.
 Vedrørende anvendelse af E 23 Vejledning for invalide som  

 undertavle til E 33 henvises til bemærkningerne til ad § 19 E  

 23 (punkt 115).
 Hvis tilladt parkering ønskes begrænset til bestemte tidsrum, og der er  

 opsat C 61 eller C 62 , anvendes UC 33 i stedet for E  

 33.
UC 61, UC 62 og UC 33 87. Til begrænsning af hovedtavlens restriktioner anvendes normalt de i vejafmærkningsbekendtgørelsens § 5 beskrevne undertavler U 3 og  

U 4 under hovedtavlen.
Se også UC 60, 1-3 Piltavler (punkt 88).
I særlige tilfælde kan anvendes undertavle med tekst.
Der kan f.eks. til  

C 61 anvendes teksterne »Af- og pålæsning tilladt« og  

 »Ud- og indstigning tilladt«.
 Teksten »Ud- og indstigning tilladt« giver ikke tilladelse til  

 af- og pålæsning. »Af- og pålæsning tilladt« tillader ud- og  

 indstigning.
 Undertavle med teksten »Gælder begge vejsider« kan  

 undtagelsesvis anvendes, hvor overkørsler og lignende i tyndt bebyggede  

 områder kan føre til tvivl om restriktionernes fortsatte gyldighed.  

 Synligheden af tavlerne skal være god, og der skal altid være opsat  

 forbudstavler i begge vejsider.
 Eventuelle restriktioner uden for de tider, hvor hovedtavlen gælder,  

 angives med tavlerne UC 62 og UC 33.
 En restriktion, der gælder hele tiden, bortset fra den tid, hvor en mere  

 restriktiv bestemmelse er gældende, angives med UC 62 eller UC  

 33 uden angivelse af klokkeslæt eller ugedage.
 Hvor der angives forskellige restriktioner, anføres den strengere  

 restriktion øverst.
Af hensyn til afmærkningens omfang og trafikanternes forståelse af den bør  

 restriktionerne begrænses mest muligt.
Der skal undgås skift i  

 restriktionerne på en vejstrækning, og der bør så vidt muligt kun skiltes to  

 restriktioner på samme stander og vejstrækning.
UC 60, 1-3 Piltavler 88. Disse undertavler eller tilsvarende pile på anden undertavle skal altid anvendes på forsiden ved opsætning af C 61 og C 62,  

 samt hvor E 33 tillader parkering på kørebanen uden afmærkning på denne.
Tavler vendt bort fra kørselsretningen (bagsiden) 89. Hvor restriktionerne er de samme før og efter en tavle, skal for- og bagside være ens.
Hvor restriktionerne ikke er de samme før og efter en tavle, udelades  

 hovedtavlen på bagsiden.
De restriktioner, der gælder efter tavlen, angives  

 på bagsiden med UC 61, UC 62 eller UC 33 uden pilangivelse.
Hvor en tavles bagside ikke er synlig for trafikanterne, vises intet.
Det  

 samme gælder, hvis tavlen undtagelsesvis opsættes parallelt med  

 kørselsretningen, og restriktionerne ikke er de samme før og efter tavlen.
UC 60,5 og UC 60,6 Standsning og parkering på rabat forbudt 90. Disse tavler kan anvendes under C 61 og C 62. Endvidere  

 kan UC 60,6 anvendes under B 16 Hovedvej.
C 92 Passage uden stop forbudt 91. Tavlen kan opsættes som forvarsling med afstandsangivelse på undertavle.
Er der risiko for kødannnelse, kan der opsættes flere tavler med ca. 250 meters indbyrdes afstand.
D.
Påbudstavler Ad § 15 92. Undertavlerne U 1, U 2 og U 3 må ikke anvendes ved  

 påbudstavler bortset fra D 55 Mindste hastighed og D 56 Ophør af  

 mindste hastighed.
Ad § 16 D 11 Påbudt kørselsretning 93. Tavler med vandret pil skal anbringes umiddelbart efter det  

 sted, hvor trafikanterne skal svinge.
Der må ikke foran tavlen findes trafik,  

 der kører mod pilens retning.
 Tavler med bøjet pil skal opsættes foran det sted, hvor  

 trafikanterne skal svinge.
Tavlerne må ikke anvendes, hvor vejforløbet er således, at det kun er  

 muligt at køre i de påbudte retninger.
I sådanne tilfælde kan i stedet  

 afmærkes med O 41-42 Retningspile.
 Ved kryds med mindre betydende sideveje skal der normalt anvendes C 11  

 Svingning forbudt i stedet for D 11.
 Til forvarsling eller supplering af D 11 kan anvendes C 11  

 Svingning forbudt, E 11 Ophængt pilafmærkning, E 15 Vognbaner ved kryds,G 11  

 Portalorienteringstavle, G 14 Diagramorienteringstavle, G 15  

 Vognbaneorienteringstavle og R 11 Vognbanepile.
D 12 Påbudt kørselsretning i rundkørsel 94. Tavlen anvendes umiddelbart foran rundkørsler, hvor det ikke er muligt at placere færdselstavler i midterøen.
Tavlen kan opsættes under B 11 Ubetinget vigepligt.
D 15 Påbudt passage og D 16 Valgfri passage 95. Tavlerne anvendes navnlig til afmærkning på heller og rabatter.
De understreger eller angiver en afvigelse fra reglen i færdselslovens§ 15, stk. 4, hvorefter helleanlæg, færdselsfyr og lignende skal passeres til højre.
Tavlerne er ikke påkrævet, hvor vejforløbet gør det naturligt at køre  

 venstre om en helle, og hvor afmærkningen på kørebanen tilkendgiver, at der  

 må køres venstre om hellen.
Tavlerne er heller ikke påkrævet, hvor kant- og  

 baggrundsafmærkning eller vejvisning angiver, at hellen må passeres til  

 venstre, jf. dog N 43 (punkt 142).
 Ved vejarbejde kan tavlerne benyttes til supplering af N 42  

 Kantafmærkningsplader eller O 43, 44 og 45 Spærrebomme.
 Hvor der i særlige tilfælde er behov for forvarsling, kan der anvendes  

E 16 Vognbaneforløb med afstandsangivelse.
D 15 med pil til højre må ikke anvendes, hvor der er modgående  

 færdsel på kørebanen til højre for tavlen.
Hvor dette er tilfældet, anvendes  

N 42 Kantafmærkningsplader.
D 16 anvendes især, hvor trafikanterne efter at have passeret hellen kan  

 køre videre ad samme vej.
Kørebanen til højre for tavlen skal være ensrettet.
D 21-D 27 96. Tavler for påbudt sti kan opsættes ved venstre side af stien, f.eks. i  

 rabat mellem kørebane og sti.
D 21 Cykelsti 97. Tavlen kan udelades, når stien på grund af vejbygningen tydeligt  

 fremtræder som en cykelsti, eller stien er afmærket med V 21 Cykelsymbol.
 Hvor knallerter ikke må benytte cykelstien, opsættes D 21 med  

 undertavle »Knallert forbudt«.
UD 21,1 Dobbeltrettet cykeltrafik 98. Undertavlen anbringes under D 21, D 26 og D 27. Denne  

 afmærkning skal også benyttes i de tilfælde, hvor det er tilladt - men ikke påbudt - at benytte cykelsti i venstre vejside.
UD 21,2 Dobbeltrettet cykeltrafik ophører 99. Tavlen opsættes normalt på bagsiden af UD 21,1. Tavlen kan opsættes under D 21 Cykelsti , hvis cykelstien fortsætter som enkeltrettet.
I andre tilfælde anvendes tavlen som undertavle til hovedtavle med grå bagside.
Dobbeltrettet cykelsti langs vej 100. Cykelsti langs vej må kun afmærkes for dobbeltrettet trafik, når der kan påvises et særligt færdselssikkerhedsmæssigt behov.
Der tænkes i den forbindelse på behovet for at skabe sikre færdselsveje for de svage trafikanter, især for skolebørn.
 Stien skal opfylde betingelserne i Trafikministeriets cirkulære om  

 dobbeltrettede cykelstier.
 Stien afmærkes med D 21, D 26 eller D 27 forsynet med  

 undertavle UD 21,1 og UD 21,2.
 UD 21,1 opsættes ved alle vejkryds, således at tavlerne for cyklister og  

 knallertkørere, der kører i venstre vejside, er opstillet efter krydset.
Tavlerne opsættes desuden ved begge begyndelsespunkter for den pågældende  

 kørselsretning.
På bagsiden opsættes UD 21,2 Dobbeltrettet cykeltrafik  

 ophører.
Den dobbeltrettede cykelsti afmærkes med smal punkteret linie med streg  

 og mellemrum af samme længde.
Linien fortsættes over sideveje og udkørsler.
Ved sideveje afmærkes med V 21 Cykelsymbol på begge sider af  

 linien.
På sideveje og udkørsler, hvorfra trafikanterne krydser den  

 dobbeltrettede sti, opstilles tavle B 11 Ubetinget vigepligt.
Dette  

 gælder dog ikke udkørsler fra en enkelt ejendom, der ikke besøges af mange  

 ikke lokalkendte trafikanter.
Tavlen forsynes med undertavle UB 11,2.
 Er tavle B 13 Stop opstillet, anbringes undertavle UB 11,2  

 under denne.
 Hvor cyklister og knallertkørere krydser kørebanen ved den dobbeltrettede  

 stis begyndelse og ophør, forvarsles normalt med tavle A 21 Cyklister  

 med undertavle »Krydsende cyklister«.
UD 1 101. Hvor cyklisterne skal benytte cykelsti i venstre vejside, skal D  

 21 med undertavle UD 1 opstilles i højre vejside.
D 21 med  

 undertavle UD 1 med pil til højre kan benyttes for at angive cykelsti  

 i højre side.
D 22 Gangsti og D 23 Ridesti 102. Tavlerne kan udelades, hvor stiens karakter tydeligt fremgår af vejbygningen.
 På ridestier, hvor fodgængere og cyklister ønskes tilladt, anvendes D  

 27 Fællessti.
D 26 Delt sti 103. Tavlen kan erstattes af symboler på stien, medmindre det er et fortov, der opdeles for cyklister og gående.
D 27 Fællessti 104. Tavlen anvendes især ved separate stier.
Ved almindelige cykelstier, som efter færdselslovens § 10 må benyttes af fodgængere, anvendes D 21 Cykelsti.
D 55 Mindste hastighed 105. Etablering af mindste hastighed skal godkendes af Justitsministeriet.
D 56 Ophør af mindste hastighed 106. Tavlen kan udelades, når D 55 er opsat med strækningsangivelse højst 200 m før ophørsstedet.
E.
Oplysningstavler Ad § 19 E 11 Ophængt pilafmærkning 107. Tavlen anvendes, hvor det findes nødvendigt at gøre trafikanterne  

 opmærksom på R 11 Vognbanepile, eller for at understrege bestemmelsen  

 i færdselslovens § 16, stk. 1.
 Hvor der vejvises med G 11 Portalorienteringstavle, anbringes  

 pilene på denne tavle, og E 11 udelades.
 E 11 kan erstattes af eller suppleres med E 15 Vognbaner ved  

 kryds.
 E 11 ophænges normalt midt over den vognbane, den gælder for.
E 15 Vognbaner ved kryds 108. Tavlen anvendes som erstatning for eller til supplering af E 11 Ophængt pilafmærkning.
 E 15 kan erstattes af G 15 Vognbaneorienteringstavle med  

 tilsvarende pildiagram.
Tavlen udføres normalt således, at antallet af pileskafter er det samme  

 som antallet af vognbaner umiddelbart før krydset.
Hvis en afstandsangivelse  

 findes påkrævet, skal denne angives som afstanden til krydset.
 Rabatter og længdeafmærkning må kun angives, hvor dette giver  

 trafikanterne en væsentlig bedre orientering end den normale tavle.
 Rabatter angives med sort omgivet af hvid kontur, og længdeafmærkning  

 angives med hvidt.
 Som midlertidig afmærkning f.eks. ved vejarbejde udføres tavlen med sorte  

 pile på gul bund, længdeafmærkning anføres med sort og rabatter med hvidt  

 omgivet af sort kontur.
E 16 Vognbaneforløb 109. Tavlen anvendes især, hvor antallet af vognbaner formindskes, jf. tillige C 51 Overhaling forbudt (punkt 76-77).
 E 16 kan dog også anvendes, når antallet af vognbaner forøges  

 eller forbliver uændret, men hvor vognbanerne har et unormalt forløb, f.eks.  

 når der ved vejarbejde køres på venstre side af en midterrabat.
Vognbanerne for den modsatte færdselsretning kan angives.
Hvor tavlen  

 anvendes på almindelige tresporede veje, udføres den midterste pil med spids  

 i begge ender.
 På tavlen skal angives vognbanelinier, når tavlen anvendes ved  

 indsnævringer, hvor der er afstribet med vognbanelinier på en sådan måde, at  

 kørende i den vognbane, der ophører, skal krydse vognbanelinien under  

 iagttagelse af bestemmelsen i færdselslovens § 18, stk. 2, om vognbaneskift.  

 Anden længdeafmærkning vises ikke på tavlen.
 Ved indsnævringer, hvor en vognbane fjernes, bør man tilstræbe at kørende  

 skal flette efter reglerne i færdselslovens § 18, stk. 4. I disse tilfælde  

 vises vognbaneforløbet på tavlen i overensstemmelse med det faktiske  

 vognbaneforløb og uden vognbanelinier mellem vognbanerne.
 Ved angivelse af rabatter, længdeafmærkning og ved udførelse af  

 midlertidig afmærkning gælder de samme bestemmelser vedrørende streg- og  

 tavlefarver, som anført under E 15.
Tavlen opstilles, hvor ændringen i vognbaneforløbet begynder.
Den kan  

 forvarsles med afstandsangivelse.
I disse tilfælde kan tavlen eventuelt  

 undværes, hvor ændringen i vognbaneforløbet begynder.
E 17 Fodgængerfelt 110. Der henvises til bemærkningerne nedenfor ad S 17 Fodgængerfelt (punkt 178).
E 18 Blind vej 111. Tavlen kan opstilles ved begyndelsen af en vej, hvor det ikke fremgår for trafikanterne, at vejen ender blindt.
Den bør navnlig anvendes, hvor vejforholdene gør det nærliggende at forsøge at benytte vejen til gennemkørende færdsel.
 Hvor vejen fortsætter i en sti, kan dette angives ved en tyndere hvid  

 streg med symboler for de færdselsarter, der må benytte stien.
 Ved ubetydende blinde sideveje kan tavlen i forbindelse med  

 gadenavneskilte anvendes i mindre størrelse eventuelt med vandret symbol.
 E 18 kan med undertavle »Lukket område« opstilles ved  

 begyndelsen af en adgangsvej til et boligområde eller lignende, såfremt vejen  

 er den eneste, der fører til og fra området.
E 19 Ensrettet færdsel 112. Tavlen opstilles ved alle vejkryds på ensrettede veje, bortset fra det kryds, hvor den ensrettede vej ender.
På veje med midterrabat, tilkørsler, lokalgader og lignende anvendes tavlen kun, hvor særlige forhold gør det påkrævet.
 Hvor vejen ikke er ensrettet for visse færdselsarter f.eks. cyklister og  

 knallertkørere, kan E 19 opsættes med undertavle, der angiver  

 undtagelsen.
E 21 Anbefalet rute for bestemte færdselsarter E 21,1 Vejledning for cyklister 113. I forbindelse med stivejvisning kan tavlen være suppleret med retningspil, vejvisningsmål, rutenummer eller rutenavn.
E 21,2 Anbefalet rute for lastbiler 114. Tavlen anvendes især før vejstrækninger, hvor kørsel eller gennemkørsel med de pågældende køretøjer er forbudt.
Den kan dog også anvendes alene til vejledning for disse køretøjer.
Retningspile, vejvisningsmål og lignende kan anføres på tavlen.
E 23 Vejledning for invalide 115. Tavlen anvendes ved adgange, der er særlig egnede for handicappede.
Den kan forsynes med pil og vejvisningsmål.
 Tavlen kan desuden anvendes ved T 33 Parkeringsbås, der er afmærket  

 med V 23 Invalidesymbol i båsen.
Endvidere kan tavlen anvendes som undertavle til E 33 Parkering.  

 Dette angiver ligesom symbol i parkeringsbås, at arealet kun må benyttes af  

 køretøjer, som er forsynet med et invalideskilt, der er udleveret af Bolig-,  

 Motor- og Hjælpemiddeludvalget.
Er tavlerne opstillet ved parkeringsbåse,  

 således at det tydeligt fremgår, hvilke båse der er forbeholdt disse  

 køretøjer, kan invalidesymbolet i båsene udelades.
Skal et parkeringsareal kun være reserveret for køretøjer med  

 invalideskilt mellem visse klokkeslæt eller på visse ugedage, anføres dette  

 på undertavlen til E 33 ved E 23 -symbolet.
Desuden kan teksten  

 »Fri parkering øvrig tid« anføres forneden.
E 26 Fodgængertunnel eller fodgængerbro 116. Hvis tunnel eller bro ikke fører til den anden side af kørebanen, angives forholdet på undertavle.
E 31,1-2 Busholdeplads 117. Færdselslovens bestemmelser for busstoppested gælder kun, hvor disse tavler er opsat.
Tavlerne tillader busser at standse, selv om d er på strækningen er standsningsforbud angivet ved tavle C 61 Standsning forbudt.
 Vedrørende busholdeplads ud for spærrelinie henvises til Q 44  

 (punkt 163).
E 33 Parkering 118. Der henvises til bestemmelserne i afsnit C om standsning og parkering (punkt 86).
E 37 Krybespor 119. Den mindste hastighed, der angives på tavlen, skal vælges således, at der bliver en rimelig fordeling af trafikken mellem krybesporet og resten af vejen.
 Tavlen opsættes ved krybesporets begyndelse og forvarsles i ca. 200 meters  

 afstand.
E 41 Hastighedsangivelse ved frakørsel 120. Tavlen anvendes ved frakørsler med unormalt skarpe sving.
Den angivne hastighed skal godkendes af Justitsministeriet.
Områdetavler 121. Disse tavler afgrænser et område med særlige færdselsregler.
E 42 Motorvej 122. Tavlen skal anvendes, dels hvor motorvejen er en direkte fortsættelse af det almindelige vejnet, dels på tilkørsler til motorveje.
 Den opstilles på det sted, hvorfra færdsel skal være forbudt for de  

 trafikanter, der ikke må færdes på motorvej.
 Er der på dette sted ikke rimelig omkørselsmulighed, skal den forvarsles  

 med afstandsangivelse ved et foranliggende vejkryds.
E 43 Motortrafikvej 123. Tavlen skal opstilles, hvor motortrafikvejen begynder samt efter hvert kryds med vej eller sti, der er åben for trafikanter, der ikke må benytte motortrafikvejen.
 Vedrørende forvarsling gælder samme bestemmelse som for motorvej.
 Motortrafikveje udlægges af politiet efter samtykke fra vedkommende  

 vejbestyrelse, jf. færdselslovens § 91.
 Sideveje til motortrafikveje skal afmærkes som sideveje til hovedveje.
E 44 Motorvej ophører 124. Tavlen skal opsættes og forvarsles i ca. 400 meters afstand, hvor motorvejen ophører.
Ved frakørsler anvendes tavlen kun, hvor det ikke tydeligt fremgår, at  

 motorvejen forlades.
Dette kan f.eks. være tilfældet, hvor en frakørsel med  

 to vognbaner fortsætter i en vej med midterrabat.
E 45 Motortrafikvej ophører 125. Tavlen skal opsættes og forvarsles i ca. 200 meters afstand, hvor motortrafikvejen ophører.
 På sideveje og frakørsler anvendes den kun, hvor det ikke tydeligt  

 fremgår, at motortrafikvejen forlades.
E 49 Gågade 126. Tavlen anvendes til afgrænsning af gågader.
Kørsel kan tillades ved anvendelse af undertavler.
Ved fastsættelse af undtagelser fra kørselsforbud i en gågade skal det tillægges afgørende betydning, at undtagelser fra kørselsforbudet får et omfang, som er foreneligt med karakteren af den gågadeordning, der ønskes etableret.
 Undtagelser angives efter retningslinierne beskrevet i  

 vejafmærkningsbekendtgørelsens § 12, stk. 3. Undertavlen »Gælder kun  

 gennemkørsel« kan dog aldrig bruges sammen med E 49, og  

 undertavlen »Ærindekørsel tilladt« bør almindeligvis ikke anvendes  

 til afgrænsning af kørselsrestriktioner. »Al kørsel tilladt« kan  

 anføres på undertavle, hvor det er foreneligt med gågadens karakter ikke at  

 lægge restriktioner på den kørende trafik.
Tavlen skal opsættes ved enhver indkørsel til gågadeområdet.
Tavlen kan  

 tillige anvendes til forvarsling af gågadeområdet.
I denne forbindelse  

 anvendes undertavle U 1, U 2 eller U 6.
 Gågader skal normalt i udformning fremtræde som fodgængerarealer i hele  

 gadens tværprofil.
E 50 Ophør af gågade 127. Tavlen skal opsættes ved enhver udkørsel fra gågadeområdet.
Ved afgrænsning af gågadeområdet henledes opmærksomheden på færdselslovens § 26, stk. 3, der pålægger ubetinget vigepligt ved udkørsel fra gågade.
Hvis gågadens forlængelse trafikalt har en gennemgående funktion, bør gågaden derfor afsluttes uden for vejkryds.
E 51 Opholds- og legeområde 128. Tavlen opsættes ved enhver indkørsel til et område, hvor vejen eller vejene opfylder de krav til indretning, der er fastsat i Justitsministeriets cirkulære af 22. september 1978 om krav til indretning af opholds- og legeområder efter færdselslovens § 40.
 Suppleret med en undertavle med afstandsangivelse kan tavlen anvendes til  

 forvarsling af opholds- og legeområder.
 Der skal ikke opsættes særlige advarselstavler ved de hastighedsdæmpende  

 foranstaltninger i området.
E 52 Ophør af opholds- og legeområde 129. Tavlen opsættes ved enhver udkørsel fra et opholds- og legeområde.
E 53 Område med fartdæmpning 130. Tavlen opsættes ved enhver indkørsel til et område, hvor kørebanen gennem fysiske foranstaltninger på vejarealet er indrettet således, at den ikke er egnet til kørsel med højere hastighed end den angivne.
Hvis et nyanlagt område er indrettet specielt med henblik på lave hastigheder, kan Justitsministeriet tillade, at tavlen undlades opsat.
Der anvendes normalt hastighederne 30 km/t og 40 km/t.
Hastighedsangivelse  

 på 20 km/t kan anvendes i særlige tilfælde.
 Hastighedsangivelse på 45 km/t må angives, men alene ved fartdæmpede veje,  

 der er indrettet til hastigheder på 45-50 km/t.
Der skal ikke opsættes særlige advarselstavler ved de hastighedsdæmpende  

 foranstaltninger.
Hvor indkørsel til området sker direkte fra et opholds- og  

 legeområde, placeres tavlen på samme stander som E 52.
 Det fartdæmpede område bør forvarslesmed afstandsangivelse efter  

 vejafmærkningsbekendtgørelsens § 18, 2. pkt., såfremt strækningen før det  

 fartdæmpede område er egnet til kørsel med væsentlig større hastighed end den  

 angivne.
E 54 Ophør af område med fartdæmpning 131. Tavlen opsættes ved enhver udkørsel fra området, medmindre området direkte afløses af et andet område med fartdæmpning eller af opholds- eller legeområde.
E 55 Tættere bebygget område og E 56 Ophør af tættere bebygget område 132. Sager vedrørende opsætning eller flytning af E 55/E 6 på hovedveje afgøres af politiet, når sådanne ændringer er begrundet i byudvikling langs vejen.
I andre tilfælde indsendes sagerne indtil videre til afgørelse af Justitsministeriet ledsaget af vejbestyrelsens udtalelse og politiets indstilling.
 Sager om opsætning eller flytning af E 55/E 56 på andre veje end  

 hovedveje, afgøres af politiet efter forhandling med vejbestyrelsen.
 133. Teksten på tavle E 55 angiver normalt navnet på den  

 lokalitet, der ligger umiddelbart efter tavlen, og på tavle E 56 den  

 lokalitet, der ligger umiddelbart før tavlen.
 Tavlen kan opsættes uden angivelse af lokalitet.
 E 55 opsættes normalt, hvor sammenhængende bebyggelse langs vejen  

 giver trafikanterne indtryk af at færdes i et byområde.
Ofte er en bebyggelse karakteriseret ved, at den strækker sig langs med en  

 vej, medens den ikke har nogen udstrækning af betydning til siderne.
En sådan  

 bebyggelse bør afmærkes som tættere bebygget område, såfremt dette er i  

 overensstemmelse med den opfattelse af området, som naturligt danner sig hos  

 de kørende.
To bebyggede områder kan ofte ligge så tæt ved siden af hinanden, at det  

 kan være mindre hensigtsmæssigt at afmærke hvert område for sig.
Er afstanden  

 mellem sådanne to områder så stor, at den kørende naturligt indstiller sig på  

 kørsel uden for tættere bebygget område på strækningen mellem de to områder,  

 bør hvert område afmærkes for sig.
Bebyggelser vil i nogle tilfælde i alt væsentligt være beliggende på den  

 ene side af vejen, f.eks. ved omfartsveje, der leder trafikken uden om  

 landsbyer og byer.
Har bebyggelsen ikke umiddelbar adgang til vejen, bør den  

 pågældende vejstrækning ikke indgå i det tættere bebyggede område.
Har  

 bebyggelsen derimod overkørsler og adgang til vejen, bør det overvejes at  

 inddrage vejstrækningen i det tættere bebyggede område.
 Tavlerne bør altid være anbragt på gennemgående veje i tættere bebygget  

 område, medens de ikke bør opsættes på markveje og lignende mindre betydende  

 veje uden belægning, selv om sådanne veje måtte føre ind i respektive ud af  

 et tættere bebygget område.
 Det kan være hensigtsmæssigt i færgehavne, der er beliggende i tættere  

 bebyggede områder, at opstille en tavle, der tilkendegiver det tættere  

 bebyggede område, umiddelbart efter frakørslen fra færgen.
 I større byområder kan tavlerne opstilles så langt ude på ind- og  

 udfaldsvejene, at man undgår at skulle afmærke frakørselsvejene til de  

 forskellige bydele.
 Dette synspunkt brydes imidlertid af det overordnede hensyn, at der ikke  

 for trafikanterne må være væsentlig tvivl om det berettigede i opsætning af  

 tavlerne og dermed karakteriseringen af området eller strækningen som tættere  

 bebygget.
 Anvendelse af lokale hastighedsbegrænsninger må derfor indgå i  

 overvejelserne om, hvor tavlerne bør opstilles.
 Om anvendelse af lokale hastighedsgrænser inden for tættere bebyggede  

 områder henvises i øvrigt til Justitsministeriets cirkulære om lokale  

 hastighedsbegrænsninger.
134. E 55 Tættere bebygget område kan udføres som  

 undertavle.
Denne kan opsættes under C 56 Ophør af lokal  

 hastighedsbegrænsning.
Dette gøres specielt, når denne i tættere bebygget  

 område ophæver en lokal hastighedsbegrænsning, der er højere end den  

 generelle.
E 68 Zonetavle 135. Tavlen opsættes på alle veje, som fører ind i området.
Anvendelse af symbol for tavler, som ikke vedrører standsning og parkering, skal godkendes af Justitsministeriet.
 Tavlen kan forvarsles på indfaldsveje med angivelse af afstanden til  

 zonens begyndelse.
E 69 Ophør af zone 136. Tavlen opsættes på alle veje, som fører ud af zonen, medmindre tavlen erstattes af en anden zonetavle vedrørende samme forhold.
 Tavle E 69 opsættes normalt som bagside til E 68.
E 80 Generelle hastighedsbegrænsninger 137. Tavlen oplyser om de enerelle hastighedsbegrænsninger i tættere bebygget område, uden for tættere bebygget område og på motorveje.
 Tavlen opsættes ved grænseovergange, i færgehavne og lufthavne med  

 udenrigstrafik.
 Den opsættes normalt ikke inde i landet i øvrigt.
På undertavle kan oplyses om yderligere regler for færdsel.
Sådanne  

 supplerende informationer bør være vist med symboler.
Undertavler skal  

 godkendes af Justitsministeriet.
Vejvisningstavler 138. Cirkulærebestemmelserne vedrørende kapitel 2  

 »Vejvisningstavler« udsendes af Trafikministeriet.
Kant- og baggrunds- afmærkning m.m.N.
Kantafmærkning Ad § 37 N 17 Fodgængersøjle 139. Der henvises til bemærkningerne nedenfor ad § 48 S 17  

 Fodgængerfelt (punkt 183).
N 41 Kantafmærkningspæle 140. Pælene anvendes til at tydeliggøre kørebanekantens forløb.
 De opstilles i arealet nær kørebanekanten.
 Afstanden til kørebanekanten skal så vidt muligt være den samme på den  

 samme vejstrækning.
N 42 Kantafmærkningsplader 141. Pladerne anvendes især ved indsnævringer og i vejsving samt ved faste genstande nær kørebanen og ved vejarbejde.
 Hvor kantafmærkningspladen skal kunne ses fra flere sider, kan den have  

 form af en cylinder.
 Hvor der er behov for det, kan de suppleres med tavle D 15 Påbudt  

 passage, anbragt over en eller flere af en række kantafmærkningsplader.
N 43 Spidsmarkering 142. Pladen anvendes i helle- og rabatspidser mod færdselsretningen, især hvor kørebanerne på de to sider af hellen fører til forskellige veje, f.eks. ved frakørsler.
 Hvor trafikanterne efter at have passeret hellen kan køre videre ad samme  

 vej, må N 43 kun anvendes under tavle D 16 Valgfri passage.
N 44 Markeringskegler 143. Keglerne anvendes især ved vejarbejder af kortere varighed, f.eks. ved afstribningsarbejder.
N 45 Markeringsbrikker 144. Brikkerne anvendes, hvor der ikke er behov for en kraftigere afspærring.
De må kun ophænges på langs af kørebanen.
N 46 Markeringslygter 145. Lygterne anvendes sammen med andet afspærringsmateriel for at tydeliggøre afspærrin-gen i mørke.
Lygterne skal normalt anvendes på steder, hvor der færdes mange fodgængere og cyklister.
Vedrørende anvendelse af N 44 - N 46 til afmærkning af vejarbejde 146. Der henvises til Trafikministeriets »Vejregler for afmærkning af vejarbejder«.
O.
Baggrundsafmærkning Ad § 40 O 41-42 Retningspile 147. Dobbeltrettede retningspile anvendes ved T-kryds over for  

 vejudmundinger.
 Enkeltrettede retningspile anvendes i vejsving, hvor kantafmærkning ikke  

 er tilstrækkelig.
Retningspile skal opsættes således, at de tydeligt kan opfattes af  

 trafikanterne inden for en tilstrækkelig afstand før svinget.
Med henblik på  

 at vejlede trafikanterne om vejsvingets præcise forløb kan der anvendes flere  

 retningspile gennem svinget.
O 43, 44 og 45 Spærrebomme 148. Bomme med skrå striber anvendes ved bratte indsnævringer, f.eks.
 til tværafspærring ved vejarbejder.
Bomme med lodrette striber anvendes til afspærring på langs af kørebanen,  

 afspærring på cykelsti eller fortov, samt hvor vej eller sti ender.
De kan  

 desuden anvendes i stedet for bomme med skrå striber på mindre betydende  

 veje.
P.
Færdselsfyr Ad § 41 P 11 Hellefyr 149. Hellefyr kan især anvendes til at markere midterheller og deleheller, hvor det er nødvendigt, at afmærkningen kan ses fra alle retninger.
 Når hellefyret skal kunne passeres til venstre, skal der umiddelbart ved  

 søjlen afmærkes med D 15 Påbudt passage eller D 16 Valgfri  

 passage, medmindre fyret er beliggende på kørebane med ensrettet færdsel,  

 eller det af afmærkningen på kørebanen og vejanlægget tydeligt fremgår, at  

 fyret må passeres til venstre.
 D 15 og D 16 skal være særskilt belyst, når der er lys i  

 hellefyret.
Afmærkning på kørebanen m.m.Ad § 42 150. Afmærkning på kørebanen er et af de vigtigste midler til gennemførelsen af en sikker og hensigtsmæssig trafikregulering.
 Der må imidlertid tages hensyn til, at det under forskellige vejr- og  

 lysforhold kan være vanskeligt for trafikanterne at opfatte en sådan  

 afmærkning.
Afmærkning på kørebanen, som indeholder et forbud eller påbud, skal derfor  

 normalt suppleres med færdselstavler eller eventuelt vejvisningstavler med  

 færdselsregulerende betydning.
Tavler kan dog undlades, hvis det ifølge  

 færdselslovens bestemmelser eller vejbygningen tydeligt fremgår, hvilke  

 færdselsregler der gælder det pågældende sted.
 151. Linier på kørebanen kan være smalle eller brede.
Smalle linier skal have en bredde på 10-15 cm og brede linier 20-50 cm.  

 Brede linier skal dog altid være mindst dobbelt så brede som smalle linier,  

 der findes på samme vejstrækning.
Afstanden mellem dobbeltlinier skal være  

 den samme som bredden af en smal linie.
På samme vejstrækning skal smalle linier have samme bredde.
Brede linier  

 behøver ikke at have samme bredde, hvis de vedrører forskellige forhold.
Det  

 er således ikke påkrævet, at f.eks.
Stoplinie eller Afslutning af  

 svingbane har samme bredde som Bred kantlinie.
Ad § 43, stk. 1 152. Gul afmærkning anvendes ikke til tværafmærkning.
Den må kun anvendes som midlertidig regulering ved Q »Længdeafmærkning« og  

 R »Pilafmærkning«.
Afmærkningen med gult skal udføres på en sådan  

 måde, at den under alle vejr- og lysforhold tydeligt adskiller sig fra eventuel hvid afmærkning på samme strækning.
Det vil ofte være hensigtsmæssigt at supplere eller erstatte den gule farve med gule færdselssøm, jf.
 nedenfor ad § 43, stk. 2 (punkt 153).
Ad § 43, stk. 2 153. Afmærkning med farve kan suppleres med eller erstattes af færdselssøm.
 Færdselssøm i sølvgrå eller hvid farve med hvide reflektorer kan benyttes  

 til hvid afmærkning.
 Gule søm må ikke anvendes til supplering af eller erstatning for T 61  

 Standsningsforbud og T 62 Parkeringsforbud.
 Bortset fra midlertidig afmærkning med gule søm må færdselssøm kun  

 anvendes som erstatning for maling eller stribemasse, hvor  

 kørebanebelægningen gør afmærkning med disse materialer uhensigtsmæssig,  

 således som det f.eks. kan være tilfældet på brosten.
 Tværafmærkning må ikke udføres med færdselssøm alene.
Q.
Længdeafmærkning Ad § 44 154. Længdeafmærkning anvendes til adskillelse af vognbaner med modsatte færdselsretninger (midtlinie), til adskillelse af vognbaner med færdsel i samme retning (delelinie), til afgrænsning af den del af kørebanen, der skal benyttes af motorkørende, og til afgrænsning af særlige baner (kantlinie) samt til opdeling af stier.
155. Afstanden mellem to linier eller mellem en linie og kantsten,  

 der begrænser samme vognbane, skal være mindst 2,75 m, medmindre den kørende  

 trafik afvikles med meget lav hastighed (10-20 km/t), og der forekommer meget  

 få store køretøjer.
Breddekravet gælder heller ikke ved vejarbejde, hvor en  

 smal vognbane er afmærket med C 41 Vognbredde.
156. Hvor Q 44 Spærrelinie anvendes som midtlinie, skal  

 den være en del af en dobbeltlinie.
Det samme gælder Q 42  

 Varslingslinie, undtagen hvor den anvendes i stedet for Q 44  

 Spærrelinie jf.
Q 42 (punkt 160). Undtaget er også midlertidig  

 afmærkning med gule linier.
Ved dobbeltlinier kan hver af linierne være en vognbanelinie, en  

 varslingslinie eller en spærrelinie.
Der må dog ikke anvendes dobbeltlinier  

 bestående af to vognbanelinier.
 Afgørelsen af, hvilke linier der skal anvendes i dobbeltlinien, skal ske  

 under hensyn til forholdene i den vognbane, der ligger nærmest den enkelte  

 linie.
Q 41 og Q 42 157. Ved vognbanelinier og varslingslinier skal længden af streg og mellemrum afpasses efter vejforholdene og den hastighed, hvormed der normalt køres det pågældende sted.
Q 41 Vognbanelinie 158. Linien skal have kort streg og langt mellemrum i forholdet 1: 2.
Hvor antallet af vognbaner, der er forbeholdt færdslen i samme retning,  

 formindskes, skal vognbanelinien, der begrænser den vognbane, der ophører,  

 normalt afbrydes inden vejindsnævringen begynder.
Reglen i færdselslovens §  

 18, stk. 4 finder anvendelse på den strækning, der ikke er forsynet med  

 vognbanelinie.
Ved bratte indsnævringer og lignende, hvor en sammenfletning efter  

 færdselslovens § 18, stk. 4 undtagelsesvis ikke er hensigtsmæssig, skal  

 vognbanelinien dog føres helt igennem.
Reglen i færdselslovens § 18, stk. 2  

 finder anvendelse ved krydsning af vognbanelinien.
Q 42 Varslingslinie 159. Linien skal have lang streg og kort ellemrum i forholdet 2:1.
 Længden af en varslingslinie skal normalt være 100 m på veje, hvor der  

 køres med højere hastighed end 60 km/t, og 50 m på veje, hvor hastigheden er  

 60 km/t eller lavere.
 Ved hastigheder på 30 km/t eller lavere kan varslingslinier eventuelt  

 udelades.
 Hvis afstanden mellem 2 spærrelinier for samme kørselsretning er kortere  

 end disse længder, skal der afmærkes med spærrelinie på hele strækningen.
 Hvis afstanden fra en spærrelinie til en efterfølgende varslingslinie for  

 kørsel i samme retning bliver mindre end 50 m, skal varslingslinien forlænges  

 til denne spærrelinie.
Varslingslinie, som forvarsler spærrelinier ved opmarchbåse, kan dog gøres  

 kortere end angivet ovenfor.
Dette gælder navnlig på mindre betydende veje i  

 tættere bebygget område.
Varslingslinien kan i disse tilfælde udelades.
 Varslingslinie må ikke anvendes som midtlinie ved opmarchbåse.
 160. Enkelt varslingslinie kan i følgende tilfælde anvendes som  

 midtlinie i stedet for dobbeltlinie, hvor der indgår en eller to  

 spærrelinier:
161. Til begrænsning af reversible vognbaner anvendes  

 dobbelt varslingslinie.
Etablering af reversible vognbaner skal godkendes af  

 Justitsministeriet.
Q 44 Spærrelinie 162. På hovedlandeveje, landeveje og vigtigere kommuneveje skal spærrelinie anvendes som midtlinie på strækninger, hvor overhaling er forbudt efter færdselslovens § 23, stk. 1, pkt. 2 og 3. Spærrelinie skal desuden anvendes til afgrænsning mod vognbaner for den modsatte færdselsretning, hvor der etableres overhalingsforbud med tavle C 51 Overhaling forbudt.
 Spærrelinie kan dog udelades i særlige tilfælde, f.eks. ved vejarbejde.
 Ved afgørelsen af, om spærrelinie skal anvendes foran eller på  

 uoverskuelig bakke eller i vejkurve, jf. færdselslovens § 23, stk. 1, nr. 3,  

 skal oversigten anses for »begrænset«, når oversigten mellem to  

 punkter beliggende 0,8 m over vejens midtlinie for den tilladte hastighed er  

 mindre end to gange de værdier, der er opført i Ad § 8 A 11 (punkt  

 21).
 På veje med 4 eller flere vognbaner, hvor der ikke findes midterrabat,  

 skal dobbelt spærrelinie anvendes som midtlinie.
 163. I særlige tilfælde kan varslingslinie anvendes i stedet for  

 spærrelinie, jf. ovenfor ad Q 42 (punkt 160).
 Enkelt spærrelinie anvendes navnlig som delelinie ved opmarchstrækninger.
I særlige tilfælde, hvor det er nødvendigt at forbyde vognbaneskift til  

 den ene side, kan der som delelinie anvendes dobbeltlinie bestående af  

 spærrelinie og vognbanelinie.
En sådan afmærkning skal godkendes af  

 Justitsministeriet.
Spærrelinie skal erstattes af varslingslinie på steder, hvor det ønskes  

 tilladt de kørende at krydse linien.
Tilladelsen til krydsning af linien kan  

 gøres enkeltrettet ved anvendelse af dobbeltlinie bestående af spærrelinie og  

 varslingslinie.
Varslingslinie kan undtagelsesvis på en strækning af højst 35 m erstatte  

 spærrelinie i tilfælde, hvor standsning ønskes tilladt, men hvor afmærkning  

 med spærrelinie efter reglen i færdselslovens § 29, stk. 1, nr. 8, forbyder  

 standsning.
En sådan afmærkning kan anvendes for at give busser mulighed for  

 at standse på steder, hvor der er mindre end 3 m mellem bussen og linien.  

 Hvor denne løsning ikke findes forsvarlig, må problemet søges løst ved anlæg  

 af buslommer, flytning af stoppested eller lignende.
Det kan i særlige tilfælde, hvor kørende ikke må krydse linien, være  

 hensigtsmæssigt at føre en spærrelinie ubrudt gennem et kryds eller en del af  

 et kryds.
Krydsningen kan også her gøres enkeltrettet som anført ovenfor.
Når  

 denne afmærkning anvendes i vejkryds, skal der suppleres med tavle for  

 svingningsforbud, påbudt kørselsretning eller indkørsel forbudt.
Q 45 Spærreflade 164. I vejkryds afbrydes spærreflader, hvor der er krydsende trafik.
Punkteret begrænsningslinie uden afbrydelse af skraveringen anvendes kun ud for ind- og udkørsler, hvor man vil tillade krydsning af spærrefladen.
Den punkterede begrænsningslinie skal udføres som varslingslinie.
Helt hvide spærreflader anvendes kun ved små arealer, hvor skravering er  

 vanskelig eller vil virke vildledende.
Hvis der er et særligt behov for at  

 understrege vognbaneforløb ved en skraveret spærreflade, f.eks. ved  

 forsætning af vognbanen, kan begrænsningslinien til skraveret spærreflade  

 være bred.
Q 46 Ubrudt kantlinie 165. Ubrudt kantlinie anvendes fortrinsvis ved rabatter, nødspor, busbaner og cykelstier.
På kørebaner med dobbeltrettet færdsel må kantlinie kun anvendes, hvor der tillige anvendes midtlinie.
 I de tilfælde, hvor ubrudt kantlinie anvendes til at begrænse den del af  

 kørebanen, der skal benyttes af motorkøretøjer, er bredden afbelægningen til  

 højre for kantlinien bestemmende for, om linien skal være bred eller smal,  

 jf. vejafmærkningsbekendtgørelsen vedrørende Q 46-47.
 Hvor cyklister og knallertkørere benytter kørebanen, skal kantlinien være  

 bred, når arealet til højre for linien er så bredt, at cyklister og  

 knallertkørere kan anvende denne del af kørebanen.
Hvor parkering finder sted i et sådant omfang, at cyklister og  

 knallertkørere ofte er nødsaget til at overskride kantlinien, bør der  

 indføres standsnings- eller parkeringsforbud.
Det kan ved afmærkning med V  

 21 Cykelsymbol eller D 21 Cykelsti tilkendegives, at reglerne for  

 cykelsti finder anvendelse for den del af belægningen, der ligger til højre  

 for den brede kantlinie.
Q 47 Punkteret kantlinie 166. Punkteret kantlinie anvendes fortrinsvis ved rene svingbaner, krybespor, parkeringsarealer, buslommer samt i vejkryds og ved vigtigere ind- og udkørsler.
 Parkeringsbaner bør altid udføres således, at de ikke kan forveksles med  

 svingbaner eller andre baner (f.eks. ved jævnligt at blive afbrudt eller ved  

 afmærkning med V 33 Parkeringssymbol).
 Understregning af banens specielle anvendelse kan eventuelt ske ved  

 anvendelse af Q 46 Ubrudt kantlinie.
 Hvor en cykelsti er afmærket med Q 46 Ubrudt kantlinie og V 21  

 Cykelsymbol eller D 21 Cykelsti, anvendes punkteret kantlinie ved  

 busstoppesteder, hvis bussen skal holde ved kørebanekant.
167. Ved rene svingbaner sker afgrænsningen fra vognbaner for  

 andre retninger i krydset ved anvendelse af bred punkteret kantlinie.
Ved  

 opmarchbåse kan den sidste del af linien dog udføres som bred ubrudt  

 kantlinie eller spærreflade.
I særlige tilfælde, hvor vognbaneopdelingen er  

 således, at en bred linie vil virke vildledende, kan den dog erstattes af en  

 smal linie.
En ren svingbane skal så vidt muligt være lukket på den måde, at den brede  

 punkterede linie begynder ved kantsten, ubrudt kantlinie, midterrabat,  

 begrænsningslinie for spærreflade eller dobbelt spærrelinie.
Denne afmærkning  

 skal gennemføres således, at de kørende, der skal ligeud, har mulighed for i  

 god tid at anbringe sig i den rette vognbane.
I særlige tilfælde, især ved tætliggende kryds, kan den brede punkterede  

 linie dog begynde, hvor svingbanen har den fulde bredde, således at den  

 ligger i fortsættelse af en vognbanelinie eller begynder umiddelbart efter  

 krydset.
Hvor en ren svingbane undtagelsesvis ikke er lukket, skal  

 standsningsforbudet i vejafmærkningsbekendtgørelsens § 44, vedrørende Q  

 46-47, understreges med tavle C 61 Standsning forbudt.
Ad § 45 168. Linier på stier er smalle enkeltlinier.
Punkteret linie på sti skal have streg og mellemrum af samme længde.
Den  

 skal anvendes til adskillelse af færdselsretningerne på dobbeltrettet  

 cykelsti langs vej samt til afgrænsning af opmarchbås for svingende cyklister  

 og knallertkørere.
 Ubrudt linie på sti kan anvendes til opdeling af en sti i baner for  

 forskellige færdselsarter, herunder til opdeling af et fortov i cykelsti og  

 gangsti, og hvor oversigten for cyklister eller knallertkørere på  

 dobbeltrettet cykelsti er utilstrækkelig, f.eks. ved stiunderføringer.
R.
Pilafmærkning Ad § 46 R 11-R 14 Vognbanepile 169. Pilenes størrelse og indbyrdes afstand skal afpasses efter  

 hastigheden og vejforholdene det pågældende sted.
 Rene højre- eller venstresvingsbaner skal altid afmærkes med pile.  

 Pilafmærkning er dog ikke påkrævet ved forgreninger eller frakørselsbaner,  

 der er afmærket med frakørselstavler.
 Pilafmærkning af vognbaner, hvor både ligeudkørsel og svingning er  

 tilladt, er kun påkrævet, når disse baner ikke ligger længst til højre eller  

 venstre.
I ligeudbaner er pilafmærkning normalt ikke nødvendig.
En sådan afmærkning  

 kan dog være hensigtsmæssig, dels for at fremhæve den placering færdselsloven  

 foreskriver, dels for at understrege forbud angivet ved tavler og dels til  

 oplysning for trafikanterne på den krydsende vej.
 Ved rene svingbaner skal pilafmærkning på kørebanen suppleres med tavle  

E 11 Ophængt pilafmærkning, E 15 Vognbaner ved kryds eller  

 vejvisningstavler med tilsvarende pile, medmindre vognbaneforløbet i rette  

 tid gør det åbenbart for de kørende, at der foreligger en ren svingbane.
Supplering med tavler skal i øvrigt ske overalt, hvor pilafmærkning på  

 kørebanen alene ikke giver trafikanterne tilstrækkelig mulighed for rettidigt  

 at placere sig i de rigtige vognbaner.
Dette gælder især lysregulerede kryds  

 med X 12 Pilsignaler.
 Ved kryds, hvor den normale opdeling af kørebanen er uhensigtsmæssig, kan  

 der undtagelsesvis anbringes to vognbanepile ved siden af hinanden uden  

 adskillelse ved delelinie, såfremt banen er så bred, at der er plads til to  

 personbiler.
 Svagt bøjede pile i selve krydset kan benyttes til at angive placeringen  

 for svingende færdsel.
 170. Vognbanepile bør være markant kortere end normalt, når de  

 kombineres med V 42 Bussymbol for f.eks. at tillade rutebusser at køre  

 ligeud i en bane, der i øvrigt er forbeholdt svingende motorkøretøjer.
R 13 Dobbelte vognbanepile 171. Denne afmærkning anvendes i vognbaner, hvor en hensigtsmæssig regulering af færdslen gør det nødvendigt, at vognbanen skal benyttes af de kørende, der skal svinge ved et af de to på hinanden følgende kryds.
R 14 Vognbanepile med svingningsforbud 172. Forbudet mod svingning skal tillige være angivet ved forbuds- eller påbudstavle.
R 15 Pile for vognbaneskift 173. Pilene anvendes, hvor en vognbane ophører.
Der må ikke forekomme modkørende trafik i den vognbane, som pilene peger mod.
Pilene placeres i mellemrummene af punkteret linie.
Hvor Q 41  

 Vognbanelinie bibeholdes, sker overskridelse af denne linie efter  

 reglerne i færdselslovens § 18, stk. 2 om vognbaneskift.
Ved reduktion af  

 vognbaneantallet i samme færdselsretning bør det tilstræbes, at de kørende  

 skal flette under gensidig hensyntagen efter reglerne i færdselslovens § 18,  

 stk. 4. Dette vises på kørebanen ved at vognbanelinien ikke afmærkes på den  

 sidste strækning, inden vognbaneantallet reduceres.
Ved reduktion af  

 vognbaneantal suppleres kørebaneafmærkningen normalt med tavle E 16  

 Vognbaneforløb.
S.
Tværafmærkning Ad § 48 174. Om de nærmere regler for ubetinget vigepligt henvises til bestemmelserne om vigepligtstavler (punkt 50 f.).
S 11 Vigelinie 175. Ved vejindmundinger, hvor den kørende har betinget vigepligt efter reglen i færdselslovens § 26, stk. 2, skal der afmærkes med vigelinie.
Den ubetingede vigepligt kan dog tilkendegives med tavle B 11 Ubetinget vigepligt alene, hvor vejbelægningen umuliggør en tydeli g og holdbar afmærkning med vigelinie, f.eks. ved vejarbejde.
S 11 anvendes ikke ved signalregulerede kryds.
 Hvor den ubetingede vigepligt følger af bestemmelsen i færdselslovens §  

 26, stk. 3, men særlige forhold gør afmærkning nødvendig, finder  

 bestemmelserne om afmærkning af ubetinget vigepligt efter færdselslovens §  

 26, stk. 2, tilsvarende anvendelse.
Vigelinie placeres i passende kort afstand fra den nærmeste gennemgående  

 vognbanes kant på den krydsende vej, afhængig af kørehastigheden på denne  

 vej.
Linien kan placeres i vognbanekanten, hvis oversigten fra køretøjer, der  

 holder ved linien, herved forbedres væsentligt, eller inden for tættere  

 bebygget område, hvis kørehastigheden på den krydsende vej er lav.
Linien må  

 aldrig placeres således, at der opstår væsentlige ulemper for cyklister og  

 knallertkørere på den mere betydende vej, f.eks. hvor de kører på cykelsti,  

 særligt areal til højre for kantlinie eller i højresvingsbane.
Vigelinie  

 placeres normalt før et eventuelt fodgængerfelt, jf. under S 17 (punkt  

 178).
 I de tilfælde, hvor ubetinget vigepligt efter færdselslovens § 26, stk. 3,  

 afmærkes med vigelinie, skal denne placeres foran fortov eller gangsti.
S 13 Stoplinie 176. Stoplinie må kun anvendes i forbindelse med tavle B 13 Stop , ved gadesignal eller ved rødt blinksignal.
 Ved placering af stoplinie i forbindelse med tavle B 13 finder  

 bestemmelserne om placering af vigelinie tilsvarende anvendelse.
S 16 Afslutning af svingbane 177. Linien skal have streg og mellemrum af samme længde.
Ved venstresvingsbaner skal den placeres således, at køretøjer, der holder  

 ved S 16, ikke er til ulempe for modkørende færdsel.
Hvis de kørende  

 har ubetinget vigepligt over for færdsel på den vej, svingbanen fører ind på,  

 må køretøjer, der holder ved S 16, heller ikke være til ulempe for  

 kørende færdsel på denne vej.
 Afslutning af venstresvingsbaner skal placeres på en sådan måde, at  

 køretøjer, der holder ved linien, har bedst mulig oversigt i krydset.
 Afslutning af højresvingsbaner med S 16 skal ske på en sådan måde,  

 at cyklister, der skal køre ligeud, passerer S 16 til højre for denne.  

 Såfremt dette ikke er muligt, må der ikke afmærkes med S 16. S 16 vil  

 ved højresving eventuelt kunne erstattes af S 21 Cykelfelt.
S 17 Fodgængerfelt 178. Fodgængerfelt må i almindelighed kun etableres, hvis antallet af fodgængere i forvejen er stort det pågældende sted.
Ved vejkryds, hvor der tillige skal afmærkes med vigelinie, skal  

 fodgængerfelt normalt anbringes efter vigelinien.
Anbringes fodgængerfeltet  

 før vigelinien, skal afstanden til denne normalt være så stor, at en  

 almindelig personbil, der holder ved vigelinien, ikke hindrer fodgængeres  

 passage i fodgængerfeltet.
 Fodgængerfelter ved udgange fra institutioner og virksomheder skal normalt  

 placeres nogle meter ved siden af udgangen.
 Hvor gående ofte krydser en vej umiddelbart ved siden af et fodgængerfelt,  

 kan der opsættes rækværk.
Fodgængerfelt uden signalregulering 179. Ureguleret fodgængerfelt må ikke etableres, hvor den tilladte hastighed er større end 60 km/t.
Det må normalt ikke etableres, hvor der i en stor del af dagtimerne kun er få fodgængere.
Ureguleret fodgængerfelt må ikke etableres, hvor oversigten er begrænset.  

 Vedrørende oversigt henvises til Q 44 Spærrelinie (punkt 162). Dette  

 gælder dog ikke fodgængerfelt umiddelbart efter en vige- eller stoplinie.  

 Ureguleret fodgængerfelt må i øvrigt kun etableres, hvor både den kørende og  

 den gående færdsel er så tæt, at fodgængerfeltet er nødvendigt for en rimelig  

 afvikling af den gående trafik.
Der skal her særlig tages hensyn til, om der  

 er mange børn eller ældre, der skal krydse kørebanen.
 Hvor etablering af fodgængerfelt findes påkrævet, skal det så vidt muligt  

 placeres i forbindelse med vejkryds.
 Hvor gangsti fører over et større areal med belægning f.eks.  

 parkeringsplads, kan fodgængerfelt anvendes til angivelse af gangstiens  

 forløb.
Signalreguleret fodgængerfelt 180. Bortset fra vejkryds med signalregulering anvendes signalregulering af fodgængerfelt, hvor det undtagelsesvis findes nødvendigt at etablere et fodgængerfelt på en vej med hurtig eller meget tæt trafik, eller hvor der kun i en del af dagtimerne er mange fodgængere.
Signalreguleret fodgængerfelt må ikke placeres så nær et kryds, at det kan  

 give anledning til tvivl, om hovedsignalerne gælder fodgængerfeltet eller  

 krydset.
Hvis der et sådant sted er behov for et signalreguleret  

 fodgængerfelt, må krydset signalreguleres, og fodgængerfeltet placeres i  

 krydset.
Gadesignaler ved fodgængerfelt uden for vejkryds skal søges fuldt  

 trafikstyret.
På stærkt trafikerede veje skal signalet så vidt muligt være  

 samordnet med eventuelle andre gadesignaler på den pågældende vej.
 På mindre trafikerede veje kan signalets fleksibilitet forbedres ved at  

 lade signalet vise rødt i alle retninger i »hvilestillingen«.
Belysning af fodgængerfelt 181. Fodgængerfelt og det tilgrænsende fortov skal være belyst enten ved vejbelysning eller ved separat belysning, således at afmærkningen på kørebanen og gående i og ved fodgængerfeltet tydeligt kan ses inden for en rimelig afstand.
Færdselstavler og gult blinklys 182. Ved fodgængerfelt uden signalregulering skal afmærkningen på kørebanen suppleres med tavle E 17 Fodgængerfelt, der skal være særskilt belyst.
Tavlen kan dog udelades ved fodgængerfelt, der ligger umiddelbart efter en vige- eller stoplinie.
 I forbindelse med fodgængerfelt, der uden for vejkryds ligger på en vej  

 med flere vognbaner for samme færdselsretning, vil det ofte være  

 hensigtsmæssigt at ophænge tavle E 17 over kørebanen.
 Tavle E 17 kan suppleres med gult blinklys, når tavlen  

 undtagelsesvis - særlig på veje med tæt trafik - ikke umiddelbart kan  

 opfattes inden for en tilstrækkelig afstand.
 Der henvises i øvrigt til bestemmelserne vedrørende tavle A 17  

 (punkt 23).
N 17 Fodgængersøjle 183. Denne anvendes til at understrege fodgængerfeltets beliggenhed, hvor der er et særligt behov for dette.
Den anvendes ikke ved fodgængerfelter ved signalregulerede kryds.
Søjlen placeres under E 1 7 på samme stander.
S 18 Rumlestriber 184. Striberne kan være samlet i felter.
Striberne, der normalt er hævet over den øvrige belægning, må ikke kunne forveksles med eller sløre anden tværafmærkning.
S 21 Cykelfelt 185. Cykelfelt afmærkes, hvor der skønnes at være behov for at gøre opmærksom på konflikter mellem cyklister og bilister.
 Cykelfelt må ikke etableres for cyklister og knallertkørere, som har  

 ubetinget vigepligt eller højrevigepligt.
Cykelfelt afmærkes med bred punkteret linie frem til adskillelsen mellem  

 færdselsretningerne på den tværgående vej.
Såfremt den tværgående vej har en  

 kørebanebredde på under5,5 m, bør linien føres helt gennem krydset.
Kun  

 cykelfeltets venstre begrænsning afmærkes.
Linien udføres med 50 cm lange og  

 30 cm brede streger.
 V 21 Cykelsymbol afmærkes altid i feltet.
I mere komplicerede kryds kan linien føres helt gennem krydset, ligesom  

 cykelfeltets højre begrænsning kan afmærkes med bred punkteret linie.
Hvor  

 cykelfeltet til højre naturligt afgrænses af anden afmærkning, f.eks.  

 fodgængerfelt eller vigelinie, kan punkteret linie i feltets højre side  

 udelades.
186. I de mere komplicerede kryds kan hele cykelfeltet afmærkes  

 med blå farve som supplement til eller erstatning for afmærkning med bred  

 punkteret linie.
Denne afmærkning bør anvendes, hvor uheldsrisikoen for  

 cyklister og knallertkørere er særlig stor, f.eks. hvor disse føres  

 dobbeltrettet over en sidevej eller dobbeltrettet gennem et signalreguleret  

 kryds, eller hvor svingning i samme retning over stikrydsningen er tilladt  

 fra mere end een vognbane, eller hvor der ikke kan skaffes rimelig fri sigt  

 mellem kørebane og cykelsti før krydset.
Andre farver end blå anvendes ikke  

 til afmærkning af cykelfelter i kryds.
Hvis cykelfeltet ikke afmærkes med blå farve, har det den aktuelle  

 kørebanebelægnings farve.
Stibelægningen kan anvendes i cykelfeltet, hvis et  

 længere sammenhængende stisystem er udlagt med en specialbelægning, f.eks.  

 rød for at understrege stisystemets sammenhæng.
 Hvis stibelægningen føres igennem krydset, skal der afmærkes et cykelfelt  

 med bred punkteret linie og cykelsymbol.
1S 32 Bump 187. Afmærkningen skal anvendes ved bump.
Der kan anvendes to eller tre rækker af kvadratiske felter.
Kvadratsiden er 30-50 cm.
T.
Afmærkning for standsning og parkering Ad § 49 T 33 Parkeringsbås 188. Ved placering af parkeringsbåse skal der tages hensyn til den fare og  

 ulempe, som ind- og udkørsel i båsene frembyder for den kørende færdsel.
 Parkeringsbåse for køretøjer forsynet med invalideskilt udføres normalt i  

 3,5 meters bredde eller helt fri til den ene side for at sikre, at døren kan  

 åbnes helt.
T 61 og T 62 189. Gul afmærkning må kun benyttes til understregning, forlængelse eller afkortning af forbud efter færdselslovens § 29, og kun hvor der er et særligt færdselsmæssigt behov for det.
Hvor et standsnings- eller parkeringsforbud forlænges ved gul afmærkning,  

 skal også den forbudsstrækning, der er angivet i færdselsloven, afmærkes.
Det  

 er dog i almindelighed tilstrækkeligt, at den gule afmærkning føres hen til  

 fodgængerfelt, udkørsel fra cykelsti eller ejendom eller til hjørneafrunding  

 ved vejkryds.
Hvor to strækninger med standsnings- eller parkeringsforbud efter  

 færdselslovens § 29 ligger tæt ved siden af hinanden, skal begge strækninger  

 afmærkes, hvis det findes nødvendigt at afmærke den ene.
Afmærkes således  

 f.eks. et busstoppested, der ligger tæt ved et vejkryds, skal den gule  

 afmærkning fortsætte til hjørneafrundingen.
 Den gule afmærkning må ikke placeres til venstre for en kantlinie eller  

 erstatte denne, men kan f.eks. ved busstoppested på veje uden kantsten  

 anbringes umiddelbart til højre for kantlinien.
V.
Tekst og symboler på kørebanen m.m.
Ad § 50 V 11 Trekantsymbol og V 12 STOP 190. Symbolerne kan anvendes før kryds til supplering af den øvrige  

 afmærkning.
V 12 kan tillige anvendes før jernbaneoverkørsler til  

 supplering af den øvrige afmærkning.
Ved trekantsymbol skal afstanden til vigelinie anføres, hvis denne afstand  

 er mere end 50 m.
Ved STOP skal afstanden til stoplinien anføres, hvis denne  

 er mere end 10 m.
 Symbolerne anvendes normalt kun, hvor det ikke er muligt at anbringe  

 tavler på en sådan måde, at de i tilstrækkelig afstand umiddelbart fremtræder  

 tydeligt for de kørende.
V 15 Rutesymbol 191. Symbolet kan anvendes til supplering af vejvisningstavler, hvor disse alene ikke giver trafikanterne tilstrækkelig orientering.
V 21 Cykelsymbol 192. Bane, der er afgrænset med Q 46 i stedet for rabat, kantsten eller lignende, skal for at være cykelsti afmærkes med V 21 eller  

D 21. Symbol eller tavle skal placeres efter hvert vejkryds og i øvrigt med passende mellemrum.
Cykelsymbol skal anvendes ved afmærkning af S 21 Cykelfelt.
Det kan  

 tillige anvendes til at angive cyklisters og knallertkøreres placering i  

 vejkryds, især hvor denne afviger fra den placering, der er angivet i  

 færdselslovens § 49, stk. 3.
 V 21 kan suppleres med pil, der angiver de retninger som skal  

 følges af cyklister og knallertkørere, der har placeret sig ved symbolet.  

 Pilene skal være væsentlig mindre end de, der gælder for motorkørende.
V 23 Invalidesymbol 193. Der henvises til bemærkningerne til ad § 19, E 23 Vejledning for invalide (punkt 115).
V 33 Parkeringssymbol 194. Symbolet anvendes, hvor det i særlige tilfælde er nødvendigt at tydeliggøre, at arealet kan anvendes til parkering, f.eks. hvor en parkeringsbane kan forveksles med en svingbane eller anden særlig bane.
V 42 Bussymbol 195. Teksten »BUS« skal anføres i busbaner efter hvert vejkryds  

 og i øvrigt med passende mellemrum.
Signalanlæg Ad § 52 196. Signalernes placering, størrelse og lysstyrke skal være således, at  

 de umiddelbart kan opfattes af trafikanterne inden for en tilstrækkelig  

 afstand.
X.
Gadesignaler Ad §§ 53-54 197. Uden særlige signaltekniske foranstaltninger overfor risiko for fremkørsel mod rødt bør gadesignaler ikke etableres på veje med tilladt hastighed over 70 km/t.
 Gadesignaler anvendes i kryds, hvor trafikmængden på forskellige tider er  

 så stor, at der for de trafikanter, der har vigepligt, opstår urimelige  

 ventetider og kødannelser.
 Signalerne kan endvidere anvendes, hvorder ikke med anden afmærkning kan  

 opnåsen færdselssikkerhedsmæssig tilfredsstillende færdselsregulering.
 Endelig kan gadesignaler anvendes på vejstrækninger, der er for smalle til  

 mødende trafik.
Gadesignaler skal altid være i drift.
Når dette undtagelsesvis ikke er  

 tilfældet, skal de fjernes, tildækkes eller lysåbningerne forsynes med et  

 hvidt kryds.
Dette gælder også, når signaler på grund af kortvarige  

 driftsforstyrrelser er ude af funktion, hvis skaden ikke straks kan udbedres.
 Signalernes tidsintervaller skal være afpasset således, at en trafikstrøm  

 får rimelig tid til at forlade krydset, før det tillades en krydsende trafik  

 at køre frem.
Lyssignaler 198. Følgende tider skal overholdes med en tolerance på 5 pct.:
 De under punkt 1 og 2 angivne tider kan dog i særlige tilfælde f.eks. ved  

 glat føre forlænges til henholdsvis 2,5 sekunder og 5 sekunder.
 Ved gadesignaler, der reguleres i forbindelse med jernbaneoverkørsler, kan  

 disse tider afkortes ved togpassage.
Ad § 55 X 11 Hovedsignal 199. Hovedsignaler skal placeres således, at trafikanter, der kører mod  

 krydset, kan se mindst 2 signaler, hvoraf mindst et signal skal være placeret  

 således, at det under normale forhold ikke dækkes af forankørende eller  

 krydsende køretøjer.
 Trafikanter, der holder ved stoplinien, skal kunne se mindst et signal.
Der skal normalt anbringes et signal i højre vejside, medens et andet  

 signal skal placeres i venstre side efter krydset.
Ved vejstrækninger, der er  

 for smalle til mødende trafik, er et signal i højre vejside tilstrækkeligt.
X 12 Pilsignal 200. Pilsignal anvendes enten som 3-lyssignal eller som enkelt pil ved siden af tilsvarende farve i hovedsignalet. 3-lyssignal med pile anvendes, hvor trafikken i den pågældende retning ønskes reguleret selvstændigt.
Grøn pil anvendes kun, når der ved kørsel i pilens retning ikke forekommer krydsende færdsel.
 Rød pil kan anvendes til at forbyde kørsel i den pågældende retning.
 I særlige tilfælde kan der i anlæg, som reguleres i forbindelse med  

 jernbaneoverkørsel, anvendes rød pil, som kun tændes ved togpassage.
 Der må ikke anvendes kombinerede pile.
X 16 Cyklistsignal 201. Cyklistsignal må kun anvendes, hvor der er cykelsti.
Tavlen, der viser, at signalet gælder for cyklister, skal være belyst indefra.
X 18 Fodgængersignal 202. Fodgængersignal må kun anvendes ved afmærket fodgængerfelt, hvor der er signalregulering for den kørende færdsel.
X 19 Bussignal 203. Bussignal må kun anvendes, hvor busser kører i en busbane.
Lydsignaler Ad § 56 204. Lydsignaler anvendes ved fodgængerfelter, hvor der er et væsentligt  

 behov for særlig signalering for blinde eller svagtseende fodgængere.
 Lydimpulserne »gå« og »vent« vil normalt følge grønt  

 og rødt i tilsvarende fodgængersignal, eventuelt hovedsignal. »Gå«  

 må kun lyde, når der samtidigt er grønt i det tilsvarende fodgængersignal,  

 eventuelt hovedsignal.
Lydgiveren skal være placeret tæt ved fortovskanten, og alle lydgivere ved  

 samme fodgængerfelt skal være placeret på samme side af fodgængerfeltet.
Ved  

 opsætning af lydgivere for forskellige felter skal man nøje overveje  

 placeringen, således at misforståelser udelukkes.
Der skal altid være retningspile ved det aktuelle fodgængerfelt.  

 Retningspile placeres umiddelbart ved lydsignalet.
Retningspilene udformes i  

 relief på vandret underlag.
Pilespidserne opbygges af en eller to knopper i  

 yderligere hævet relief.
Umiddelbart ved retningspilene opsættes en trykknap  

 for blinde til anmeldelse for grønt lys/gå-signal.
Denne trykknap erstatter  

 ikke eventuelle trykknapper til anmeldelse af fodgængere.
Y.
Vognbanesignaler Ad § 57 Y 17 Vognbanesignal 205. Vognbanesignal anvendes til regulering af trafikretningen ved  

 reversible vognbaner.
Vognbanerne afstribes med dobbelte varslingslinier.
 Vognbanesignal kan endvidere benyttes til at lede trafikken ind i bestemte  

 vognbaner eller standse den.
 Anlæg med vognbanesignaler skal godkendes af Justitsministeriet.
Z.
Blinksignaler Ad § 58 Z 72 Rødt blinksignal 206. Rødt blinksignal ved jernbaneoverkørsler anvendes efter regler  

 fastsat af trafikministeren.
Ved oplukkelige broer anvendes to blinkende røde lys, der placeres ved  

 siden af hinanden og skiftevis tændes og slukkes.
Anden anvendelse af rødt  

 blinksignal skal godkendes af Justitsministeriet.
Z 93 Gult blinksignal 207. Gult blinksignal anvendes især ved vejarbejder og til afmærkning af genstande på vej.
Ved genstande uden for kørebanen anvendes dog N 46 Markeringslygter med fast eller blinkende hvidt lys.
 Gult blinksignal anvendes endvidere i særlige tilfælde ved afmærkning for  

 arbejdende skolepatruljer og ved fodgængerfelter, jf. bestemmelserne  

 vedrørende A 22 Børn (punkt 28) og S 17 Fodgængerfelt (punkt  

 182).
Z 95 Blåt blinksignal 208. Blåt blinksignal anvendes, hvor det skønnes nødvendigt at afmærke færdselsuheldssteder og brandsteder.
Uden for tættere bebygget område skal signalet opsættes ca. 200 m foran  

 farestedet.
Hvis der kun er eet signal til rådighed, kan det på veje med  

 dobbeltrettet færdsel opsættes umiddelbart ved farestedet, således at det kan  

 ses fra begge sider.
 Det blå blinksignal kan være monteret på et køretøj.
 Blinksignalet skal så vidt muligt suppleres med tavle A 99 Anden  

 fare med undertavle »Ulykke« eller »Brand«, der  

 opsættes ca. 150 m foran farestedet.
Ved farestedet kan tavle D 15 Påbudt passage opsættes for at  

 angive, til hvilken side farestedet skal passeres.
Passage til højre må kun  

 påbydes, hvor der ikke er modkørende færdsel på kørebanen til højre for  

 tavlen.
I særlige tilfælde kan tavle C 55 Lokal hastighedsbegrænsning med  

 teksten 20 km og undertavle 0-300 m eller tavle C 61 Standsning  

 forbudt med undertavle 0-500 m opsættes ved tavle A 99. Bortset  

 fra tavle D 15 opsættes blinksignal og tavler i højre vejside.
Inden  

 for tættere bebygget område kan de anførte opstillingssteder og afstande  

 ændres efter forholdene på stedet.
 Ikrafttrædelse m.v.
209. Cirkulæret finder anvendelse fra den 1. august 1992. Samtidig ophæves Justitsministeriets cirkulære af 14. oktober 1977.
