Landsskatteretskendelse af 27/11 2001 Klagen vedrører told- og skatteregionens afgørelse af 24. juli  

 1998, hvorved A A/S er blevet pålagt at efterbetale 837.340 kr. i  

 chokoladeafgift vedrørende perioden fra den 1. maj 1997 til 24. juli 1998,  

 som  

 konsekvens af at selskabet er anset uberettiget til fradrag efter  

 chokoladeafgiftslovens § 8, stk. 1, nr. 6 og nr. 7, for varer, der er taget  

 retur fra grossister mod godtgørelse af varernes pris fratrukket et gebyr, og  

 for varer som virksomheden har solgt ubeskattet til grossister og derefter  

 taget retur fra detailleddet mod fuld godtgørelse.
 Det fremgår af sagen at A A/S (herefter benævnt virksomheden),  

 der er en udleveringsvirksomhed registeret som oplagshaver i henhold til  

 chokoladeafgiftsloven, driver virksomhed med salg af chokolade- og  

 sukkervarer.
Det fremgår endvidere, at virksomheden som hovedregel sælger  

 varerne uden afgift til grossister og indkøbskæder, der er registreret efter  

 chokoladeafgiftsloven, og som videresælger varerne med afgift til egne eller  

 uafhængige detailforretninger.
Virksomheden har oprindelig over for den  

 stedlige told- og skatteregion oplyst, at ca. 10 % af virksomhedens omsætning  

 sælges i beskattet stand.
Under sagens behandling for Landsskatteretten har  

 virksomheden korrigeret den beskattede andel af virksomhedens salg til 13,28  

 %.  

 Virksomheden har også oplyst at af den øvrige del af salget, der sker uden at  

 virksomheden berigtiger chokoladeafgift, udgør 2,20 % salg til eksport, 49,80  

 %  

 salg til såkaldte kapitalkæder, der er karakteriseret ved at alle tilknyttede  

 detailbutikker ejes af kæden, og den resterede del salg til såkaldte frie  

 kæder.
Virksomheden fakturerer altid til grossisten uanset om der er tale om  

 salg til kapitalkæder eller frie kæder.
I nogle tilfælde leverer virksomheden  

 varerne til grossisten mens virksomheden i andre tilfælde, uanset om salget  

 er  

 faktureret til grossisten, leverer varerne direkte til de enkelte  

 detailbutikker, såkaldt direkte levering.
Af salget til frie kæder leveres  

 efter det oplyste 8,64 % af salget direkte til detailbutikkerne.
Samhandelsforholdet mellem virksomheden og dets kunder er  

 indrettet således, at virksomheden tilbyder at tage ikke salgsegnede varer,  

 som  

 f.eks. datokritiske varer eller beskadigede varer, retur både fra  

 grossisterne  

 og detailleddet og at ombytte dem med friske varer.
Ombytningsretten vedrører  

 således både varer, hvoraf virksomheden har betalt chokoladeafgiften som  

 varer,  

 hvor chokoladeafgiften er betalt af grossister eller indkøbskæder.
I detailleddet konstateres eventuelle datokritiske varer af  

 virksomhedens sælgere.
Såfremt en butik vælger at få varerne ombyttet,  

 udfærdiger sælgeren en ombytningsseddel, der sendes til virksomheden, hvor  

 den  

 fungerer som en intern ordre til lageret, en såkaldt plukseddel.  

 Ombytningsvaren fremsendes herefter til detailleddet uden om  

 grossisten/indkøbskæden, ligesom returvaren returneres til virksomheden uden  

 om  

 grossisten.
I relation til afgiftsregnskabet skelnes der for ombytningsvarer  

 fra detailleddet ikke mellem varer, der oprindeligt er blevet solgt af  

 virksomheden uden afgift eller med afgift.
I alle tilfælde udskrives således  

 til den enkelte butik i forbindelse med ombytning en særskilt faktura incl.  

 afgift på ombytningsvarer samt en kreditnota incl. afgift på returvarer.
På grossistniveau konstateres ikke salgsegnede varer af  

 virksomhedens key account managers, der tilsvarende tilbyder grossisten at  

 tage  

 sådanne varer retur, og herunder ombytte dem.
I de tilfælde hvor returvarer  

 oprindeligt har været solgt til grossisten med afgift udstedes ved  

 returnering  

 en kreditnota inkl. afgift.
Hvis varerne ombyttes med nye varer udstedes  

 kreditnota inkl. afgift og faktura inkl. afgift.
Når grossisterne returnerer eller får ombyttet varer, opkræver  

 virksomheden hos grossisten 10 % af det oprindelige fakturabeløb ved  

 modregning  

 på den i forbindelse med returneringen udstedte kreditnota.
Dette beløb, der  

 af  

 virksomheden opkræves som administrationsgebyr, er efter det oplyste opgjort  

 efter et skøn over de omkostninger til modtagelse, sortering, sagsbehandling  

 m.v., som påføres selskabet i forbindelse med returneringen.
I ingen tilfælde  

 afkræves et tilsvarende gebyr ved returneringen eller ombytning hos  

 detailleddet.
Alle de varer, som virksomheden i den omhandlede periode tog  

 retur fra enten grossister eller detailleddet, og som ikke kunne gensælges,  

 blev sendt til forbrændingen og destrueret.
Forud for fremsendelsen til  

 forbrændingen indgav virksomheden anmodning om tilladelse til destruktion til  

 den stedlige told- og skatteregion.
Virksomheden har fremlagt kopi af virksomhedens  

 destruktionsanmodninger, på hvilke virksomheden har angivet varens art,  

 mængde  

 samt årsag, sted og dato for destruktion.
I told- og skatteregionens  

 påtegning  

 på anmodningerne er i første to angivet, at varerne kan fraskrives  

 lagerregnskabet, medens denne passage er udeladt i de fire sidste  

 påtegninger.  

 Virksomheden har oplyst, at indtil 6. juni 1997 er alle anmodninger om  

 tilladelse til destruktion givet påtegning om, at det destruerede kan  

 fraskrives lagerregnskabet.
Virksomheden har endvidere oplyst, at det var  

 synligt, at de varer, der skulle destrueres, kom fra detailhandelen, idet  

 returvarerne var hældt ned i åbne kasser ofte i løse og åbne kartoner.  

 Endvidere var varerne ofte forsynet med prismærker fra den enkelte butik.
Virksomheden har i den omhandlede periode ved opgørelse af  

 chokoladeafgiftstilsvaret foretaget fradrag for vægten af de varer, der blev  

 returneret til virksomheden, uanset om der var tale om varer, som  

 virksomheden  

 oprindeligt havde solgt i afgiftsberigtiget stand eller uden afgift.
Varerne  

 er  

 herefter tilskrevet lagerregnskabet for ikke afgiftsberigtigede varer.
De  

 varer, virksomheden gav i bytte for returnerede varer, er medtaget ved  

 opgørelsen af den afgiftspligtige vægt.
Ved destruktion af returvarerne er  

 disse fraskrevet lagerregnskabet for ikke afgiftsberigtigede varer.
Virksomhedens repræsentant har oplyst, at denne fremgangsmåde er  

 kutyme i chokoladebranchen, og at den som sådan har været fulgt af  

 virksomheden  

 og stort set alle andre lignende virksomheder i op til 30 år.
Endvidere er  

 oplyst, at virksomheden i 1993 indførte et nyt EDB-system omfattende bl.a.  

 lager- og afgiftsregnskaber, og at dette forud for dets iværksættelse blev  

 drøftet og godkendt af den stedlige told- og skatteregion, bl.a. fordi  

 regionen  

 havde stillet krav til en speciel lageropgørelsesmetode.
 Told- og skatteregionen har ved den påklagede afgørelse forhøjet  

 virksomhedens chokoladeafgiftstilsvar for den omhandlede periode med i alt  

 837.340  

 kr.
 Forhøjelsen er opdelt i 2 såkaldte fejltyper.
Som fejltype 1 er betegnet det forhold, at virksomheden, for  

 så vidt angår returvarer, der oprindeligt er solgt af virksomheden med  

 afgift,  

 ikke har foretaget fuld godtgørelse af varens pris.
Forhøjelsen vedrørende  

 dette punkt udgør 14.207 kr.
Told- og skatteregionen har som begrundelse for denne del af  

 forhøjelsen henvist til chokoladeafgiftslovens § 8, stk. 1, nr. 7, hvorefter  

 der er fradrag i den afgiftspligtige vægt for varer, der returneres til  

 virksomheden, såfremt køberen godtgøres varens pris indbefattet afgift.
Told-  

 og skatteregionen har anført, at bestemmelsen må forstås således, at der skal  

 være tale om godtgørelse af varens oprindelige fulde pris.
Da virksomheden på  

 kreditnotaen foretager fradrag for det såkaldte administrationsgebyr, er  

 betingelsen for fradrag efter § 8, stk. 1, nr. 7 ikke opfyldt.
Den øvrige del af forhøjelsen, betegnet som fejltype 2, på i  

 alt 823.133 kr., skyldes, at virksomheden ikke er anset for berettiget til  

 fradrag i opgørelsen af afgiftstilsvaret for returvarer, der ikke oprindelig  

 er  

 afgiftsberigtiget af virksomheden.
Ved opgørelsen af denne del af forhøjelsen  

 har told- og skatteregionen forudsat, at 10 % af de returnerede varer  

 oprindeligt har været solgt af virksomheden i afgiftsberigtiget stand.
Der er  

 derfor godkendt fradrag i afgiftstilsvaret for 10 % af de returnerede varer.  

 Told- og skatteregionen har dog under sagens behandling for Landsskatteretten  

 på baggrund af virksomhedens oplysninger om fordelingen af omsætningen på af  

 virksomheden afgiftsberigtigede varer og ikke-afgiftsberigtigede varer,  

 tiltrådt, at der ved opgørelsen af afgiftstilsvaret  

    

 på dette punkt skal ske fradrag for 13,28 %.  

 Told- og skatteregionen har ved opgørelsen af afgiftstilsvaret for 1997  

 anvendt  

 den dagældende chokoladeafgiftssats på 12,50 kr. pr. kg. og for 1998 den  

 dagældende takst på 14,20 kr.
Der er som begrundelse for denne del af forhøjelsen henvist til,  

 at der ikke efter chokoladeafgiftsloven er adgang til fradrag for varer, der  

 hos detailhandlere er blevet usælgelig.
Adgangen til fradrag i  

 afgiftsopgørelsen for returvarer gælder således varer, der allerede ved  

 udleveringen af varen var fejlbehæftet, eller som var udleveret ved en  

 fejltagelse.
Endvidere er der henvist til, at virksomheden ikke er den, der  

 har  

 afregnet afgiften af de senere returnerede varer.
Varen skal således efter  

 chokoladeafgiftslovens § 8, stk. 1, nr. 7 være returneret fra køberen.
Dette  

 er  

 ikke sket i dette tilfælde, hvor virksomheden har solgt varerne uden afgift  

 til  

 grossister m.v., der herefter har videresolgt varen med afgift til sine  

 kunder.
Virksomhedens repræsentant har over for Landsskatteretten  

 principalt nedlagt påstand om nedsættelse af afgiftstilsvaret med den  

 foretagne  

 forhøjelse.
Subsidiært er der nedlagt påstand om nedsættelse af det opgjorte  

 afgiftstilsvar vedrørende fejltype 2 til 301.587,96.
Til støtte for den principale påstand er det vedrørende den  

 forhøjelse, der er betegnet som fejltype 1 gjort gældende, at der  

 ikke i lovteksten  

 er grundlag for at antage, at der skal være tale om godtgørelse af den fulde  

 pris.
Dette fremgår alene af den til chokoladeafgiftsloven udstedte  

 vejledning,  

 men da det heri anførte ikke har støtte i lovens tekst, er der ikke fornøden  

 hjemmel til at opstille et sådant krav.
Endvidere kunne virksomheden lige så  

 vel have godtgjort kunden den fulde pris, og herefter særskilt opkrævet et  

 administrationsgebyr.
Det forhold, at gebyret er opkrævet via kreditnotaen  

 kan  

 ikke medføre, at returvarerne ikke kan fradrages i afgiftsregnskabet.
Vedrørende den som fejltype 2 benævnte forhøjelse, har  

 repræsentanten gjort gældende, at det er ulovhjemlet, når told- og  

 skatteregionen antager, at det er en betingelse efter chokoladeafgiftslovens  

 §  

 8, stk. 1, nr. 7, om fradrag for returvarer, at returneringen skyldes  

 oprindelige mangler eller fejlleverancer.
Det fremgår hverken af lovteksten  

 eller af vejledningen.
Endvidere er der ikke grundlag for at antage, at  

 retten  

 til fradrag i opgørelsen af den afgiftspligtige vægt for returvarer er  

 betinget  

 af, at varen returneres fra virksomhedens umiddelbare kunde, ligesom det ikke  

 kan antages at være en betingelse for fradrag, at virksomheden oprindelig  

 selv  

 har afregnet afgiften af de varer, der returneres.
Endvidere er forholdet  

 det,  

 at virksomheden har solgt varerne til butikskæder, som har solgt dem videre  

 til  

 egne detailbutikker.
Disse butikker er derfor også virksomhedens kunder, og  

 betingelsen om, at varerne skal være returneret fra virksomhedens kunder er  

 derfor rent faktisk opfyldt.
Repræsentanten har endvidere henvist til, at det  

 vil være provenuneutralt for staten, om virksomheden får lov til at fradrage  

 de  

 omhandlede returvarer i afgiftsregnskabet eller om de grossister/butikskæder,  

 som virksomheden har solgt varerne til, får lov til at gøre det.
Det vil kun  

 medføre forøget administration, hvis detailbutikkerne skal returnere varerne  

 til deres leverandør og i forbindelse hermed opnå en kreditnota fra denne  

 leverandør og herefter få ombytningsvaren fra virksomheden.
Repræsentanten  

 har  

 henvist til, at det af forarbejderne til chokoladeafgiftsloven fremgår, at  

 formålet med at opkræve afgiften efter vægt, og ikke som tidligere af både  

 vægt  

 og værdi, netop var at ændre den administrative byrde for virksomhederne.
For  

 virksomheden har den valgte fremgangsmåde således alene haft til formål at  

 sikre en så enkel administrativ procedure som mulig.
Endvidere har det været  

 afgørende, at proceduren opfyldte lovens betingelser, nemlig afregning af  

 chokoladeafgiften over for staten, og at afgiften blev viderefaktureret,  

 således at det var forbrugeren, der i sidste ende betalte afgiften.
Det er  

 således ikke i overensstemmelse med chokoladeafgiftsloven, når myndighederne  

 nu  

 forsøger at fastsætte en mere administrativ byrdefuld fremgangsmåde, for at  

 virksomheden kan få refusion af chokoladeafgiften.
En afgørelse om, at  

 virksomheden ikke er berettiget til fradrag vil endvidere være i strid med  

 chokoladeafgiftslovens formål, idet det fremgår af lovens forarbejder, at  

 loven  

 er en forbrugsafgiftslov, og at loven derfor har som formål at forbrugeren  

 skal  

 bære afgiften.
I modsætning hertil er den en konsekvens af den påklagede  

 afgørelse at virksomheden kommer til at bære afgiften.
En sådan afgørelse vil  

 derudover være i direkte strid med EF-domstolens dom i sag C-317/94   

 Elida  

 Gibbs, jf. bl.a. dennes præmis 19, 24, 31 og 34, og det anførte i  

 momsvejledningen 2000, side 143. Af denne dom og det anførte sted i  

 momsvejledningen fremgår således også, at den af virksomheden anvendte  

 fremgangsmåde godkendes i momsmæssig henseende.
Det vil være overraskende og  

 ulogisk, hvis der findes at gælde et andet resultat for chokoladeafgift.
En afgørelse som den påklagede vil endvidere fordre at  

 virksomheden fremover ændrer samhandelsvilkårene, og dette vil det ikke være  

 muligt at få virksomhedens samhandelspartnere til at acceptere.
Derudover vil  

 virksomheden dog, selv hvis man forudsætter at alene grossisterne har  

 fradragsret i forbindelse med den omhandlede returnering, have ret til at  

 indtræde i grossisternes krav på fradrag.
Repræsentanten har endvidere henvist til, at det hverken af  

 chokoladeafgiftsloven eller af vejledningen til denne fremgår, hvorledes den  

 praktiske administration af chokoladeafgiftsloven på dette punkt skal  

 foretages.
Der må derfor være overladt virksomheden, grossisterne og  

 detailleddet et vist spillerum til at fastsætte en praktisk, hensigtsmæssig  

 administrativ fremgangsmåde for opkrævning af chokoladeafgiften, når blot det  

 sikres, at staten modtager chokoladeafgift af alle varer, der forbruges.  

 Manglende anvisning af en detaljeret fremgangsmåde, der skal anvendes, må  

 komme  

 virksomheden til gode, da Told- og Skattestyrelsen har haft rig lejlighed til  

 at anvise en mere detaljeret fremgangsmåde, som virksomhederne så kunne  

 følge.  

 Da Told- og Skattestyrelsen ikke har gjort det, må det den af virksomheden  

 anvendte procedure accepteres, indtil Told- og Skattestyrelsen selv giver en  

 mere detaljeret anvisning, som virksomhederne har en passende tid til at  

 indrette sig på, og som derfor kun skal have fremadrettet virkning.
Vedrørende den af virksomheden fulgte fremgangsmåde har  

 repræsentanten yderligere anført, at denne fremgangsmåde er udtryk for en  

 branchekutyme, der følges af så godt som alle chokoladevirksomheder, og at  

 fremgangsmåden som sådan også har været godkendt af told og skat i op til 30  

 år.
Virksomheden har haft en retsbeskyttet forventning om, at den af  

 virksomheden anvendte procedure var godkendt af myndighederne, og at  

 myndigheder derfor ikke er berettiget til efteropkræve den omhandlede afgift.  

 Den stedlige told- og skatteregion har derudover godkendt samtlige af  

 virksomhedens destruktionsanmodninger fra 1985 og til og med marts 1998 med  

 påtegning om, at de destruerede varer kunne fraskrives lagerregnskabet.
Told-  

 og skatteregionen må hermed forudsætningsvis have godkendt, at der var tale  

 om  

 varer, som afgiftsmæssigt skulle indgå på virksomhedens lager af ikke  

 afgiftsbelagte varer.
Hvis det dengang havde været told- og skatteregionens  

 opfattelse, at disse varer slet ikke skulle indgå i lagerregnskabet for ikke  

 afgiftsberigtigede varer efter § 6, var det slet ikke fornødent at godkende  

 destruktionsanmodningerne.
Det må have stået told- og skatteregionen klart,  

 at  

 der i vidt omfang var tale om returvarer, der havde været ude i  

 detailhandelen,  

 eftersom varerne f.eks. ofte var prismærkede.
Det ville selv sagt ikke være  

 tilfældet for varer fra virksomheden, som aldrig havde været ude i handel.  

 Regionen har efter marts 1998 fortsat godkendt virksomhedens destruktioner,  

 dog  

 blot uden bemærkningen om at varerne kan fraskrives lagerregnskabet.
Såfremt  

 ændringer af tilladelserne formulering måtte være udtryk for en  

 praksisændring,  

 kan denne ikke have retsvirkning for virksomheden, da regionen ikke kan anses  

 i  

 givet fald at have vejledt tilstrækkeligt herom blot ved udeladelsen af denne  

 passus.
Der henvises i denne sammenhæng til forvaltningslovens § 7, til den  

 kommenterede forvaltningslov side 204-207, og i det hele til TfS 96.654,  

 96.642  

 og 98.957. Vedrørende princippet om berettiget forventning har repræsentanten  

 endvidere henvist til Retssikkerhedsudvalgets betænkning fra 1996 herom.  

 Repræsentanten henviste derudover til, at told- og skatteregionen var med til  

 at drøfte og efterfølgende godkendte virksomhedens nye EDB-system, da dette  

 blev iværksat i 1993, og at der derudover løbende har været kontakt mellem  

 virksomheden og regionen.
 En afgørelse hvorefter virksomheden ikke anses berettiget til  

 fradrag i forbindelse med den omhandlede ombytning vil også stride med  

 lighedsprincippet og være konkurrenceforvridende, idet det repræsentanten  

 bekendt kun er en region der har nægtet virksomheden sådant fradrag, uanset  

 virksomhedens fremgangsmåde benyttes af stort set alle virksomheder i hele  

 landet.
Til støtte for den subsidiære påstand er der gjort gældende, at  

 der ved opgørelsen af tilsvaret vedrørende fejltype 2 for det  

 første skal  

 nedsættes til 766.229,27 kr., idet der skal tages hensyn til, at 13,28 % af  

 virksomhedens omsætning vedrører varer, der er solgt med afgift.
Endvidere  

 skal  

 der herved tages hensyn til, at det opgjorte tilsvar for 1998 vedrører varer,  

 der oprindelig er solgt i 1997, hvor afgiften udgjorde 12,50 kr. pr. kg.
For  

 det andet skal der ske yderligere nedsættelse af tilsvaret med 464.641,61  

 kr.,  

 opgjort som den del af salget der er sket til kapitalkæder, til frie kæder  

 med  

 direkte levering og til eksport.
Til støtte for reduktionen for så vidt angår  

 salget til kapitalkæder er det gjort gældende, at der er tale om salg til  

 grossister/kæder, der selv ejer de butikker, som varerne er returneret fra,  

 hvorfor det er den samme juridiske enhed, som virksomheden har solgt varen  

 til,  

 der også returnerer varen.
Vedrørende disse returneringer er der derfor tale  

 om  

 returnering fra virksomhedens kunde.
Til støtte for reduktionen for så vidt  

 angår den del af salget til frie kæder, hvor der er sket direkte levering, er  

 gjort gældende, at de enkelte butikker som virksomheden har leveret direkte  

 til, må anses som virksomhedens kunder, således at varerne også i disse  

 tilfælde er returneret direkte fra kunden.
For så vidt angår salget til  

 eksport  

 er gjort gældende, at der i disse tilfælde ikke har bestået nogen  

 ombytningsret, hvorfor der selvsagt skal ske reduktion for denne del af  

 salget.
Told- og Skattestyrelsen har indstillet den påklagede afgørelse  

 stadfæstet, idet styrelsen dog har tiltrådt told- og skatteregionens  

 indstilling om nedsættelse af afgiftstilsvaret vedrørende fejltype  

 2,  

 således, at der ved opgørelsen af tilsvaret foretages en regulering for, at  

 13,28 % af de returnerede varer vedrører afgiftsbelagte varer.
Vedrørende  

 fejltype 2- situationen har styrelsen  

    

 anført, at beskattede varer efter loven kun kan vende tilbage til den  

 registrerede virksomhed der har afgiftsberigtiget varerne med  

 afgiftsgodtgørelse  

 efter lovens § 8, stk. 1, nr. 7. Når varer som i den omhandlede situation  

 returneres til en anden virksomhed end den der har afgiftsberigtiget varerne,  

 har varerne karakter af allerede beskattede varer, og afgiften kan derfor  

 ikke  

 ved tilgangen til denne virksomhed godtgøres virksomheden.
Varernes status  

 som  

 beskattede varer opretholdes herefter uændret, og sådanne varer som  

 virksomheden vil videresælge eller destruere, er ikke omfattet af  

 virksomhedens  

 chokoladeafgiftsregistrering hos Told og Skat, men skal naturligvis holdes  

 adskilt fra de ubeskattede varer i medfør af chokoladeafgiftslovens § 12.  

 Styrelsen har endvidere anført at den påklagede afgørelse ikke er udtryk for  

 en  

 praksisændring. Årsagen til at regionen havde ændret ordlyden af  

 destruktionstilladelserne var, at regionen i 1998 fik mistanke om, at  

 betingelserne for fradraget i det konkrete tilfælde ikke var opfyldt, og det  

 må  

 have været klart for virksomheden, at tilladelserne var således betinget.
 Landsskatteretten  

 udtaler:
 Virksomheden er registreringspligtig efter  

 chokoladeafgiftslovens § 3, stk. 1.
Efter chokoladeafgiftslovens § 6, stk. 1, opgøres den  

 afgiftspligtige vægt for en afgiftsperiode for sådanne virksomheden på  

 grundlag  

 af udleveringen fra virksomhedens godkendte lokaler i periode af varer, som  

 er  

 fremstillet af virksomheden eller tilført virksomheden efter § 5, uden at  

 afgiften er berigtiget.
Såfremt den tilstedeværende beholdning af varer, der  

 er  

 fremstillet af virksomheden eller tilført denne til videresalg, er mindre end  

 forskellen mellem mængden af de fremstillede varer eller således tilførte  

 varer  

 og mængden af de udleverede varer, medregnes det manglende kvantum i  

 udleveringen.
 Efter chokoladeafgiftslovens § 8, stk. 1, kan der i den  

 afgiftspligtige vægt opgjort efter § 6 fradrages bl.a. varer, der leveres til  

 en anden registreret virksomhed (nr. 1), varer, der på grund af beskadigelse  

 eller lignende er blevet uanvendelige, varer, der er gået tabt ved indbrud,  

 brand eller forlis (nr. 6), samt varer, der returneres til virksomheden,  

 såfremt køberen godtgøres varens pris indbefattet afgiften (nr. 7).
 Efter chokoladeafgiftslovens § 12, stk. 3, skal virksomheder,  

 der opgør den afgiftspligtige vægt efter lovens § 6, lagermæssigt holde  

 varer,  

 som den modtager, uden at afgiften er berigtiget,  

    

 adskilt fra virksomhedens beholdning af  

 varer, hvoraf afgiften er berigtiget.
Vedrørende den som fejltype 1 i den påklagede afgørelse  

 benævnte forhøjelse lægger Landsskatteretten til grund, at der er tale om  

 varer, som er indgået i den afgiftspligtige vægt efter chokoladeafgiftslovens  

 §  

 6 for virksomheden, og som virksomheden derfor oprindeligt har afregnet  

 afgift  

 af.
Efter chokoladeafgiftslovens § 8, stk. 1, nr. 7, er det en betingelse for  

 fradrag i den afgiftspligtige vægt, at køberen godtgøres varens pris  

 indbefattet afgiften.
Landsskatteretten finder, at dette må forstås som den  

 pris, hvortil virksomheden har solgt varen til køberen indbefattet afgiften.  

 Da  

 det fremgår, at virksomheden i disse tilfælde alene godtgør køberen 90 % af  

 varens oprindelige pris, idet der foretages fradrag for et  

 administrationsgebyr  

 på 10 %, finder retten ikke, at betingelserne i chokoladeafgiftslovens § 8,  

 stk. 1, nr. 7 er opfyldt.
Retten finder derfor, at det er med rette, at  

 virksomheden ikke er anset for berettiget til at foretage fradrag i  

 opgørelsen  

 af den afgiftspligtige vægt for så vidt angår sådanne returneringer.
Den  

 påklagede afgørelse stadfæstes derfor på dette punkt.
For så vidt angår den som fejltype 2 i den påklagede afgørelse  

 benævnte forhøjelse lægger Landsskatteretten til grund, at der for så vidt  

 angår de oprindeligt solgte varer er tale om leveringer til andre  

 registrerede  

 virksomheder som nævnt i chokoladeafgiftslovens § 8, stk. 1, nr. 1, og at  

 virksomheden har foretaget fradrag i den afgiftspligtige vægt for disse  

 leverancer  

 efter denne bestemmelse.
Disse leverancer er derfor ikke afgiftsberigtiget af  

 virksomheden.
Da det må antages, at være en forudsætning for anvendelsen af §  

 8, stk. 1, nr. 7, at der er tale om returnering af varer, som virksomheden  

 har  

 solgt i afgiftsberigtiget stand, findes det at være med rette, at  

 virksomheden  

 ikke er anset for berettiget til fradrag i opgørelsen af den afgiftspligtige  

 vægt efter § 6, af returnerede varer, som virksomheden ikke oprindelig har  

 afgiftsberigtiget.
Disse varer skulle således af virksomheden i  

 overensstemmelse med chokoladeafgiftslovens § 12, stk. 3, have været holdt  

 adskilt fra virksomhedens øvrige varer, og kunne have været videresolgt af  

 virksomheden uden yderligere afgift.
I det omfang virksomheden har destrueret  

 disse  

 varer, er dette uden betydning for opgørelsen af chokoladeafgiftstilsvaret  

 som  

 opgjort efter § 6. Landsskatteretten finder ikke, at det ved fortolkningen af  

 chokoladeafgiftsloven kan tillægges vægt, om en anden fremgangsmåde end den,  

 der må udledes af loven, eventuelt provenumæssigt måtte føre til samme  

 resultat.
Retten kan derfor i princippet tiltræde den af myndighederne i  

 nærværende sag trufne afgørelse.
Landsskatteretten finder imidlertid, at der i den periode som  

 efteropkrævningen vedrører, i relation til den såkaldte fejltype  

 2-situation,  

 må anses at have bestået betydelig tvivl hos såvel myndighederne som  

 virksomhederne om, hvorledes chokoladeafgiftspligtige virksomheder i henhold  

 til chokoladeafgiftsloven skulle føre afgifts- og lagerregnskaber i  

 forbindelse  

 med returnering og ombytning i situationer som den omhandlede.
Den af  

 virksomheden gennem et langt tidsrum anvendte fremgangsmåde er først  

 berigtiget  

 af myndighederne ved afgørelsen i nærværende sag.
Henset hertil og under  

 hensyn  

 til bl.a. de foreliggende destruktionsgodkendelser finder Landsskatteretten,  

 at  

 virksomheden har været berettiget til at gå ud fra, at den af denne valgte  

 fremgangsmåde var korrekt.
Da virksomheden endvidere kunne have disponeret på  

 en måde, hvorved der var opnået fradrag for returvarer, finder retten under  

 disse omstændigheder ikke fornødent grundlag for efteropkrævning for den her  

 omhandlede periode.
Med denne begrundelse og for så vidt angår den til  

 fejltype 2 relaterede del af den påklagede afgørelse vil denne  

 forhøjelse  

 være at frafalde.
