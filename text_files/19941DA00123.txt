Nr BTB 123 Betænkning over Forslag til folketingsbeslutning om udsættelse af  

 stillingtagen til planen for en styrkelse af Folketingets arbejde   

 Nr B 123 1994-95, 1. samling Afgivet af Udvalget for Forretningsordenen Afgivet: 19950602 Udvalget har behandlet beslutningsforslaget i et møde.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) beslutningsforslaget til forkastelse .
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller beslutningsforslaget  

 til vedtagelse .
Mindretallet bebrejder flertallet at gennemføre en plan, som berører  

 næsten alle, der færdes på Christiansborg, uden en forudgående analyse af og  

 debat om de lokalemæssige forudsætninger for planens gennemførelse, som let  

 løber op i investeringsudgifter på over 1 mia. kr.
Mindretallet er af den  

 opfattelse, at Folketinget skal være på Christiansborg, men nærer en frygt  

 for, at planens gennemførelse vil presse folketingsmedlemmer ud af  

 Christiansborg.
