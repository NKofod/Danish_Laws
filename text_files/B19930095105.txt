 I medfør af § 1, § 4, stk. 1, § 5, § 22 og § 24 i lov nr. 414 af 13. juni  

 1990 om administration af Det Europæiske Økonomiske Fællesskabs forordninger  

 om markedsordninger for landbrugsvarer m.v., § 1, § 2, stk. 1 og § 3 i lov  

 nr. 343 af 25. maj 1990 om administration af De Europæiske Fællesskabers  

 retsakter om levnedsmidler m.m. og § 7, stk. 4, § 11 b, § 18, stk. 1, og §  

 28, stk. 5, i lov om kvalitetskontrol med fisk og fiskevarer, jf.  

 lovbekendtgørelse nr. 649 af 4. august 1993, og efter aftale med  

 fiskeriministeren og sundhedsministeren fastsættes:
 § 1.  Bekendtgørelsen omfatter ud over  

 landbrugsprodukter og levnedsmidler, som hører under Landbrugsministeriets  

 forretningsområde, også de levnedsmidler, der reguleres af:
 Stk. 2.  På Landbrugsministeriets forretningsområde  

 varetages administrationen af bekendtgørelsen af Landbrugsministeriet,  

 Slotsholmsgade 10, 1216 København K.
 Stk. 3.  På Sundhedsministeriets forretningsområde  

 varetages administrationen af bekendtgørelsen af Levnedsmiddelstyrelsen,  

 Mørkhøj Bygade 19, 2860 Søborg.
 Stk. 4.  På Fiskeriministeriets forretningsområde  

 varetages administrationen af bekendtgørelsen af Fiskeriministeriet,  

 Stormgade 2, 1470 København K.
 § 2.  Ansøgning om registrering af en  

 oprindelsesbetegnelse eller en geografisk betegnelse i henhold til Rådets  

 forordning (EØF) nr. 2081/92 af 14. juli 1992 om beskyttelse af geografiske  

 betegnelser og oprindelsesbetegnelser for landbrugsprodukter og levnedsmidler  

 (* 2) skal indsendes til den myndighed, hvorunder det pågældende  

 landbrugsprodukt eller levnedsmiddel hører i henhold til § 1.
 Stk. 2.  Ansøgning om registrering i henhold til stk. 1  

 kan kun indgives af sammenslutninger, som defineret i artikel 5, stk. 1, 2.  

 afsnit, i Rådets forordning (EØF) nr. 2081/92, samt af en fysisk eller  

 juridisk person, som opfylder de i art. 1 i Kommissionens forordning (EØF)  

 nr. 2037/93 af 27. juli 1993 om gennemførelsesbestemmelser til Rådets  

 forordning (EØF) nr. 2081/92 (* 3) fastsatte betingelser.
Stk. 3.  Ansøgningen skal indeholde de ifølge artikel 5  

 i Rådets forordning (EØF) nr. 2081/92 krævede oplysninger, og det som bilag 1  

 optrykte skema skal være vedlagt i udfyldt stand.
Det skal desuden af  

 ansøgningen fremgå, om der søges om beskyttelse af en oprindelsesbetegnelse  

 eller af en geografisk betegnelse.
 § 3.  For ansøgninger om ændring af en  

 varespecifikation i henhold til art. 9 i Rådets forordning (EØF) nr. 2081/92  

 finder § 2 tilsvarende anvendelse.
 § 4.  Ansøgning om registrering af et  

 landbrugsprodukts eller levnedsmiddels særlige karakteristika i henhold til  

 Rådets forordning (EØF) nr. 2082/92 af 14. juli 1992 om  

 specificitetsattestering af landbrugsprodukter og levnedsmidler (* 4) skal  

 indsendes til den myndighed, hvorunder det pågældende landbrugsprodukt eller  

 levnedsmiddel hører i henhold til § 1.
 Stk. 2.  Kun sammenslutninger, som defineret i artikel  

 2, nr. 2, i Rådets forordning (EØF) nr. 2082/92, kan ansøge om en sådan  

 registrering.
 Stk. 3.  Ansøgningen skal indeholde alle de oplysninger,  

 som er nødvendige for at afgøre, om kravene i artiklerne 4, 5 og 6 i Rådets  

 forordning (EØF) nr. 2082/92 er opfyldt, og det som bilag 2 optrykte skema  

 skal være vedlagt i udfyldt stand.
 Stk. 4.  Ønskes navnet som sådant forbeholdt i henhold  

 til artikel 13, stk. 2, i forordning (EØF) nr. 2082/92, skal dette fremgå af  

 ansøgningen, og ansøgningen skal indeholde en erklæring om, at navnet, såvidt  

 det er ansøgeren bekendt, ikke anvendes lovligt i Danmark for lignende  

 landbrugsprodukter eller levnedsmidler.
 § 5.  For ansøgninger om ændring af en  

 varespecifikation i henhold til artikel 11, stk. 1, i Rådets forordning (EØF)  

 nr. 2082/92 finder § 4 tilsvarende anvendelse.
 § 6.  Ansøgning fra private om godkendelse som  

 kontrolorgan i henhold til art. 10 i Rådets forordning (EØF) nr. 2081/92  

 eller art. 14 i Rådets forordning (EØF) nr. 2082/92 skal indsendes til den  

 myndighed, hvorunder det landbrugsprodukt eller levnedsmiddel, hvormed der  

 skal føres kontrol, hører i henhold til § 1.
 Stk. 2.  Ansøgningen i henhold til stk. 1 skal indeholde  

 dokumentation for, at betingelserne for godkendelse som kontrolorgan i  

 henhold til art. 10, stk. 2 og 3, i Rådets forordning (EØF) nr. 2081/92 eller  

 art. 14, stk. 2 og 3, i Rådets forordning (EØF) nr. 2082/92 er opfyldt.  

 Ansøgningen skal tillige indeholde oplysning om de områder, for hvilke der  

 søges om godkendelse som kontrolorgan.
 Stk. 3.  Godkendte private kontrolorganer og udpegede  

 offentlige kontrolmyndigheder optages på en fortegnelse, som kan rekvireres  

 fra Landbrugsministeriet, Sundhedsministeriet og Fiskeriministeriet.
 § 7.  Enhver producent, som opfylder kravene i Rådets  

 forordning (EØF) nr. 2081/92 eller Rådets forordning (EØF) nr. 2082/92, skal  

 kunne anvende den særlige kontrolordning, som i henhold til forordningerne  

 udføres af de i § 6 nævnte godkendte private kontrolorganer eller udpegede  

 offentlige kontrolmyndigheder.
 Stk. 2.  Omkostningerne ved den særlige kontrol i  

 henhold til de i stk. 1 nævnte forordninger påhviler henholdsvis brugerne af  

 en beskyttet betegnelse og de producenter, der anvender en  

 specificitetsattestering.
 § 8.  Har Kommissionen for De Europæiske Fællesskaber  

 offentliggjort en ansøgning i henhold til enten artikel 6, stk. 2, i Rådets  

 forordning (EØF) nr. 2081/92 eller artikel 8, stk. 1, andet led, i rådets  

 forordning (EØF) nr. 2082/92, kan enhver ved henvendelse til den myndighed,  

 hvorunder det pågældende landbrugsprodukt eller levnedsmiddel hører i henhold  

 til § 1, få oplyst, hvorledes der kan opnås aktindsigt i denne ansøgning.
 § 9.  Indsigelser i henhold til artikel 7, stk. 3, i  

 Rådets forordning (EØF) nr. 2081/92 og artikel 8, stk. 3, i Rådets forordning  

 (EØF) nr. 2082/92 mod de i § 8 nævnte ansøgninger om registrering skal  

 indsendes til den myndighed, hvorunder det pågældende landbrugsprodukt eller  

 levnedsmiddel hører i henhold til § 1.
 § 10.  Det er ikke tilladt at anvende varebetegnelser,  

 som kan forveksles med registrerede navne, der er forbeholdt bestemte  

 produkter i henhold til art. 13, stk. 2, i rådets forordning (EØF) nr.  

 2082/92.
 Stk. 2.  Enhver form for misbrug eller vildledende  

 anvendelse af den i art. 15, stk. 1, i Rådets forordning (EØF) nr. 2082/92  

 omhandlede angivelse og af det art. 12, i Rådets forordning (EØF) nr. 2082/92  

 omhandlede EF-symbol er ikke tilladt.
 § 11.  Afgørelser, der er truffet af de i § 6 nævnte  

 godkendte private kontrolorganer eller udpegede offentlige kontrolmyndigheder  

 i henhold til Rådets forordning (EØF) nr. 2081/92 og Rådets forordning (EØF)  

 nr. 2082/92, kan påklages til den myndighed, hvorunder det pågældende  

 landbrugsprodukt eller levnedsmiddel hører i henhold til § 1.
 § 12.  Overtrædelser af bestemmelserne i Rådets  

 forordninger (EØF) 2081/92 og nr. 2082/92 straffes med bøde, medmindre højere  

 straf er forskyldt efter kapitel 5 i lov nr. 414 af 13. juni 1990 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v.
 Stk. 2.  Med bøde straffes overtrædelse af § 10.
 § 13.  Bekendtgørelsen træder i kraft den 1. januar  

 1994.
Landbrugsministeriet, den 10. december  

 1993 Bjørn Westh / Jørgen Kruhl Jensen Bilag 1 (* 1) I bekendtgørelsen er medtaget visse bestemmelser fra Rådets  

 Forordning (EØF) nr. 2081/92 af 14. juli 1992 om beskyttelse af geografiske  

 betegnelser og oprindelsesbetegnelser for landbrugsprodukter og levnedsmidler  

 og Rådets forordning (EØF) nr. 2082/92 af 14. juli 1992 om  

 specificitetsattestering af landbrugsprodukter og levnedsmidler.
Ifølge  

 artikel 189 i EØF-traktaten gælder en forordning umiddelbart i hver  

 medlemsstat.
Gengivelsen af disse bestemmelser i bekendtgørelsen er således  

 udelukkende begrundet i praktiske hensyn og berører ikke de nævnte  

 forordningers umiddelbare gyldighed i Danmark.
