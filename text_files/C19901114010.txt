Ved Justitsministeriets cirkulæreskrivelse af 15. juli 1976  

 (Familieretskontorets j. nr. 1976-4109-6) er fastsat retningslinjer om  

 anvendelse af kodestempler ved indberetning til folkeregistrene af vielser,  

 skilsmisser, navneændringer og umyndiggørelser.
Samtidig udsendte  

 Indenrigsministeriet blandt andet til domstolene de nævnte kodestempler,  

 hvoraf embedets navn og myndighedskode i CPR fremgår.
For domstolenes  

 vedkommende bestod myndighedskoden af tallet »11« og retskredsens  

 nummer.
 Efter sammenlægningen af retterne i henholdsvis Roskilde og Svendborg er  

 der for så vidt angår en række embeder ikke længere overensstemmelse mellem  

 retskredsens nummer og myndighedskode i CPR.
 I den anledning skal Justitsministeriet henlede opmærksomheden på, at det  

 har afgørende betydning for CPR's registrering af den indberettende  

 myndighed, at indberetning til folkeregistrene fortsat sker under anvendelse  

 af de af Indenrigsministeriet udsendte kodestempler. Ændringer såvel i  

 retskredsenes numre som i embedernes navne er registreret i CPR, således at  

 der uanset eventuelle uoverensstemmelser  ikke  skal foretages  

 rettelse hverken af stemplets myndighedkode eller teksten i øvrigt.
 En oversigt over domstolenes myndighedskoder i CPR vedlægges til  

 orientering.
