Klage  

 over, at der ikke blev udført kejsersnit (iltmangel hos barnet, bristning af  

 livmoder) Patientklagenævnet fandt grundlag for at kritisere  

 jordemoder A og afdelingsjordemoderen for deres behandling af kvinden den 30.  

 april 2002 på fødeafdelingen.
Nævnet lagde vægt på, at jordemoder A, da hun  

 konstaterede dårlig hjertelyd med træstetoskopet, og som efterfølgende  

 bekræftedes ved CTG, burde have tilkaldt læge forinden hun foretog  

 hindesprængning.  

 Videre lagde nævnets vægt på, at CTG-overvågningen efter hindepunkturen viste  

 alvorlige  

 tegn på iltmangel hos barnet.
Nævnet lagde endvidere vægt på, at  

 afdelingsjordemoderen burde have tilkaldt lægen med henblik på vurdering af  

 øjeblikkelig forløsning på grund af den påvirkede hjertelyd, den dårlige  

 veregistrering samt et tidligere kejsersnit, inden hun opsatte vestimulerende  

 drop.
 Nævnet fandt ikke grundlag for at kritisere jordemoder  

 B og jordemoder C for deres behandling af kvinden den 30. april og den 1. maj  

 2002 på fødeafdelingen.
Nævnet lagde vægt på, at jordemoder B på fødeafdelingen  

 foretog løbende overvågning med CTG, og at der blev foretaget relevante  

 objektive undersøgelser.
Nævnet lagde endvidere vægt på, at jordemoder C  

 tilkaldte afdelingsjordemoderen, der ifølge afdelingsproceduren skulle  

 tilkaldes til at vurdere CTG-kurven forinden fødselslægen.
 Videre fandt nævnet ikke grundlag for at kritisere  

 reservelægen for hendes behandling af kvinden den 1.maj 2002 på  

 fødeafdelingen.
Nævnet lagde vægt på, at det var velindiceret primært,  

 at foretage blodprøve fra barnets hovedbund, og da det ikke var muligt, var  

 det  

 relevant at udføre forløsning af barnet hurtigst muligt på baggrund af det  

 patologiske CTG ved forløsning med sugekop.
Videre er det nævnets opfattelse,  

 at reservelægen straks tilkaldte bagvagten ved mistanke om bristning af  

 livmoder og blære hos moderen.
