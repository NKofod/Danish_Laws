Et selskab rejste spørgsmål om, hvorvidt moms ved indkøb af  

 beklædningsgenstande til selskabets ansatte kan medregnes til den indgående  

 moms.
Det drejer sig om benklæder, skjorter, slips og pullovers.
Pulloveren  

 er påbroderet selskabets navn.
Det er pålagt medarbejderne at bære den  

 uniformslignende beklædning ved enhver lejlighed, hvor de skal repræsentere  

 selskabet udadtil.
Tøjet er selskabets ejendom, og medarbejdere, der  

 fratræder deres stilling, har pligt til at aflevere tøjet.
Det er endvidere  

 blevet pålagt medarbejderne ikke at benytte tøjet uden for arbejdstiden.
 Nævnet traf på baggrund af oplysningerne om tøjets anvendelse, samt at  

 selskabets bomærke tydeligt fremgår af tøjet, afgørelse om, at momsen af de  

 indkøbte beklædningsgenstande kan medregnes til den indgående moms.
 Se også Mn.185 (punkt 7), Mn.227 og Mn.807.
