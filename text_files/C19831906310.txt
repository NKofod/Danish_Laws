(Til kommuner/amtskommuner, der  

 varetager den praktiske og økonomiske administration af  

 hjemmehjælperuddannelsen samt til de lokale undervisningsråd) Efter socialministeriets cirkulære af 8. oktober 1981 om uddannelse af  

 hjemmehjælpere m.fl. fastsættes hermed følgende retningslinier, der afløser  

 socialstyrelsens cirkulæreskrivelse nr. 4 af 29. marts 1982. Ændringer er  

 markeret med streg i marginen. (* 1).
 1.
Årlig kursusplanlægning A.
Indsendelse af kursusplaner Socialstyrelsen anmoder i august/september måned Social- og  

 sundhedsforvaltningen i uddannelseskommunen/amtskommunen, der har det  

 økonomiske ansvar over for Socialstyrelsen, om at udarbejde kursusplan for  

 det kommende år.
Kursusplanen skal forelægges det/de lokale undervisningsråd  

 til godkendelse, idet rådene skal påse, at behovet for uddannelse i området  

 er tilgodeset.
 Kursusplanen, der skal indeholde oplysninger om antal kurser såvel  

 introduktions-, grund- og suppleringskurser samt dato for kursernes start,  

 indsendes til Socialstyrelsen inden 1. november.
 Socialstyrelsen vil snarest efter gennemgangen af de indsendte  

 kursusplaner udmelde rammebeløb til det enkelte uddannelsessted svarende til  

 den godkendte kursusaktivitet.
Socialstyrelsen varetager på grundlag af bl.a. indsendte  

 regnskabsoplysniner løbende forbrugskontrol.
I forbindelse hermed vil en  

 eventuel justering af de udmeldte rammebeløb kunne finde sted.
 B.
 Meldesystem/samarbejde mellem kommuner og uddannelsessted.
For at sikre, at uddannelsesstedernes planlægning er i overensstemmelse  

 med de reelle behov for uddannelse i kommunerne, skal det enkelte  

 uddannelsessted træffe foranstaltninger til oprettelse af et regelmæssigt  

 meldesystem fra kommunerne til uddannelsesstedet.
Uddannelsesstedet skal  

 løbende kunne få oplysninger om, på hvilke tidspunkter kommunerne ansætter  

 hjemmehjælpere, hvor mange der ansættes, og i hvilke perioder de kan deltage  

 i kursus.
 C.
 Eventuelle ændringer i kursusplanen i årets løb.
Det enkelte uddannelsessted indsender hver den 1. i måneden en oversigt  

 over de gennemførte og eventuelt aflyste kurser i forrige måned.
Specielle  

 skemaer hertil fremsendes fra Socialstyrelsen.
Herudover skal det enkelte uddannelsessted i begyndelsen af august måned  

 foretage en nøje gennemgang af kursusplanen for sidste halvår og herunder  

 undersøge, om de tilhørende kommuner kan overholde de aftalte tilmeldinger af  

 deltagere til planlagte kurser.
Resultatet meddeles Socialstyrelsen senest  

 15. august.
 Socialstyrelsen meddeler de enkelte uddannelsessteder ændringer i  

 rammebeløbene i takt med aflysning og godkendelse af ekstra kurser.
 2.
Kursustilrettelæggelse A Timeplaner Grundkursus på 280 timer afvikles over 7 uger, supplerende grundkursus på  

 80 timer afvikles over 2 uger, suppleringskurser på henholdsvis 24, 32 og 40  

 timer afvikles over henholdsvis 3, 4 og 5 dage, medens introduktionskursus på  

 24 timer afvikles over 3 dage.
Alle kurser afholdes som dagkurser.
I perioder  

 med helligdage skal kursusdagenes antal forlænges tilsvarende.
Undervisningen  

 tilrettelægges med 8 undervisningstimer pr. dag.
En kort frokostpause  

 indlægges i skemaet.
 Med hensyn til fagenes tidsmæssige placering i kursusforløbet henvises til  

 undervisningsvejledningens bemærkninger til de enkelte fag samt for så vidt  

 angår grundkursus til eksemplet for skemalægning og timefordeling, der er  

 optaget som bilag i vejledningen.
 Timeplanerne skal forelægges det lokale undervisningsråd til godkendelse.
 B.
 Pædagogisk planlægning og kursusledelse.
 Pædagogisk planlægning inden kursets start omfatter samtaler og møder med  

 undervisere, introduktion af nye undervisere, forskellige pædagogiske  

 overvejdelser over kursusforløbet (fagenes sammenhæng, undervisernes  

 samarbejde m.m.), udarbejdelse af timeplaner, evt. udarbejdelse og  

 fremskaffelse af undervisningsmaterialer m.m.
 Efter kursets afslutning omfatter arbejdet evaluering samt på grundlag af  

 evalueringen overvejdelser til eventuelle ændringer på efterfølgende kurser.
 Til de enkelte kursustyper kan til pædagogisk planlægning maksimalt  

 beregnes følgende timer:
Kursusledelse på introduktionskursus, grundkursus og supplerende  

 grundkursus kan evt. varetages af flere personer og består i at medvirke til  

 at skabe et rimeligt pædagogisk miljø samt i at bistå undervisere og elever  

 med vejledning, materialefremstilling, koordinering af undervisere, fag m.m.  

 under selve kursets forløb.
Til disse opgaver kan der afsættes 2 timer pr.  

 kursusdag, hvor en kursusleder skal være på kursusstedet.
På grundkursus er  

 der endvidere til kursusledelse afsat 9 timer til henholdsvis start,  

 midtvejsvurdering og afslutning.
På 2-ugers supplerende grundkursus er der  

 afsat 8 timer hertil.
Kursusledelse på suppleringskurserne kan evt. varetages af flere personer.  

 Der skal være en kursusleder til stede på kursusstedet 8 timer daglig, idet  

 kursuslederfunktionen - udover de opgaver, der er nævnt i forbindelse med de  

 tre andre kursustyper - består i at sørge for, at belysningen og  

 bearbejdningen af de enkelte emner altid tager udgangspunkt i deltagernes  

 egne erfaringer samt i at strukturere og vægte stoffet under hensyn til  

 deltagernes behov og ønsker, således at deltagerne opfatter en rød tråd  

 gennem hele kursusforløbet.
Se endvidere forord til undervisningsvejledning  

 for suppleringskurserne.
 C.
Holdstørrelse Antallet af deltagere pr. hold på de fire kursustyper skal normalt være  

 25. Såfremt særlige forhold gør sig gældende kan ansøgning om oprettelse af  

 grund- og suppleringskursushold med 20 deltagere eller derunder og af  

 introduktionskursushold med 9 deltagere eller derunder fremsendes til  

 Socialstyrelsen, der vil tage stilling til eventuel dispensation.
 D.
 Mødepligt og kursusbevis.
Hjemmehjælpere har mødepligt i alle undervisningstimerne.
Social- og  

 sundhedsforvaltningen i uddannelsesstedskommunen/amtskommunen skal opgøre den  

 enkelte hjemmehjælpers eventuelle forsømmelser på kurserne.
For så vidt angår  

 grundkurset skal hjemmehjælperne have tilbudt erstatningstimer på et  

 efterfølgende hold, dersom det vurderes, at der er behov herfor.
Ved fravær i  

 mere end sammenlagt 32 undervisningstimer på grundkursus træffer det lokale  

 undervisningsråd beslutning om, hvorvidt vedkommende kan modtage kursusbevis,  

 eller om vedkommende skal henvises til at deltage i et nyt samlet  

 kursusforløb.
 Der tilbydes ikke erstatningstimer for forsømmelse på de tre andre  

 kursustyper.
 Såfremt hjemmehjælperne forsømmer mere end 8 timer, skal  

 introduktionskursus gennemgås påny, mens undervisningsrådet for så vidt angår  

 supplerende grundkursus og suppleringskursus skal tage stilling til, om  

 kursusbevis kan udleveres.
Der afholdes ikke eksamen, men der udleveres et bevis til hver enkelt  

 deltager, der har gennemført kurserne.
På grundkursus og supplerende  

 grundkursus udleveres af Dansk Røde Kors særskilt bevis for 12-tmers  

 førstehjælpskursus.
 Kursusbeviset, der er udarbejdet af Socialstyrelsen, skal påføres  

 hjemmehjælperens navn, CPR-nummer og ansættelseskommune og skal underskrives  

 af Social- og sundhedsforvaltningen i uddannelsesstedskommunen/amtskommunen.
 Social- og sundhedsforvaltningen i uddannelseskommunen/amtskommunen  

 udarbejder ajourførte lister over samtlige deltagere i de fire kursustyper af  

 hensyn til optagelse på senere kurser, og således at bortkomne beviser kan  

 erstattes.
 E.
Undervisningslokaler Det påhviler social- og sundhedsforvaltningen i  

 uddannelseskommunen/amtskommunen at tilvejebringe egnede  

 undervisningslokaler, der geografisk er placeret således, at deltagernes  

 befordringstid i forhold til ansættelseskommunen ikke forekommer urimelig.
Lokalernes størrelse og indretning skal være hensigtsmæssig i forhold til  

 hjemmehjælperuddannelsen.
Det må være et minimumskrav, at der er adgang til  

 toilet, garderobe og frokostrum, ligesom der må være adgang til grupperum i  

 et omfang, der er i overensstemmelse med planen for det enkelte kursus.
 Lokalerne skal opfylde kravene om et rimeligt pædagogisk kursusmiljø og  

 skal godkendes af det lokale undervisningsråd.
 F.
Undervisere (ansættelsesforhold, honorar m.v.) I alle fag bør benyttes undervisere med fagkundskab samt kendskab til  

 hjemmehjælperarbejdet og til voksenundervisning.
Underviseren engageres til et bestemt timeantal med forbehold for kursets  

 gennemførelse.
Ansvaret for aftaler om ansættelse og afskedigelse af  

 undervisere er endeligt placeret hos det sociale udvalg i  

 uddannelsesstedskommunen/amtskommunen.
Såfremt der er indgået aftale med  

 f.eks. et oplysningsforbund om afvikling af kurserne, indebærer denne aftale  

 ikke en forrykning i ansvarsforholdet.
Det social udvalg kan benytte ansættelseskontrakt.
Et eksempel på en  

 ansættelseskontrakt er gengivet som bilag til denne cirkulæreskrivelse.
Til undervisere ydes honorar, feriegodtgørelse og ATP.
Endvidere er  

 undervisere omfattet at lov om sygedagpenge og lov om arbejdsskadeforsikring.  

 Ved sygdom ydes der enten sygeløn eller udbetales sygedagpenge svarende til  

 reglerne om løsarbejde.
Beregningen sker på følgende måde:
Hovedreglen er, at der kan påvises et bestemt indtægtstab.
Der udbetales  

 90% af det gennemsnitlige ugentlige indtægtstab dog højest svarende til  

 dagpengemaksimum.
Undtagelse: Hvis der ikke kan påvises et bestemt intægtstab  

 udbetales der 90% af den gennemsnitlige ugentlige indtægt i den sidste  

 sammenhængende 13- ugers arbejdsperiode, dog højest svarende til  

 dagpengemaksimum.
Vedr. arbejdsskader bemærkes det, at forsikringspligten påhviler det  

 sociale udvalg.
Udgiften hertil dækkes af Socialstyrelsen.
 Det sociale udvalg kan udstede frigørelsesattest, såfremt undervisere  

 ønsker det.
 Det lokale undervisningsråd skal tage stilling til principielle spørgsmål,  

 der opstår i forbindelse med underviseres kvalifikationer.
 3.
 Økonomi og regnskab.
 Der kan ikke ydes anciennitetstillæg, forberedelsestimer til  

 demonstrationer o.lign. eller andre tillæg.
 Til udbetaling af honorarer for undervisning på samtlige kurser samt for  

 kursusledelse på suppleringskurserne benyttes de specielle honorarblanketter,  

 som udsendes af Socialstyrelsen.
Godtgørelsen for pædagogisk planlægning m.v. til uddannelsesstedet anføres  

 på regnskabsskemaet for det enkelte kursus under pkt. 12 b, pædagogisk  

 planglægning m.v.
Den dækker den pædagogiske planlægning på alle 4  

 kursustyper og den daglige kursusledelse på introduktionskursus, grundkursus  

 og 2-ugers supplerende grundkursus samt timerne til kursusstart,  

 midtvejsvurdering og afslutning.
 Såfremt kursuslederen på suppleringskursus varetager noget af  

 undervisningen, kan vedkommende ikke i det tilsvarende antal timer honoreres  

 med kursuslederhonorar.
Eks.: Hvis et suppleringskursus afvikles med een kursusleder, og  

 vedkommende har f.eks. 15 undervisningstimer, bliver aflønningen for  

 vedkommende på 15 undervisningstimer og 25 kursusledertimer.
Findes det  

 formålstjenligt for kursets forløb, kan kursuslederfunktionen i de 15 timer,  

 hvor kursuslederen underviser, eventuelt varetages af en af de andre  

 undervisere eller en anden person med kendskab til emnet.
Benyttelse af egen bil kan dog tillades, når særlige forhold taler derfor.  

 Tilladelse til at benytte egen bil skal altid gives af uddannelsesstedet, før  

 befordringen finder sted.
Godtgørelsesbeløbet pr. km. fremgår af  

 Socialstyrelsens cirkulæreskrivelse om takster i forbindelse med afholdelse  

 af kurser for hjemmehjælpere.
 Beløbet må anvendes til køb af pjecer og fremstilling af duplikeret  

 materiale, men må ikke anvendes til køb af bøger.
Eventuel anskaffelse af audiovisuelle hjælpemidler og lignende kan ikke  

 refunderes af staten.
I denne forbindelse anbefales det, at uddannelsesstedet  

 samarbejdet med f.eks. amtsskolecentralen.
Såfremt visse af de praktiske administrative opgaver overdrages til et  

 lokalt oplysningsforbund eller lignende, kan der dog ydes dette betaling  

 herfor.
Socialstyrelsen fastsætter nærmere retningslinier for, hvorledes  

 oplysningsforbund og andre kan honoreres.
Der henvises til Socialstyrelsens  

 cirkulæreskrivelse om takster i forbindelse med afholdelse af kurser for  

 hjemmehjælpere.
 Alle kurser er forsynet med et uddannnelsesaktivitetsnummer (UA-nr.), der  

 i kode indeholder følgende oplysninger:
a.
Kursustype b.
Uddannelsessted c.
Kursusnummer indenfor den enkelte kursustype ved det enkelte  

 uddannelsessted.
 Det samlede regnskab vil for hvert enkelt kursus fordeles efter følgende  

 konti:
 01.12 Undervisninghonorar samt kursusledelse på suppleringskursus:
 Der skal i Social- og sundhedsforvaltningen i  

 uddannelsesstedskommunen/amtskommunen foreligge dokumentation for alle  

 udgifter.
Hvert kvartal indsendes regnskaberne for de afholdte kurser.
Regnskaberne  

 skal være Socialstyrelsen i hænde snarest muligt efter kvartalets slutning og  

 senest 1 måned efter.
 Som bilag til det enkelte regnskab skal følgende altid indsendes til  

 Socialstyrelsen:
kopi af honorargodtgørelserne deltagerliste fortegnelse over anvendte undervisere/kursusledere kursusprogram Socialstyrelsen og Rigsrevisionen har adgang til i fornødent omfang at  

 rekvirere øvrige udgiftsbilagsmaterialer.
 Efter godkendelse af regnskaberne vil refusion af de afholdte udgifter  

 finde sted.
 NB.: Udgiften til præmie for arbejdsskadeforsikring indsendes til refusion  

 en gang om året.
 4.
Årlig rapport Der skal inden 1. marts indsendes en rapport over det foregående finansårs  

 kursusvirksomhed.
Af rapporten skal fremgå, hvilke pædagogiske såvel som praktiske  

 erfaringer kursusledelsen har gjort ved afviklingen af de 4 kursustyper.  

 Endvidere, om disse erfaringer har givet anledning til justeringer eller har  

 været årsag til nye ideer, som er forsøgt gennemført i kursusforløbet samt om  

 resultat heraf.
Jvf. iøvrigt det af Socialstyrelsen udsendte ideoplæg af  

 januar 1983.
 Socialstyrelsen vil samle disse ideer og erfaringer og med jævne mellemrum  

 formidle dem til uddannelsesstederne.
 Cirkulæreskrivelsen har virkning fra 1. januar 1984. Samtidig ophæves  

 Socialstyrelsens cirkulæreskrivelse nr. 4 af 29. marts 1982.
 Socialstyrelsen, den 29. december 1983.
Ole Høeg styrelseschef /Ruth Kristiansen konsulent BILAG Ansættelseskontrakt for timelønnede lærere ved hjemmehjælperuddannelsen i faget ...........................................
Det samlede arbejdstimeantal inkl. forberedelsestid udgør omkring .......... arbejdstimer i alt.
Ansættelsen sker i henhold til Socialstyrelsens cirkulæreskrivelse nr. 20  

 af 29. december 1983 om administrative retningslinier for kurser for  

 hjemmehjælpere og cirkulæreskrivelse om takster i forbindelse med afholdelse  

 af kurser for hjemmehjælpere.
Pr. arbejdstime ydes der for tiden kr.
Aflønning ydes kun for læste timer.
Endvidere ydes ingen betaling for  

 enkelte timer, der aflyses af ansættelsesmyndigheden med en uges varsel eller  

 derover.
Der tages fra ansættelsesmyndigheden side forbehold om, at det er en  

 forudsætning for kontrakten, at der oprettes hold i det pågældende fag.
 For deltagelse i møder i kollegiale organer ydes ikke særskilt betaling.
 Til timelønningerne ydes feriegodtgørelse og ATP.
 Såfremt der ved timelønnet lærers ansættelse inden for et undervisningsår  

 er aftalt en undervisningsperiode på 4 måneder eller derudover eller et  

 undervisningstimeantal på 50 eller derover, yder der:
 Sådan sygeløn kan højst ydes i 3 måneder inden for 12 på hinanden følgende  

 måneder.
 For personer, der i ansættelsesperioden er fuldtidsbeskæftiget andetsteds,  

 eller som inkl. den timelønnede beskæftigelse har mere end fuld  

 beskæftigelsesgrad, gælder, at aflyste timer i videst muligt omfang skal  

 søges læst senere, og at der for timer, der tidligere er betalt med sygeløn,  

 ikke ydes ny betaling.
 Løn under barsel kan dog længst ydes indtil ansættelsesperiodens udløb.
Ansættelsesforholdet kan inden for ansættelsesperioden fra lærerens side  

 opsiges med 1 måneds varsel til udgangen af en måned og fra det sociale  

 udvalgs side med 2 måneders varsel til udgangen af en måned.
Såfremt læreren  

 anmoder herom, kan der gives frigørelsesattest.
 Eksemplarer af ansættelseskontrakten kan rekvireres i Socialstyrelsen,  

 Kristineberg 6, postbox 2555, 2100 København Ø.
