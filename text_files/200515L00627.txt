Tillægsbetænkning afgivet af Retsudvalget den 1. juni 2006 Tillægsbetænkning over Forslag  

 til lov om ændring af retsplejeloven og forskellige andre love (Politi- og domstolsreform) [af justitsministeren (Lene Espersen)] 1. Ændringsforslag Justitsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 1. marts 2006 og var til 1.  

 behandling den 14. marts 2006. Lovfor-slaget blev efter 1. behandling henvist  

 til behandling i Retsudvalget.
Udvalget afgav betænkning den 23. maj 2006.  

 Lovforslaget var til 2. behandling den 30. maj 2006, hvorefter det blev  

 henvist  

 til fornyet behandling i Retsudvalget.
Dispensation fra §  

 8 a, stk. 2, i Folketingets  

 forretningsorden Udvalget anmoder om, at Folketinget dispenserer fra reglen i  

 forretningsordenen  

 om, at der skal gå 2 dage fra omdeling af tillægsbetænkning til 3.  

 behandling.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
Samråd Udvalget har under den fornyede behandling af lovforslaget  

 stillet 1 spørgsmål til justitsministeren og fødevareministeren til mundtlig  

 besvarelse.
Ministrene har besvaret spørgsmålet i et samråd med udvalget den  

 1.  

 juni 2006. Ministrene har efterfølgende sendt udvalget de talepapirer, der lå  

 til grund for ministrenes mundtlige besvarelse af spørgsmålet.
 Justitsministerens og fødevareministerens talepapirer er optrykt  

 som bilag 2 til tillægsbetænkningen.
Skriftlige henvendelser Udvalget har under den fornyede behandling af lovforslaget modtaget  

 skriftlige henvendelser fra:
Folketingsmedlem Ole Vagn  

 Christensen, Thisted, Fredericia Kommune, Køge Kommune, Lars Nauheimer, Tønder, advokat Olav Willadsen,  

 Glostrup, og professor, dr. jur.
Henrik  

 Zahle, Københavns Universitet Justitsministeren har over for udvalget skriftligt kommenteret  

 henvendelserne til udvalget.
Deputation Endvidere har Fredericia Kommune m.fl. mundtligt over for udvalget  

 redegjort for deres holdning til lovforslaget.
Spørgsmål Udvalget har under den fornyede behandling af lovforslaget  

 stillet 13 spørgsmål til justitsministeren til skriftlig besvarelse, som  

 denne  

 har besvaret.
Nogle af udvalgets spørgsmål og ministerens besvarelse heraf er  

 optrykt som bilag 3 til tillægsbetænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med det stillede  

 ændringsforslag.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse.
Udvalget havde konstateret en vis usikkerhed om spørgsmålet om  

 voldgift og domstolsbehandling af sager om forgiftning af bier.
Der henvises  

 til Fødevareudvalgets betænkning til lovforslag nr.  

 L 149 om biavl.
Udvalget havde derfor  

 kaldt både justitsministeren og fødevareministeren i samråd herom.
Under  

 samrådet har justitsministeren anført, at sager om forgiftning af bier  

 fortsat  

 kan indbringes for en voldgift.
Kun hvis begge parter  dvs. både  

 biavleren og  

 landmanden  er enige om at springe voldgiftsnævnet over, kan sagen  

 indbringes  

 direkte for domstolene.
Voldgiftsnævnets behandling kan altså ikke springes  

 over imod biavlerens ønske.
Endvidere fremhævede justitsministeren under  

 samrådet den særlige inkassoproces, som allerede er gennemført, og den nye  

 småsagsproces, som foreslås med dette lovforslag.
Fødevareministeren anførte under samrådet, at der med dette  

 lovforslag ikke er noget til hinder for, at voldgiftsmændene fortsat kan  

 komme  

 hurtigt ud.
Der henvises til ministrenes talepapir, som er optrykt som bilag  

 til betænkningen.
For Dansk Folkeparti har det været afgørende, at der bliver  

 etableret døgnbemanding i de større byer.
Det har resulteret i, at der ud  

 over  

 de 12 hovedstationer etableres døgnbemanding i følgende 10 byer: Slagelse,  

 Hillerød, Herning, Viborg, Silkeborg, Randers, Kolding, Vejle, Frederikshavn  

 og  

 Åbenrå.
 Dansk Folkeparti havde gerne set flere døgnbemandinger, bl.a. i  

 Fredericia, som har været meget bekymret over manglende døgnbemanding.
Der er gennem Retsudvalget stillet spørgsmål om  

 kriminalitetsudviklingen i Fredericia og om sikkerheden omkring havneanlægget  

 samt  

 om, hvorvidt dette kunne nødvendiggøre en døgnbemanding.
Ud fra en  

 politimæssigt  

 faglig vurdering skønner rigspolitiet ikke, at der er behov for døgnbemanding  

 alle ugens dage i Fredericia, men at der vil blive opretholdt en fleksibel  

 døgnbemanding i weekenden.
 Dansk Folkeparti tager rigspolitiets vurdering til efterretning,  

 men vil holde ekstra fokus på udviklingen i Fredericia og andre større byer,  

 hvor der ikke etableres permanent døgnbemanding, således at behovet løbende  

 evalueres og reguleres i takt med befolknings- og kriminalitetsudviklingen.
 Dansk Folkeparti glæder sig over, at Sø- og Handelsretten  

 bevares med dette navn, da søsager vil fylde en del i rettens arbejde,  

 ligesom  

 Danmark som maritim nation fortsat har glæde af, at principielle søsager  

 behandles  

 i den særlige Sø- og Handelsret.
Det Radikale Venstre anerkender diskussionen vedrørende fælles  

 votering mellem dommere og nævninge.
Det Radikale Venstre meddelte allerede  

 ved  

 1. behandling af lovforslaget, at Det Radikale Venstre principielt støttede  

 lovforslaget,  

 men selvfølgelig ville afvente endelig stillingtagen til dette efter den  

 interne eksperthøring, som blev afholdt af Retsudvalget.
Efter ekspertmødet  

 står den oprindelige melding fast: Det Radikale Venstre støtter den fælles  

 votering, som efter Det Radikale Venstres opfattelse også bliver til fordel  

 for  

 nævningene.
Det Radikale Venstre føler sig fuldt ud trygt ved og er  

 overbevist  

 om, at fællesvoteringen ikke kommer i konflikt med grundloven.
 Det Radikale Venstre noterer sig endvidere med tilfredshed, at  

 offerrådgivningen  

 er blevet styrket i forhold til det oprindelige lovforslag, ligesom Det  

 Radikale  

 Venstre i forlængelse af Justitsministerens tilsagn om adskilte venterum for  

 vidner og anklagede i alle byretter er meget tilfreds med den øgede  

 beskyttelse  

 af vidner i forbindelse med retssager.
 Det Radikale Venstre konstaterer, at flertallet bag politi- og  

 domstolsreformen mener, at etableringen af de nye politikredse bør give  

 anledning  

 til fornyet overvejelse om at gøre ordningen med konfliktråd landsdækkende.  

 Det  

 Radikale Venstre håber, at det også vil blive realiseret ved efterårets  

 forhandlinger om en ny økonomisk flerårsaftale for politiet.
Endelig bemærker Det Radikale Venstre, at det ikke har været Det  

 Radikale Venstres ønske, at der er indført krav om faste døgnåbne stationer  

 uden for politikredsenes hovedstationer.
Den beslutning burde ligge hos  

 politidirektørerne.
Det Radikale Venstre accepterer det dog som en  

 forudsætning  

 for, at der kan skabes en bred opbakning bag politi- og domstolsreformen.
 Siumut, Tjoðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
Ændringsforslag Til § 110 Af  

 	  

  

 justitsministeren,  

  

 tiltrådt af et  

  

 flertal  

  

 (udvalget med undtagelse af EL):
 1)  

  

 I  

  

 stk. 3  

  

 indsættes efter »29,«: »46,«.
[Konsekvens af lovforslagets § 46] Bemærkninger Til nr. 1 Der er tale om en konsekvensændring som følge af lovforslagets §  

 46 som optrykt efter 2. behandling, jf. ændringsforslag nr. 35 i  

 Retsudvalgets  

 betænkning af 23. maj 2006.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjoðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 168 omdelt  

 efter afgivelse af betænkning Bilagsnr.
Titel 47 Henvendelse af 26/5-06 fra Lars Nauheimer, Tønder 48 Henvendelse af 25/5-06 fra advokat Olav Willadsen,  

 Glostrup 49 Betænkning afgivet 23/5-06 50 Henvendelse af 22/5-06 fra MF Ole Vagn Christensen,  

 Thisted 51 Henvendelse af 24/5-06 fra Køge Kommune 52 1. udkast til tillægsbetænkning 53 Henvendelse af 29/5-06 fra Fredericia Kommune vedrørende  

 materiale til dens foretræde for Retsudvalget 31/5-06 54 2. udkast til tillægsbetænkning 55 Ændringsforslag fra justitsministeren 56 3. udkast til tillægsbetænkning 57 Henvendelse af 29/5-06 fra professor, dr. jur.
Henrik  

 Zahle, Københavns Universitet 58 Ændringsforslag fra justitsministeren 59 Tilbagetagelse af ændringsforslag fra justitsministeren 60 4. udkast til tillægsbetænkning 61 Henvendelse af 31/5-06 fra Olav Willadsen, Glostrup Oversigt over spørgsmål og svar vedrørende L 168 omdelt  

 efter afgivelse af betænkning Spm.nr.
Titel 163 Spm. om ministerens kommentar til pressemeddelelse fra  

 Politiforbundet i Danmark: »Døgnåbne stationer koster mindst 250 politifolk«,  

 til justitsministeren, og ministerens svar herpå 164 Spm. om ministerens kommentar til henvendelsen af 26/5-06  

 fra Lars Nauheimer, Tønder, til justitsministeren, og ministerens svar herpå 165 Spm. om ministerens kommentar til henvendelsen af 25/5-06  

 fra Olav Willadsen, Glostrup, til justitsministeren, og ministerens svar  

 herpå 166 Spm. om ministerens kommentar til henvendelsen af 22/5-06  

 fra MF Ole Vagn Christensen (S), Thisted, til justitsministeren, og  

 ministerens  

 svar herpå 167 Spm. om ministerens kommentar til henvendelsen af 24/5-06  

 fra Køge Kommune, til justitsministeren, og ministerens svar herpå 168 Spm. om ministerens kommentar til henvendelsen af 29/5-06  

 fra Fredericia Kommune, til justitsministeren, og ministerens svar herpå 169 Spm. om teknisk bistand til et ændringsforslag, som  

 sikrer et obligatorisk voldgiftssystem for biforgiftningssager, til  

 justitsministeren, og ministerens svar herpå 170 Spm. om politifaglige overvejelser, der ligger bag  

 udpegning af 10 politistationer, til justitsministeren, og ministerens svar  

 herpå 171 Spm. om kriminalitetsniveauet i Fredericia, til  

 justitsministeren, og ministerens svar herpå 172 Spm. om beredskabsmæssige hensyn, til justitsministeren,  

 og ministeren svar herpå 173 Spm. om elektronisk overvågning af farlige virksomheder,  

 til justitsministeren, og ministerens svar herpå 174 Spm. om beredskabet for farlige virksomheder, til  

 justitsministeren, og ministerens svar herpå 175 Spm. om, hvorvidt betjente hos Fredericia Politi har en  

 beredskabsmæssig uddannelse, til justitsministeren, og ministerens svar herpå 176 Spm. om ministerens kommentar til henvendelsen af 31/5-06  

 fra Olav Willadsen, til justitsministeren, og ministerens svar herpå Oversigt over samrådsspørgsmål vedrørende L 168 omdelt  

 efter afgivelse af betænkning Samråds-spm.nr.
Titel A Samrådsspm. om voldgift i sager om bier, til  

 justitsministeren og fødevareministeren Bilag 2 Fødevareministerens og justitsministerens  

 talepapir til brug for besvarelse af samrådsspørgsmål A den 1. juni 2006 Talepapirerne er optrykt efter ønske fra udvalget.
 Justitsministerens talepapir:
 Samrådsspørgsmål A:
 Ministrene bedes uddybe besvarelserne af L 168  spørgsmålene  

 150 og 169 om obligatorisk voldgift i sager om bier.
 Svar:
 Reglerne om det særlige voldgiftsnævn for biforgiftningsskader  

 findes som bekendt i lov om biavl, som hører under fødevareministeren.
 Som nævnt i Justitsministeriets besvarelser af spørgsmål nr. 150  

 og 169 er det i dag sådan, at sager om erstatning for forgiftningsskader for  

 bier først kan indbringes for domstolene, når sagen har været behandlet ved  

 voldgiftsnævnet for biforgiftningsskader  der gælder altså en regel om  

 obligatorisk  

 behandling ved voldgiftsnævnet i alle sager, uanset hvad parterne selv  

 ønsker.
 Med lovforslaget om politi- og domstolsreformen gennemføres et  

 princip om, at parterne i en privatretlig tvist skal kunne aftale, at den  

 konkrete tvist indbringes direkte for domstolene, uden at sagen først har  

 været  

 behandlet ved et eventuelt nævn.
 Lovforslaget vedrører således på dette punkt ikke kun sager, der  

 hører under voldgiftsnævnet for biforgiftningsskader, men bl.a. også sager,  

 der  

 hører under huslejenævnet og beboerklagenævnet.
 Gennemførelsen af det nævnte princip om, at lovgivningsmagten  

 ikke bør forhindre private parter i at gå direkte til domstolene, hvis de er  

 enige om det, hænger sammen med et centralt, overordnet mål med  

 domstolsreformen, nemlig at styrke domstolenes rolle som det primære forum  

 for  

 løsningen af retlige tvister.
 Jeg vil understrege, at det efter forslaget vil være sådan, at  

 kun hvis begge parter  dvs. både biavleren og landmanden  er  

 enige om at  

 springe voldgiftsnævnet over, kan sagen indbringes direkte for domstolene.  

 Voldgiftsnævnsbehandling kan altså ikke springes over imod biavlerens ønske.
Jeg vil også understrege, at det først er efter, at der er  

 opstået en konkret tvist  

 om en  

 forgiftning af bier, at parterne kan aftale at springe voldgiftsbehandling  

 over.
På den måde er der sikkerhed for, at en aftale om at springe nævnet  

 over  

 først kan indgås, når den konkrete skade er sket og biavleren derfor kan  

 overskue konsekvenserne af en sådan aftale.
Hvis biavleren  eller  

 landmanden   

 er det mindste i tvivl om rækkevidden af en aftale om direkte  

 domstolsbehandling,  

 kan han eller hun som nævnt blot holde fast i udgangspunktet om, at sagen  

 skal behandles  

 i nævnet.
Muligheden for at aftale at gå direkte til domstolene vil  

 således ikke svække biavlerens mulighed for at opnå den hurtige  

 bevisoptagelse,  

 som kan ske ved voldgiftsnævnet.
Hvis biavleren vil fastholde  

 nævnsbehandlingen, kan han eller hun således ligesom i dag straks efter, at  

 forgiftningen er opdaget, kontakte en voldgiftsmand, der kan foretage en  

 besigtigelse.
Omvendt kan man tænke sig sager, hvor der ikke er behov for en  

 sådan hurtig bevisoptagelse.
Det kan f.eks. være, fordi skaden først opdages  

 nogen tid efter, at den er sket, eller fordi der er enighed om omfanget og  

 årsagen til forgiftningsskaden, så tvisten f.eks. alene drejer sig om,  

 hvorvidt  

 landmanden har begået ansvarspådragende fejl, eller drejer sig om den nærmere  

 opgørelse af bestemte erstatningsposter.
 I disse sager bør man efter min opfattelse ikke tvinge parterne  

 til voldgiftsnævnsbehandling, hvis de ikke ønsker det, men er enige om at gå  

 direkte til domstolene.
Hvis jeg skal sammenfatte lovforslaget på dette punkt, vil biavleren  

 altså fortsat have et ubetinget krav på at få sit erstatningskrav behandlet  

 ved  

 voldgiftsnævnet, hvis han eller hun ønsker det.
Og der foreslås ingen  

 ændringer  

 i voldgiftsnævnets muligheder for en hurtig bevisoptagelse i de sager, hvor  

 der  

 er behov for det.
 Lovforslaget er alene udtryk for, at biavleren og landmanden får  

 frihed til  hvis de er enige om det  at gå direkte til  

 domstolene, hvis de  

 mener, at det er den rigtigste og mest hensigtsmæssige behandling af den  

 konkrete  

 sag.
Udkast til beredskabstalepunkt vedrørende tvangsfuldbyrdelse af  

 afgørelser truffet af voldgiftsnævnet vedrørende biforgiftningsskader til  

 brug  

 for besvarelsen af samrådsspørgsmål A til justitsministeren og  

 fødevareministeren vedrørende forslag til lov om ændring af retsplejeloven og  

 forskellige andre love. (Politi- og domstolsreform) (L 168) torsdag den 1.  

 juni  

 2006 kl. 11.00 [Lovforslaget indeholder  

 to ændringer af lov om biavl.
 Den ene ændring går ud  

 på at indføre mulighed for, at parterne i enighed skal kunne vælge at gå  

 direkte til domstolene med en tvist om en biforgiftning (jf.  

 samrådsspørgsmålet).
Den anden ændring går ud  

 på at afskaffe den eksisterende mulighed for umiddelbar tvangsfuldbyrdelse  

 gennem fogedretten (såkaldt eksigibilitet) af afgørelser truffet af  

 voldgiftsnævnet  

 for biforgiftningsskader.
Hvis skadevolderen ikke frivilligt opfylder nævnets  

 afgørelse, må sagen således indbringes for domstolene.
Der henvises herom til  

 pkt. 7.2.3 (afsnit III) i lovforslagets almindelige bemærkninger, og som det  

 fremgår heraf, er forslaget navnlig begrundet i, at afgørelser i sager mellem  

 private parter, som umiddelbart skal kunne tvangsfuldbyrdes gennem  

 fogedretten,  

 af principielle grunde bør træffes af domstolene.] Svar (hvis der spørges om eksigibilitet):
 Der findes i dag en regel i lov om biavl om, at en afgørelse fra  

 voldgiftsnævnet for biforgiftningsskader kan tvangsfuldbyrdes umiddelbart  

 gennem fogedretten.
 Det betyder, at hvis voldgiftsnævnet f.eks. afsiger en kendelse  

 om, at en landmand skal betale 10.000 kr. i erstatning til en biavler, så kan  

 biavleren gå direkte til fogedretten for at få tvangsfuldbyrdet denne  

 afgørelse, hvis landmanden ikke frivilligt betaler.
 Med lovforslaget om en politi- og domstolsreform gennemføres det  

 princip, at tvangsfuldbyrdelse gennem fogedretten af afgørelser i sager  

 mellem  

 private som udgangspunkt kun kan ske, hvis afgørelsen er truffet af  

 domstolene.
Muligheden for i sidste ende at anvende tvang over for den  

 enkelte borger i sådanne sager bør efter min opfattelse af principielle  

 grunde  

 som udgangspunkt forbeholdes de tilfælde, hvor der er tale om en  

 domstolsafgørelse.
Behandlingen ved domstolene er således omgærdet af særlige  

 retssikkerhedsgarantier, og domstolene er samfundets centrale og primære  

 forum  

 for løsning af retlige konflikter.
Der er redegjort nærmere for disse overvejelser i lovforslagets  

 bemærkninger [pkt. 7.2.3 (afsnit III) i de almindelige bemærkninger], og som  

 det fremgår heraf, finder jeg, at en samlet afvejning af de principielle  

 synspunkter over for de praktiske fordele f.eks. for den biavler, der har  

 fået  

 medhold i nævnet, må føre til, at muligheden for tvangsfuldbyrdelse af  

 administrative afgørelser bl.a. på biforgiftningsområdet bør afskaffes.
Det  

 betyder, at biavleren i givet fald må gå til domstolene, hvis modparten ikke  

 opfylder nævnets afgørelse.
Dette må også ses i sammenhæng med, hvilke muligheder en  

 biavler, som har fået medhold ved nævnet, i øvrigt har for at komme igennem  

 med  

 sit krav mod landmanden.
Her vil jeg navnlig fremhæve den særlige  

 inkassoproces, som allerede er gennemført, og den nye småsagsproces, som  

 foreslås med lovforslaget om en politi- og domstolsreform.
En biavler, der  

 har  

 fået medhold ved voldgiftsnævnet, kan således få behandlet sager om krav på  

 indtil 50.000 kr. efter en særlig hurtig og enkel procesform ved domstolene.  

[Hvis modparten ikke bestrider kravet, men  

 blot ikke betaler: den forenklede inkassoproces.
Hvis modparten bestrider  

 kravet: den nye småsagsproces].
Jeg har i øvrigt forstået, at der er tale om ganske få  

 voldgiftsnævnssager om året, og at den enkelte sag typisk angår et  

 forholdsvis  

 begrænset beløb.
Jeg finder derfor heller ikke, at der foreligger særlige  

 praktiske  

 hensyn på biforgiftningsområdet, som kan begrunde en fravigelse af det  

 principielle udgangspunkt, som jeg netop har redegjort for.
 Fødevareministerens talepapir:
 Samrådsspørgsmål A:
 Ministrene bedes uddybe besvarelserne af L 168  spørgsmålene  

 150 og 169 om obligatoriske voldgift i sager om biavl.
 Svar:
[Fødevareministeren henviste indledningsvis til justitsministerens  

 tale om L 168 og sammenhængen til L 149] Om lovens formål:
 Hovedformålet ved den nye bilov har været at styrke dansk biavl og  

 at sikre rammer, som understøtter det store frivillige arbejde, der sker  

 rundtomkring i landet.
 Der er væsentlige samfundsmæssige hensyn bag dette formål.  

 Bierne er nemlig  

 den væsentligste  

 bestøver af den danske natur og landbrugsafgrøder  så vi ville vågne op  

 til en  

 helt anden verden, hvis ikke vi havde bierne.
 Under førstebehandlingen af biloven blev der udtrykt støtte til  

 en grundig udvalgsbehandling med det formål at få en bred opbakning til en ny  

 bilov, måske belært af, hvor vigtigt det er at søge enighed på dette område  

  jeg  

 tror, I alle har hørt om den brune bi.
 Et meget væsentligt element i både høringssvar og fødevareudvalgets  

 behandling har været spørgsmål om obligatorisk voldgift, som anvendes i sager  

 om biforgiftning.
 Systemet af voldgiftsmænd og voldgiftsnævn har stor symbolsk  

 betydning for biavlerne.
 En biforgiftningsskade kan opstå, hvis fx en landmand har spøjtet  

 forkert med et pesticid, der er markeret som farligt for bier.
Biavleren kommer ud til sit bistade og ser bier ligge døde eller  

 halvdøde udenfor.
Typisk vil biavleren straks kontakte sin rådgiver   

 han  

 tænker hurtigt over, hvem i området der har en afgrøde, som bierne har været  

 i,  

 og som kan være sprøjtet med noget farligt for bier.
Hvis han ikke allerede  

 har  

 kontaktet en voldgiftsmand, så gør han det nu.
Så kommer voldgiftsmanden på biavlerside ud med det samme   

 sammen med en fra frøavlerside.
Der er flere at vælge mellem i hvert område,  

 så  

 de kan komme hurtigt.
Sammen ser de to voldgiftsmænd, biavleren og måske  

 frøavleren så på skaden, tager prøver af bier og taler om, hvorvidt det kan  

 være  

 en biforgiftning, og hvem der har ansvaret for skaden.
Så sender de prøver til Danmarks JordbrugsForskning, som laver  

 analyser.
Det er det endelige bevis for, om der er en skade.
Hvis der så er  

 bevis for en biforgiftningsskade og man har en ansvarlig, så går man i gang  

 med  

 at finde en løsning.
Hvis det ikke lykkes, går man til voldgiftsnævnet.
Det  

 sker meget sjældent.
Jeg forstår, at der med forslaget ikke er noget til hinder for,  

 at voldgiftsmændene fortsat kan komme hurtigt ud.
Dette er meget vigtigt, det  

 tror jeg godt biavlerne kan forstå, og derfor kan jeg godt leve med denne  

 ændring.
Bilag 3 Udvalgets spørgsmål 168 og 170-175 samt  

 ministerens svar herpå Spørgsmålene og svarene er optrykt efter ønske  

 fra udvalget Spørgsmål 168:
Ministerens kommentar udbedes til henvendelsen af 29/5-06 fra  

 Fredericia Kommune, jf.
REU L 168  bilag 53.
 Svar:
 Fredericia Kommune har med den pågældende henvendelse fremsendt  

 forskelligt statistisk materiale om kriminalitetsudviklingen m.v. i  

 Fredericia.
 Rigspolitiet har til brug for besvarelsen oplyst, at der efter  

 Rigspolitiets opfattelse generelt ikke gør sig særlige forhold gældende for  

 Fredericia i forhold til andre større byer for så vidt angår  

 kriminalitetsudviklingen  

 m.v.
Rigspolitiet har endvidere oplyst, at der i den nuværende  

 Fredericia politikreds er et lavere antal politimæssige aktiviteter (opgjort  

 uden inddragelse af automatisk trafikkontrol) i tidsrummet fra kl. 16.00  

  kl.  

 07.59 end i de øvrige politikredse, som vil indgå i den foreslåede  

 sydøstjyske  

 politikreds (dvs.
Horsens, Kolding og Vejle politikredse).
 Spørgsmål 170:
 Ministeren bedes redegøre for de politifaglige overvejelser, der  

 ligger bag udpegning af de 10 politistationer, som fortsat skal have  

 døgnåbent.
 Svar:
Som der nærmere er redegjort for i besvarelsen af Retsudvalgets  

 spørgsmål nr. 153 vedrørende lovforslaget, har Rigspolitiet tilkendegivet, at  

 politiarbejdet i en række større byer, hvor der efter lovforslaget ikke er  

 placeret en hovedpolitistation, forventes at få et sådant omfang, at der med  

 en  

 hensigtsmæssig arbejdstilrettelæggelse til hver en tid vil være politifolk på  

 stationen beskæftiget med forskellige opgaver (f.eks. rapportoptagelse,  

 afhøringer, andre former for sagsbehandling, tilsyn med detentioner m.v). Det  

 drejer sig om politistationerne i Slagelse, Hillerød, Herning, Viborg,  

 Silkeborg,  

 Randers, Kolding, Vejle, Frederikshavn og Aabenraa.
Som anført i besvarelsen  

 af  

 spørgsmål nr. 163 vedrørende lovforslaget vil der således ikke være tale om  

 på  

 disse politistationer at etablere et »passivt« beredskab, som alene har til  

 opgave  

 at vente på, at opgaver eventuelt skal opstå.
 Spørgsmål 171:
 Ministeren bedes redegøre for kriminalitetsudviklingen i  

 Fredericia sammenholdt med de 10 byer, som fortsat skal have døgnåbne  

 politistationer, og herunder redegøre for, hvilke politimæssige overvejelser  

 der  

 ligger bag, at Fredericia Politi ikke skal have døgnåbent.
 Svar:
 Rigspolitiet har til brug for besvarelsen af spørgsmålet oplyst  

 følgende om antallet af anmeldte straffelovsovertrædelser i Fredericia  

 sammenholdt med de 10 byer, der er nævnt i besvarelsen af Retsudvalgets  

 spørgsmål nr. 153 vedrørende lovforslaget:
 * Opmærksomheden henledes på, at oplysningerne vedrører de  

 nuværende politikredse og ikke de enkelte byer.
 Rigspolitiet har oplyst, at antallet af anmeldte  

 lovovertrædelser kun er en blandt mange faktorer, som anvendes ved  

 beskrivelsen  

 af arbejdsbelastningen i en politikreds.
 Rigspolitiet har endvidere oplyst, at kriminalitetsniveauet i  

 Fredericia i forhold til niveauet i de 10 byer (ud over de 12 byer med  

 hovedpolitistationer), hvor der som anført i Justitsministeriets besvarelse  

 af  

 spørgsmål nr. 153 vedrørende lovforslaget vil være døgnåbent, ikke i sig selv  

 kan begrunde, at den nævnte politistation holdes døgnåbent.
 Med hensyn til politibetjeningen i Fredericia er det Rigspolitiets  

 vurdering, at politiets opgaveløsning ikke vil have et sådant omfang, at det  

 med en hensigtsmæssig arbejdstilrettelæggelse vil kunne sikres, at der til  

 hver  

 en tid vil være politifolk på politistationen i Fredericia beskæftiget med  

 forskellige  

 opgaver (f.eks. rapportoptagelse, afhøringer, andre former for  

 sagsbehandling,  

 tilsyn med detentioner mv.). I denne vurdering er også indgået, at der er  

 meget  

 kort afstand til både Kolding og Vejle, hvor der vil være døgnåbne  

 politistationer med bl.a. detentioner mv.
 Der ville således i givet fald blive tale om, at der på  

 politistationen i Fredericia i et vist omfang skulle være et »passivt«  

 beredskab,  

 som alene har til opgave at vente på, at politiopgaver eventuelt skal opstå,  

 jf. herved besvarelsen af spørgsmål nr. 163 vedrørende lovforslaget.
 Det kan tilføjes, at Fredericia i givet fald ville være den  

 fjerde by i den foreslåede sydøstjyske politikreds med en permanent døgnåben  

 politistation.
 Det er på denne baggrund Rigspolitiets opfattelse, at det ud fra  

 en politifaglig vurdering ikke kan begrundes, at politistationen i Fredericia  

 skulle  

 være døgnåben.
Som bl.a. anført i besvarelsen af spørgsmål nr. 153 vedrørende  

 lovforslaget vil der i de byer, hvor der ikke er permanent døgnåbent, være en  

 fleksibel døgnbetjening, således at politistationen efter en konkret  

 vurdering  

 af de lokale behov vil kunne døgnåbnes på bestemte tidspunkter eller i en  

 kortere eller længere periode.
Det vil f.eks. kunne være tilfældet i  

 Fredericia, hvis der i weekenderne (fredag-lørdag aften/nat) eller i øvrigt  

 er  

 et særligt behov.
Døgnåbning vil bl.a. også kunne etableres ved særlige  

 lokale  

 begivenheder som f.eks. en byfest, en stor koncert eller et større  

 sportsstævne.
Endvidere vil politikredsens døgnberedskab (døgnvagttjenesten)  

 blive tilrettelagt sådan, at de kørende patruljer mv. vil udgå fra de  

 forskellige politistationer i kredsen, og de betjente, der indgår i  

 beredskabet, vil således arbejde ud fra de forskellige politistationer og vil  

 møde på arbejde og foretage patruljering mv. derfra.
Dette indebærer, at der  

 f.eks. i Fredericia også uden for den normale åbningstid på forskellige  

 tidspunkter i løbet af aftenen/natten vil være politifolk på stationen,  

 f.eks.  

 i forbindelse med vagtskifte, rapportskrivning, blodprøveudtagning i  

 forbindelse  

 med mistanke om spirituskørsel og efter omstændighederne løsning af  

 forskellige  

 sagsbehandlingsopgaver som f.eks. mere omfattende afhøringer.
 Spørgsmål 172:
Ministeren bedes redegøre for, hvordan beredskabsmæssige  

 hensyn vedrørende f.eks.
Fredericia Havn kommer til at indgå i politiets  

 prioriteringer.
 Svar:
 Justitsministeriet har til brug for besvarelsen af spørgsmålet  

 indhentet en udtalelse fra Rigspolitiet, der har oplyst følgende:
 »Ved dimensioneringen af det nødvendige og hensigtsmæssige beredskab  

 i de enkelte politikredse indgår en række forskellige forhold, herunder om  

 der  

 i politikredsen findes virksomheder med særligt farlige aktiviteter m.v.
Det forhold, at Fredericia har en havn, vil være et af de mange elementer,  

 som indgår i behovsvurderingen ved tilrettelæggelsen af beredskabet i  

 politikredsen, herunder i relation til politiets samarbejde med brandvæsenet  

 og  

 andre aktører i det civile beredskab.
Dette vil fortsat være tilfældet efter  

 gennemførelsen af den foreslåede politireform, hvor Fredericia efter  

 lovforslaget vil indgå i Sydøstjyllands Politi.
Den politimæssige »overvågning« af de særlige virksomheder på  

 Fredericia Havn sker normalt ikke ved en særlig politipatruljering ved  

 virksomhederne, men i form af tekniske meldesystemer fra virksomhederne  

 til politiet og andre relevante beredskabsmyndigheder.
Politiets  

 modtagelse af sådanne »alarmer« fra de nævnte virksomheder kan teknisk set  

 ske  

 til en hvilken som helst døgnbemandet politistation i området og vil efter  

 gennemførelsen af den foreslåede politireform ske til den sydøstjyske  

 politikreds døgnbemandede vagtcentral, der herefter hurtigt kan  

 iværksætte den  

 nødvendige indsats fra politiet og andre relevante myndigheder m.v.
Det kan endvidere oplyses, at politipersonalet ved Fredericia Politi  

 ikke i nyere tid har fået en særlig beredskabsmæssig uddannelse, men at alle  

 politifolk generelt har fået en uddannelse, der sikrer, at de kan indgå i et  

 samarbejde  

 med brandvæsenet, ambulanceberedskabet m.v.
Den foreslåede politireform  

 indebærer ikke ændringer heri.
Efter Rigspolitiets opfattelse vil gennemførelsen af den  

 foreslåede politireform sikre, at der fortsat vil være det nødvendige og  

 hensigtsmæssige politimæssige beredskab vedrørende Fredericia Havn og de  

 virksomheder,  

 der ligger på havnen.
Som det fremgår af det, der er anført ovenfor, vil det  

 ikke få nogen betydning for dette beredskab, at der ikke længere vil være en  

 døgnåben politistation i Fredericia.
Det bemærkes i den forbindelse, at der  

 naturligvis vil være kørende politipatruljer i Fredericia-området også uden  

 for  

 politistationens normale åbningstid, jf. om tilrettelæggelsen af  

 politikredsens  

 beredskab (døgnvagttjeneste) pkt. 3.2.4 (afsnit II) i lovforslagets  

 almindelige  

 bemærkninger.« Justitsministeriet kan henholde sig til Rigspolitiets udtalelse.
 Spørgsmål 173:
 Ministeren bedes redegøre nærmere for den elektroniske  

 overvågning af farlige virksomheder, giftdepoter m.v. i Fredericia.
 Svar:
 Der henvises til besvarelsen af Retsudvalgets spørgsmål nr. 172  

 vedrørende lovforslaget.
 Spørgsmål 174:
 Ministeren bedes redegøre for, hvordan de faktiske forhold er i  

 dag med hensyn til beredskabet for farlige virksomheder m.v. i Fredericia  

 havn.
 Svar:
 Der henvises til besvarelsen af Retsudvalgets spørgsmål nr. 172  

 vedrørende lovforslaget.
 Spørgsmål 175:
Kan ministeren bekræfte, at alle betjente hos Fredericia Politi  

 har en beredskabsmæssig uddannelse, og vil ministeren oplyse, hvilke  

 konsekvenser det i den forbindelse vil få, at der ikke længere skal være  

 døgnåbent hos Fredericia Politi? Svar:
 Der henvises til besvarelsen af Retsudvalgets spørgsmål nr. 172  

 vedrørende lovforslaget.
