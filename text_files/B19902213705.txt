 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan der gennemføres en uddannelse til tekstiloperatør.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Det Faglige Udvalg for Textil.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) samt de regler, som  

 Undervisnings- og Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som tekstiloperatør.
 Uddannelsens varighed og struktur m.v.
 § 4.  Uddannelsen varer i alt 3 år.
 Stk. 2.  Uddannelsen indledes i praktikvirksomheder  

 eller med 2. skoleperiode.
 § 5.  Skoleundervisningen varer 45 uger.  

 Skoleundervisning veksler med praktikuddannelse som vist i figuren og som  

 anført nedenfor:
Fritagelse for dele af uddannelsen § 6.  Gennemførelse af 2. skoleperiode i følgende  

 uddannelser giver fritagelse for 2. skoleperiode i  

 tekstiloperatøruddannelsen: Farverioperatør, strikkeoperatør,  

 beklædningsoperatør, beklædningshåndværker, skomager, sejl- og boligmontering  

 og ortopædist.
 Stk. 2.  Fritagelse for dele af uddannelsen i øvrigt kan  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede tekstiloperatør skal selvstændigt  

 kunne arbejde med de almindeligst forekommende maskiner på spinderier,  

 væverier og tæppefabrikker.
Tekstiloperatøren skal kunne udføre fejlfinding  

 og -retning samt maskinvedligeholdelse på de i branchen almindeligst  

 forekommende maskiner.
Skoleundervisningen § 8.  Undervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleverne fornødne generelle og  

 specielle kvalifikationer.
Der skal gives eleverne forudsætninger for at  

 varetage de funktioner, uddannelserne tager sigte på.
Desuden skal  

 undervisningen bidrage til elevernes personlige udvikling og give eleverne  

 forståelse af samfundet og dets udvikling.
Endelig skal der gives eleverne  

 forudsætninger for ved efter- og videreuddannelse at udbygge deres  

 kvalifikationer.
 Stk. 2.  Den vejledende uddannelsestid er følgende:
 Tekstil- og materialelære: 2,5 uger.
 Maskinbetjening og produktion.: 3,7 uger.
 Materialelære: 2,2 uger.
 Bindingslære: 1,3 uge.
 Maskinvedligeholdelse: 1,6 uge.
 Tekstilteknik 1: 3,8 uger.
 Tekstilteknik 2: 7,5 uger.
Grundfag § 9.  Undervisningen i 2. skoleperiode omfatter  

 følgende grundfag: Branchekendskab og teknologiudvikling, dansk (A) (60  

 timer), design og billedkommunikation (40 timer), stil, form og farve (80  

 timer), værkstedsteknik (80 timer) og økonomi.
 Stk. 2.  Undervisningen i 3. og 4. skoleperiode omfatter  

 følgende grundfag: Kvalitetsbevidsthed og kvalitetskontrol og matematik.
 Stk. 3.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 10.  Undervisningen i områdefag i 2. skoleperiode  

 har følgende mål og rammer for undervisningens indhold:
 Mål: At give eleverne en grundlæggende forståelse af og indsigt i  

 materialernes struktur, herunder de fysiske og kemiske egenskaber og  

 indvirkningen på miljøet.
 Rammer for undervisningens indhold: Råmaterialer, test- og  

 analysemetoder, behandling, farvning, efterbehandling, miljøbeskyttelse og  

 sikkerhed.
 Mål: At give eleverne kendskab til og færdigheder i brugen af de maskiner,  

 der anvendes i fremstillings- og bearbejdningsprocessen.
Rammer for undervisningens indhold: Materialebearbejdning: Læder,  

 skind, plast, tekstiler.
Maskinkendskab: Nålebærende maskiner, strikke- og  

 vævemaskiner, pressemaskiner, skære-, stanse- og hjælpeværktøjer.  

 Arbejdspladsindretning.
Personlig planlægning.
Sikkerhed og miljø.
 Stk. 2.  Undervisningen i områdefag i 3. og 4.  

 skoleperiode har følgende mål og rammer for undervisningens indhold:
 Mål: At eleverne får indsigt i de industrielt anvendte tekstilmaterialers  

 art og karakteristika samt i fibrenes oprindelse, anvendelsesområder og  

 egenskaber.
 Rammer for undervisningens indhold: Naturfibre og kemofibre.
 Mål: At eleverne opnår kendskab til grundbindingerne og afledninger heraf  

 samt lærer at analysere cordbindinger, dobbeltbindinger og tegne disse med  

 passering, snøring og kort.
 Rammer for undervisningens indhold: Grundbindinger, afledninger og  

 industriel bindingslære.
 Mål: At eleverne opnår kendskab til principperne for systematisk  

 vedligeholdelse og anvendelse af strukturerede opfølgningsskemaer for smøring  

 og vedligeholdelse, at eleverne bliver i stand til at aflæse en maskintegning  

 med tilhørende smørediagram, og at der bibringes eleverne forståelse af  

 vigtigheden af at anvende korrekt smøremiddel, samt at eleverne er i stand  

 til at anvende enkle måleværktøjer og foretage opmåling af emner og  

 fremstille tekniske tegninger i 3 afbildinger i overensstemmelse med gældende  

 DS-norm.
 Rammer for undervisningens indhold: Rengøring, smøring, justering  

 af industrimaskiner i teori og praksis, tegningslæsning og anvendelse af  

 måleværktøjer i praksis.
 Mål: At eleverne opnår grundlæggende kendskab til tekstilindustriens  

 produktion, maskinpark og produkter.
 Rammer for undervisningens indhold: Spinderiteknik, væveriteknik,  

 tæppefremstilling og trikotageteknik.
Specialefag § 11.  Undervisningen i specialefag har følgende mål  

 og rammer for undervisningens indhold:
Tekstilteknik 2 Mål: At eleverne opnår et videregående kendskab til tekstilindustriens  

 produktion, maskinpark og produkter.
 Rammer for undervisningens indhold: Spinderi-, væveri-, og  

 trikotageteknik, tæppefremstilling, teksturering, tekstilforædling,  

 jacquardteknik og tekniske tekstiler.
Valgfag § 12.  Undervisningen i valgfag følger reglerne i § 14  

 i hovedbekendtgørelsen.
Undervisningsplan § 13.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 14.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 15.  I den første praktikperiode skal eleverne  

 orienteres om de arbejdsopgaver, som forekommer under uddannelsen, og under  

 instruktion beskæftiges med simple arbejdsdiscipliner.
 Stk. 2.  I de praktikperioder, der følger efter et  

 skoleophold, skal uddannelsen i virksomheden endvidere tilrettelægges  

 således, at skoleundervisningen og praktikuddannelsen supplerer hinanden, og  

 således at eleven videreudvikler de færdigheder og rutiner, som er gennemført  

 i den forudgående skoleperiode.
 Stk. 3.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad, så eleven ved afslutning af den sidste praktikperiode opnår et  

 niveau, der svarer til de krav, der stilles til en tekstiloperatør.
Stk. 4.  Under praktikuddannelsen arbejdes der med de  

 normalt forekommende arbejdsopgaver inden for uddannelsen.
I øvrigt kan  

 eleven beskæftiges med arbejdsopgaver og discipliner, der er relevante og  

 værdifulde for uddannelsen.
 Stk. 5.  Under praktikuddannelsen indskærpes  

 nødvendigheden af, at de sikkerhedsregler, der gælder i virksomheden  

 vedrørende personlig sikkerhed og sikkerhed over for udstyr, værktøj og  

 maskiner, efterleves.
 Stk. 6.  I den sidste praktikperiode arbejder eleven  

 selvstændigt med alle i virksomheden forekommende udviklings-,  

 vedligeholdelses-, reparations- og arbejdsopgaver inden for uddannelsen.  

 Eleven anvender alle former for arbejdsdiscipliner og metoder og udfører  

 arbejdet ud fra sit kendskab til det nødvendige kvalitetsniveau.
§ 16.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf. § 18, stk. 4, i  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. § 24, stk. 4, i  

 hovedbekendtgørelsen.
 Bedømmelse m.v.
Skolens bedømmelse § 17.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 18.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren afgives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 19.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om, hvilke emner der er gennemgået i det pågældende skoleophold.  

 For elever, der ikke har opfyldt et eller flere af undervisningsmålene (dvs.  

 har fået karakteren 5 eller derunder), udarbejder skolen en vejledning, der  

 tilkendegiver elevens behov for supplerende oplæring i praktiktiden og  

 eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 23, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 20.  Skolen afholder eksamen i grundfagene dansk (A)  

 og matematik.
 Stk. 2.  Skolen afholder eksamen i specialefaget  

 tekstilteknik 2 ved afslutningen af 4. skoleperiode, jf. § 21.
 Stk. 3.  Skolen giver i øvrigt karakterer i følgende  

 grundfag efter reglerne om grundfag: Branchekendskab og teknologiudvikling,  

 design og billedkommunikation, kvalitetsbevidsthed og kvalitetskontrol, stil,  

 form og farve, værkstedsteknik og økonomi.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10 og  

 11.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
§ 21.  Eksamen i specialefag gennemføres således: Der  

 afholdes en praktisk prøve af en varighed på i alt 24 lektionstimer.
I  

 tilknytning til den praktiske prøve gennemføres en skriftlig prøve.
Der  

 afsættes 4 lektionstimer til den skriftlige prøve.
Der må ikke anvendes  

 hjælpemidler ved den skriftlige prøve.
 Stk. 2.  Eksamensopgaverne tilvejebringes af skolen  

 efter samråd med det lokale uddannelsesudvalg.
 Stk. 3.  Der foretages en samlet bedømmelse af den  

 praktiske og den skriftlige prøve.
Stk. 4.  Bedømmelsen foretages af 1 af skolens lærere  

 (eksaminator) og 2 censorer udpeget af det faglige udvalg.
Karakteren  

 fastsættes efter drøftelse mellem censorerne og eksaminator, jf. § 18, stk.  

 2, i eksamensbekendtgørelsen.
 Stk. 5.  Skolen skal tilbyde eleven en ny eksamen,  

 eventuelt efter supplerende praktik- eller skoleophold, såfremt eleven ikke  

 opnår tilfredsstillende resultat, eller såfremt eleven kan godtgøre, at  

 vedkommende på grund af sygdom eller af anden gyldig grund ikke har kunnet  

 møde eller gennemføre opgaverne til eksamen.
Karakterskala § 22.  Ved bedømmelsen anvendes 13-skalaen, jf. § 17 i  

 eksamensbekendtgørelsen.
Skolebevis § 23.  Når alle skoleperioder er gennemført, udsteder  

 skolen et skolebevis, hvis der i alle fag og eksamener er opnået mindst  

 karakteren 6.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Uddannelsesbevis § 24.  Uddannelsesbevis udstedes af Det Faglige Udvalg  

 for Textil og affattes i overensstemmelse med § 29 i hovedbekendtgørelsen,  

 når skolebevis og praktikerklæring er udstedt.
Ikrafttrædelses- og overgangsbestemmelser § 25.  Bekendtgørelsen træder i kraft den 1. januar  

 1991.
 Stk. 2.  Uddannelsen kan påbegyndes i en virksomhed fra  

 den 1. januar 1991.
 Stk. 3.  Skolerne kan etablere 2. skoleperiode og  

 følgende skoleperioder fra den 1. januar 1991.
 Stk. 4.  Elever, der har afsluttet efg-basisuddannelsen  

 inden for servicefagene, er fritaget for 2. skoleperiode.
