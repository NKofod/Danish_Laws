Formueforbrug til delfin-terapi i USA Personspørgsmål 54.2.
 Statsamtet havde afslået ansøgningen under  

 henvisning til, at der var tale om et beløb på ca. 15 % af M´s  

 formue, og det ikke var sandsynliggjort, at delfin-terapi ville få  

 afgørende effekt på M´s handicap.
M, som er 29 år, fik i forbindelse med en  

 trafikulykke i 1994 en traumatisk hjerneskade, som bevirkede, at hun nu er  

 plejekrævende døgnet rundt.
M har siden 1996 boet hos sin  

 moder.
M fik i forbindelse med ulykken udbetalt en  

 forsikringssum, således at hendes formue p.t. er på knap 1 mill.  

 kr.
Hun modtager pension på godt 120.000 kr. årligt.
M´s moder har oplyst, at hun via kontakt til andre  

 forældre til hjerneskadede har set og fået fortalt, at delfin  

 terapi er et fantastisk redskab for denne gruppe af hjerneskadede.
Der er  

 således eksempler på, at korttidshukommelsen forbedres og  talen  

 vender tilbage.
 Det frigivne beløb skulle ud over selve  

 delfin-terapien, som koster 60.000 kr., dække udgifter til  

 flybilletter, hotelophold, leje af bil, forsikringer og lommepenge.
