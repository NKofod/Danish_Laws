Fusion af foreninger med tilbagevirkende kraft  

   konsolideringsfradrag To arbejdsgiversammenslutninger, begge omfattet af fondsbeskatningsloven,  

 påtænkte at fusionere ved en skattefri fusion efter  

 fusionsskattelovens regler.
Ligningsrådet blev i den anledning anmodet om at afgive en bindende  

 forhåndsbesked om, hvorvidt fusionen kunne ske med ti måneders  

 tilbagevirkende kraft.
Ligningsrådet besvarede spørgsmålet  

 bekræftende.
 Det blev endvidere spurgt, om konsolideringsfradraget efter  

 fondsbeskatningslovens § 9, stk. 1, jf. § 5, stk. 3 og 4 skulle beregnes  

 på grundlag af den samlede foreningsformue efter gennemførelsen  

 af fusionen (fusionsformuen), eller alene på baggrund af den modtagende  

 forenings formue.
Ligningsrådet udtalte, at konsolideringsformuen skulle beregnes  

 på grundlag af fusionsformuen efter gennemførelsen af fusionen,  

 og som nærmere opgjort efter selskabsskattelovens § 14, stk. 2, 1. og  

 2. pkt. samt stk. 3-7, jf. fondsbeskatningslovens § 5, stk. 4.  

 Ligningsrådet bemærkede, at konsolideringsfradraget skal beregnes  

 på grundlag af primoformuen, jf. bemærkningerne til lovforslag  

 nr.
L 108 fremsat den 5. december 1985, FT 1985-1986, bd.
A, sp. 2668.
