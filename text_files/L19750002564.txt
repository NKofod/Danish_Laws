 Den 12. juni 1974 undertegnedes i København følgende overenskomst mellem  

 Danmark og Spanien om internationale transporter ad landevej:
OVERENSKOMST mellem Kongeriget Danmarks regering og Den spanske Stats regering om  

 internationale transporter ad landevej Kongeriget Danmarks regering og Den spanske Stats regering er ud fra  

 ønsket om at fremme passager- og godstrafikken ad landevej mellem de to  

 stater samt i transit gennem deres områder blevet enige om følgende:
Artikel 1 1. Transportudøvere, som er hjemmehørende i Danmark  

 eller i Spanien, er berettigede til med køretøjer, der er indregistreret i en  

 af de to stater, at udføre befordring af passagerer eller af gods mellem de  

 to kontraherende parters områder eller i transit gennem et af disse områder  

 på de betingelser, som er fastsat i nærværende overenskomst.
 2. Indenlandske befordringer af passagerer eller af  

 gods mellem to punkter, beliggende på en af de kontraherende parters område,  

 udført med et køretøj, der er indregistreret på den anden kontraherende parts  

 område, er forbudt.
I - PASSAGERBEFORDRING Artikel 2 Al befordring af rejsende mellem de to stater eller i transit gennem deres  

 områder, udført med køretøjer, der er indrettet til at befordre mere end otte  

 siddende personer foruden føreren, er undergivet reglerne om forudgående  

 tilladelse, bortset fra de i artikel 3 i nærværende overenskomst angivne  

 transporter.
Artikel 3 1. Følgende transporter er ikke undergivet reglerne om  

 forudgående tilladelse 2. I et køretøj, der anvendes til lejlighedsvis kørsel  

 på disse betingelser, skal forefindes et kontroldokument, udfærdiget efter  

 indbyrdes aftale mellem de to kontraherende parter.
Artikel 4 1. Ansøgninger om tilladelse til rutekørsel, hvad  

 enten denne er turistmæssig eller ej, skal indgives til den kompetente  

 myndighed i den stat, hvor køretøjet er indregistreret, under vedlæggelse af  

 de dokumenter, der omhandles i den i artikel 19 i nærværende overenskomst  

 nævnte protokol.
 2. Hvis den kompetente myndighed i ansøgerens hjemland  

 vil imødekomme den i stykke 1 i nærværende artikel omhandlede ansøgning,  

 oversender den et eksemplar af ansøgningen til den anden kontraherende parts  

 kompetente myndighed.
3. Hver kontraherende parts kompetente myndighed  

 meddeler tilladelsen for sit eget område.
De kontraherende parters kompetente  

 myndigheder underretter ufortøvet hinanden om de givne tilladelser.
 4. De kompetente myndigheder udsteder principielt  

 disse tilladelser på basis af gensidighed.
Artikel 5 1. Ansøgninger om tilladelse til andre former for  

 passagerkørsel end de i artiklerne 3 og 4 i nærværende overenskomst angivne  

 er undergivet den samme behandlingsmåde som den i artikel 4 omhandlede.
2. Dog behøver et køretøj, som må indkøre tomt på  

 grund af beskadigelse af et andet køretøj af samme nationalitet, ingen  

 forudgående tilladelse.
En sådan transport finder sted i overensstemmelse med  

 de regler, som vil blive fastsat ved indbyrdes aftale mellem de to  

 kontraherende parter.
II - GODSTRANSPORT Artikel 6 1. Al international godskørsel for andres eller for  

 egen regning med udgangspunkt eller bestemmelsessted i en af de kontraherende  

 stater udført med motorkøretøjer, der er indregistreret i den anden  

 kontraherende stat, samt transittrafik udført gennem en af de kontraherende  

 staters område med et motorkøretøj, der er indregistreret i den anden stat,  

 er undergivet reglerne om forudgående tilladelse.
 2. Undtaget fra kravet om tilladelse er dog de  

 transporter, som er angivet i den nærværende overenskomst vedføjede protokol.
Artikel 7 Kørselstilladelserne udstedes til transportudøverne af de kompetente  

 myndigheder i det land, hvor køretøjerne tilhørende de nævnte  

 transportudøvere er indregistreret, inden for rammerne af de kontingenter,  

 som de kontraherende parter årligt fastsætter efter indbyrdes aftale.
 I dette øjemed udveksler de to staters kompetente myndigheder de fornødne  

 blanketter in blanco.
Artikel 8 Undergivet reglerne om tilladelse, men uden for kontingentet, er de  

 transporter, som er angivet i den nærværende overenskomst vedføjede protokol.
Artikel 9 1. Tilladelserne, der skal være i overensstemmelse med  

 formularer, udarbejdet efter indbyrdes aftale mellem de to kontraherende  

 parters kompetente myndigheder, er af to typer:
 2. Tilladelserne ledsages af en kørselsrapport, hvori  

 de nærmere oplysninger om transporten angives, og som tilladelsernes  

 indehavere er pligtige at udfylde forud for hver transport.
 3. Kørselstilladelsen giver transportudøveren ret til  

 at optage returlæs på de betingelser, som er fastsat i den nærværende  

 overenskomst vedføjede protokol.
Artikel 10 Ved tredjelandskørsel forstås alle transporter mellem en af de  

 kontraherende parters område og et tredjeland, udført af den anden  

 kontraherende parts transportudøvere.
Til udførelsen af disse transporter må  

 de interesserede transportudøvere hos det andet lands myndigheder ansøge om  

 en særlig tilladelse, der vil kunne meddeles dem således som anført i den  

 nærværende overenskomst vedføjede protokol.
Artikel 11 Efter endt brug eller i ubrugt stand ved udløbet af gyldighedsperioden  

 tilbagesendes såvel tilladelserne som kørselsrapporterne af indehaverne til  

 den udstedende myndighed.
 Kørselsrapporterne skal være stemplet af toldvæsenet.
III - ALMINDELIGE BESTEMMELSER Artikel 12 1. De kompetente myndigheder udsteder gratis de i  

 nærværende overenskomst omhandlede tilladelser.
 2. Tilladelserne og kørselsrapporterne skal forefindes  

 i køretøjerne og forevises på ethvert forlangende af de kontrollerende  

 organer.
 3. Kørselsrapporterne kontrolleres af toldvæsenet i  

 overensstemmelse med de nationale regler ved indkørsel i og udkørsel fra den  

 stat, for hvilken de gælder.
Artikel 13 Transportudøverne og deres personale er forpligtede til at overholde de  

 transport- og færdselsregler, der er gældende på det af kørslen berørte  

 område; den udførte transport skal være i overensstemmelse med bestemmelserne  

 i tilladelsen.
Artikel 14 1. Med hensyn til køretøjernes vægt og dimensioner  

 forpligter hver af de kontraherende parter sig til ikke at undergive  

 køretøjer, der er indregistreret i den anden stat, strengere betingelser end  

 dem, der gælder for køretøjer, som er indregistreret i deres eget land.
 2. Såfremt køretøjets eller ladningens vægt eller  

 dimensioner overstiger de på den anden kontraherende parts område fastsatte  

 grænser, må køretøjet kun udføre transporten, såfremt det er forsynet med en  

 særlig tilladelse, givet af den pågældende kontraherende parts kompetente  

 myndighed.
 3. Såfremt denne tilladelse begrænser køretøjets  

 kørsel til en bestemt rute, må transporten kun udføres ad denne rute.
Artikel 15 Transportudøvere, som udfører de i nærværende overenskomst omhandlede  

 transporter, betaler for de transporter, der udføres på den anden  

 kontraherende parts område, de på dette område gældende afgifter og skatter.
Artikel 16 1. De kontraherende parters kompetente myndigheder  

 påser, at transportudøverne og deres personale overholder overenskomstens  

 bestemmelser, og forelægger hinanden fortegnelser over konstaterede  

 overtrædelser og foreslåede sanktioner.
 De sanktioner, der foruden eventuelle lovbestemte økonomiske sanktioner  

 kan bringes i anvendelse, er følgende:
 2. De myndigheder, der iværksætter sanktionen, er  

 forpligtede til at underrette den anmodende derom.
Artikel 17 Hver af de kontraherende parter udpeger og giver den anden part meddelelse  

 om, hvilke myndigheder der er kompetente til på dens territorium at træffe de  

 i nærværende overenskomst omhandlede dispositioner.
De udpegede myndigheder  

 udveksler periodisk fortegnelser over udstedte tilladelser og ligeledes over  

 udførte transporter.
Artikel 18 1. For at sikre den rette gennemførelse af  

 bestemmelserne i nærværende overenskomst nedsætter de to kontraherende parter  

 en blandet kommission.
 2. Den nævnte kommission træder sammen efter anmodning  

 fra en af de kompetente myndigheder, skiftevis på hvert af deres områder.
Artikel 19 1. De kontraherende parter fastsætter reglerne for  

 anvendelsen af nærværende overenskomst ved en protokol, som træder i kraft  

 samtidig med nævnte overenskomst.
 2. Den i nærværende overenskomsts artikel 18  

 omhandlede blandede kommission vil i fornødent omfang kunne ændre den nævnte  

 protokol.
Artikel 20 Nærværende overenskomst træder i kraft på den af de to regeringer  

 fastsatte dato.
 Den afsluttes for et tidsrum af et år; den forlænges ved stiltiende  

 fornyelse år efter år, indtil den opsiges af en af de kontraherende parter  

 mindst tre måneder før udløbet af den igangværende periode.
 Udfærdiget i København den 12. juni 1974 i to originaleksemplarer på  

 fransk.
FOR DEN DANSKE REGERING Kresten Damsgaard FOR DEN SPANSKE REGERING Antonio Valdes Den i overenskomstens artikel 19 omhandlede protokol, som undertegnedes i  

 København den 6. april 1972, datoen for overenskomstens parafering, har  

 følgende ordlyd (de i stk.
III og VI omhandlede formularer er udeladt):
PROTOKOL oprettet i henhold til artikel 19 i overenskomsten mellem Kongeriget  

 Danmarks regering og Den spanske Stats regering om internationale transporter  

 ad landevej Med henblik på gennemførelsen af overenskomsten om internationale  

 transporter ad landevej er der truffet aftale om følgende enkeltheder  

 vedrørende anvendelsen:
 I. »Kompetent myndighed«.
 1. De i artikel 14 omhandlede myndigheder er:  fra  

 dansk side  Ministeriet for offentlige arbejder, vejdirektoratet,  

 Havnegade 23, 1058 København K.  fra spansk side  Direccion General de  

 Transportes Terrestres, Servicio de Transportes Internacionales, Ministerio  

 de Obras Publicas, Avenida del Generalisimo 1, Madrid.
 2. De i alle andre artikler omhandlede kompetente  

 myndigheder er:  fra dansk side  Ministeriet for offentlige arbejder,  

 Slotsholmsgade 10, 1216 København K.  fra spansk side  Direccion  

 General de Transportes Terrestres, Servicio de Transportes Internacionales,  

 Ministerio de Obras Publicas, Avenida del Generalisimo 1, Madrid.
II.
For så vidt angår artikel 3.
1. De i artikel 3 nævnte transporter må ikke udføres  

 på spansk territorium om natten.
Som nattrafik betragtes trafik, der udføres  

 mellem kl. 22 og kl. 5 om morgenen.
2. Det i artikel 3, stk. 2, omhandlede kontroldokument  

 udfærdiges i henhold til CEMT's ministerråds resolution nr. 20 af 16.  

 december 1969 (Doc.
CM (69) 24).
III.
For så vidt angår artiklerne 4 og 5.
 1. Ansøgninger om tilladelse til de i artikel 4  

 omhandlede befordringer skal være ledsaget af de dokumenter, som kræves  

 ifølge den gældende lovgivning i de to lande.
 2. Ansøgninger om tilladelse til de i artikel 5, stk.  

 1, omhandlede befordringer skal være indsendt til de kompetente myndigheder  

 mindst 21 dage før den dato, da kørslen skal udføres.
 Ansøgningerne skal være ledsaget af følgende oplysninger:
 - Navn og adresse for det foretagende, der arrangerer rejsen.
 - Navn og adresse for transportudøveren.
 - Indregistreringsnumre for de benyttede køretøjer.
 - Passagerernes antal.
 - Dato og sted for passage af grænsen ved indkørslen i og udkørslen fra  

 landet samt angivelse af de strækninger, på hvilke der køres med passagerer  

 eller med tomt køretøj.
 - Rejserute og steder for optagelse og afsætning af passagerer.
 - Overnatningssteder og om muligt hotellernes adresser.
 - Beskrivelse af kørslen: pendulkørsel eller lejlighedsvis befordring.
 3. Indkørsel med et tomt køretøj for at erstatte et  

 beskadiget andet køretøj af samme nationalitet kræver et dokument, der  

 udfærdiges i overensstemmelse med den til denne protokol knyttede formular.  

 For tiden kræver de danske myndigheder intet sådant dokument fra spanske  

 transportudøvere i tilfælde af beskadigelse af et køretøj.
IV.
For så vidt angår artikel 6, stk. 2.
 Følgende transporter er undtaget fra kravet om tilladelse:
 - Lejlighedsvise godstransporter til og fra lufthavne i tilfælde, hvor  

 flyveruten er blevet ændret.
 - Transporter af rejsegods i påhængsvogne til køretøjer, der er bestemt  

 til passagerbefordring, samt transporter af rejsegods, uanset køretøjets art,  

 til og fra lufthavne.
 - Postbefordring.
 - Transport af beskadigede køretøjer.
 - Transport af affald og dagrenovation.
 - Transporter af dyrekroppe til destruktion.
 - Transporter af bier og fiskeyngel.
 - Ligtransporter.
V.
For så vidt angår artikel 8.
 Følgende transporter er undergivet kravet om tilladelse, men uden for  

 kontingentet:
 - Transporter med køretøjer, hvis temperatur kan reguleres, og som er  

 specielt udstyret til dette formål.
 - Godstransporter udført med motorkøretøjer, hvis totalvægt, indbefattet  

 en eventuel påhængsvogns totalvægt, ikke overstiger seks tons.
 - Transporter af kunstgenstande og kunstværker bestemt for udstillinger  

 eller messer eller som handelsvarer.
 - Transporter af genstande og materiel udelukkende bestemt til reklame-  

 eller oplysningsformål.
 - Flyttetransporter udført af virksomheder, der er specielt udrustet til  

 dette formål, både for så vidt angår personel og materiel.
 - Transporter af materiel, tilbehør og dyr til eller fra teater-, film-  

 eller cirkusforestillinger, koncerter, sportsarrangementer, markeder eller  

 messer eller til brug ved radio-, films- eller fjernsynsoptagelser.
 - Transitkørsel.
 - Kombinerede jernbane/vejtransporter.
 - Eventuelt visse meget specielle transporter eller transporter, der  

 udføres under særlige omstændigheder, på betingelser, som fastsættes ved  

 indbyrdes aftale mellem de to kontraherende parters kompetente myndigheder.
VI.
For så vidt angår artikel 6, stk. 1, samt artiklerne 7 og 9.¬sk 1. Tilladelserne udfærdiges på de to sprog og i  

 overensstemmelse med en formular, der er vedføjet denne protokol.
2. Tilladelserne nummereres af den myndighed, som  

 udsteder dem.
De ledsages af en kørselsrapport udfærdiget efter en formular,  

 som er vedtaget af hver af de kontraherende parter og er vedføjet denne  

 protokol.
 3. Transporter i transit udføres, uden at der optages  

 eller aflæsses gods i det land, som transiteres.
 4. For tiden udstedes kun de i overenskomstens artikel  

 9, stk. 1a), omhandlede tilladelser og kun for en enkelt tur.
5. Returlæs kan i Spanien kun optages i de provinser,  

 som passeres på den normale rejserute, og i de provinser, som grænser op til  

 disse.
Forsøgsvis kan dog en vis andel af de kontingenterede tilladelser  

 anvendes til optagelse af returlæs i Spanien uden geografisk begrænsning.
VII.
For så vidt angår artikel 10.
 Der kan udføres følgende tredjelandstransporter:
- for de danske transportudøvere: til Sverige, Norge og Finland; - for de spanske transportudøvere: til Portugal og lande i Nordafrika.
VIII.
For så vidt angår artikel 17.
 1. De kompetente myndigheder udveksler inden for en  

 frist af to måneder, regnet fra sidste dag i hvert kalenderhalvår, en  

 opgørelse over de i det forløben halvår udstedte tilladelser.
 2. Denne opgørelse omfatter for hver transportkategori  

 følgende oplysninger:
tilladelser.
Disse tilladelser medregnes ikke i kontingentet.
IX.
Tom indkørsel.
Tom indkørsel med et køretøj for at optage gods i den anden stat kræver en  

 særlig tilladelse til tom indkørsel.
Forsøgsvis kan dog en vis andel af de  

 kontingenterede tilladelser anvendes til tom indkørsel.
 Under alle omstændigheder er tom indkørsel med et køretøj med henblik på  

 udførelse af en transport, der er undtaget fra kravet om forudgående  

 tilladelse eller er uden for kontingentet, ikke undergivet kravet om en  

 særlig tilladelse til tom indkørsel.
 Desuden er tom transitkørsel tilladt.
X.
Kontingent.
 Til gennemførelse af stk. 1 i overenskomstens artikel 7 er de kompetente  

 myndigheder enige om at fastsætte kontingenterne for hvert kalenderår.
 Udfærdiget i København den 6. april 1972 i to originaleksemplarer på  

 fransk.
FOR DEN DANSKE DELEGATION J.
Bang Christensen FOR DEN SPANSKE DELEGATION J.
Santos Rein I henhold til et protokollat udfærdiget i forbindelse med overenskomstens  

 undertegnelse ændredes betegnelserne på de danske kompetente myndigheder i  

 protokollens afsnit I således:
 Overenskomsten og protokollen trådte i kraft den 1. oktober 1974.
 Udenrigsministeriet, den 4. februar  

 1975.
 Ove Guldberg.
