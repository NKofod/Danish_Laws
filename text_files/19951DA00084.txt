Nr BTB 84 Betænkning over Forslag til folketingsbeslutning om nedsættelse af  

 beskatningen på motorcykler   

 Nr B 84 1995-96, 1. samling Afgivet af Skatteudvalget Afgivet: 19960502 Udvalget har behandlet beslutningsforslaget i nogle møder.
 Udvalget har stillet spørgsmål til skatteministeren og miljø- og  

 energiministeren, som disse har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Bang, Lars, Valby, Copenhagen Classic Motorcycles, Danske Motorcyklisters Råd, Dethlefsen, Bo, Birkerød, Fairclough, Eddie, København S, Holmenlund, Niels Erik, Haarlev, Motorcykel Importør Foreningen, Nielsen, Anders Christian, København N, Poulsen, Villy, Odense M og Steen, Erik, Jyderup.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) forslaget til folketingsbeslutning til  

forkastelse.
 Flertallet kan ikke acceptere, at beslutningsforslaget indebærer et tab  

 for statskassen på ca. 50 mio. kr.
 Et mindretal (Venstres, Det Konservative Folkepartis,  

 Fremskridtspartiets og Dansk Folkepartis medlemmer af udvalget) indstiller  

 forslaget til folketingsbeslutning til vedtagelse uændret.
 Et flertal inden for mindretallet (Venstres og Det Konservative  

 Folkepartis medlemmer af udvalget) bemærker, at dette flertal forudsætter, at  

 det lovforslag, som regeringen efter beslutningsforslaget opfordres til at  

 fremsætte, er i overensstemmelse med EU-reglerne.
 Et mindretal inden for mindretallet (Dansk Folkepartis medlem af udvalget)  

 ser med stor undren på, at det ikke har været muligt at skabe flertal for  

 enten en nedsættelse af afgifterne på motorcykler, således at de i det  

 mindste er på niveau med bilafgifterne, eller for en omlægning af afgifterne  

 til stykafgifter, således at der også i højere grad kunne tages hensyn til  

 miljøet.
 Dansk Folkeparti var villig til at strække sig meget langt for at lave en  

 aftale bl.a. således, at miljøvenlige motorcykler kunne blive billigere.  

 Desværre har regeringen med stor iver forsøgt at blokere for enhver form for  

 aftale.
 I sin argumentation imod en omlægning af afgifterne har regeringen  

 henholdt sig til et EF-direktiv, som måske bliver vedtaget senere på året, og  

 som ifølge regeringen måske medfører, at omlægningen ikke kan lade sig gøre.
 Dansk Folkeparti er overbevist om, at det inden for det måske fremtidige  

 EF-direktiv om normer for motorcyklers udstødning og støj er muligt at lave  

 en omlægning i Danmark af afgiftssystemet til stykafgifter, idet der ikke i  

 en sådan omlægning vil forekomme nogen form for konkurrenceforvridning.
 Dansk Folkeparti føler endvidere anledning til stærkt at kritisere  

 regeringens fremgangsmåde ved i sidste øjeblik før betænkningsafgivelse i  

 Skatteudvalget at præsentere udvalget for de påståede EU-retlige  

 betænkeligheder.
Dansk Folkeparti finder det dybt beklageligt, at der ikke kan konstateres  

 et flertal i Folketinget for en omlægning, som hele motorcykelbranchen er  

 tilhængere af, og som ville have været en fordel for miljøet.
Men desværre  

 kan Dansk Folkeparti konstatere, at regeringens lobbyarbejde i Folketinget  

 har båret frugt.
