Pressenævnets kendelse i sag nr. 11-70-00029 Resumé Klager  en person  klagede over klip af nøgne mænd bragt på TV 2.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt, at man har en generel interesse i det emne, der er behandlet.
 Da hverken klager eller klagers søn selv er direkte eller indirekte nævnt, har [Klager] ikke en sådan interesse i sagen, at der er grundlag for at behandle klagen.
 Klagen afvises herefter, jf. medieansvarslovens § 43, stk. 2, nr. 2.
 [Klager] har klaget til Pressenævnet over klip bragt på TV 2 blandt andet den 31. december 2010, idet hun mener, at god presseskik er tilsidesat.
[Klager] har til støtte for klagen bl.a. anført, at TV 2 ved flere tilfælde har vist klip af nøgne mænd, bl.a. fra filmen Klovn i primetime og forud for børnenes julekalender.
Klagers 10-årige søn er herved blevet krænket.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt, at man har en generel interesse i det emne, der er behandlet.
 Da hverken klager eller klagers søn selv er direkte eller indirekte nævnt, har [Klager] ikke en sådan interesse i sagen, at der er grundlag for at behandle klagen.
 Klagen afvises herefter, jf. medieansvarslovens § 43, stk. 2, nr. 2.
