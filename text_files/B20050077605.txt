Bekendtgørelse om garanti  

 for social behandling for stofmisbrug af unge under 18 år i særlige tilfælde I medfør af § 85, stk. 3, i lov om social service,  

 jf. lovbekendtgørelse nr. 280 af 5. april 2005, som ændret ved lov nr. 331 af  

 18. maj 2005, fastsættes:
 § 1.  

  

 Amtskommunen sørger for tilbud om behandling for stofmisbrug af unge under 18  

 år i særlige tilfælde.
 Stk. 2.  

  

 Tilbud efter  

 stk. 1 skal iværksættes senest 14 dage efter henvendelsen til amtskommunen.
 Stk. 3.  

  

 En amtskommune  

 kan involveres af såvel en kommune, forældre eller den unge i en sag om  

 iværksættelse af social behandling for stofmisbrug.
 Stk. 4.  

  

 Tilbud skal  

 iværksættes med forældremyndighedens samtykke og kræver tillige samtykke fra  

 den unge, når denne er fyldt 15 år.
 Stk.5.  

  

 Det er  

 amtskommunen, der foretager den faglige vurdering af, om den unges problemer  

 er  

 så alvorlige, at der skal iværksættes et tilbud inden for 14 dage.
§ 2.  

  

 Målgruppen er unge, som på grund af stofmisbruget har alvorlige sociale og  

 adfærdsmæssige problemer, der medfører, at den unge ikke kan fungere i  

 forhold  

 til familie, uddannelse, arbejde eller skole.
Der er tale om unge med  

 sociale,  

 fysiske og/eller psykiske skader forårsaget af stofmisbruget.
 Stk. 2.  

  

 Den sociale  

 behandlingsgaranti dækker kun i de særlige tilfælde, hvor stofmisbruget har  

 udviklet sig sådan, at den unge ikke kan modtage den almindelige støtte efter  

 reglerne for børn og unge i lovens kapitel 8, førend der er sat en social  

 behandling i gang i forhold til stofmisbrugsproblemet.
 § 3.  

  

 Såvel den kommunale som den amtskommunale forpligtelse til særlig støtte over  

 for børn og unge er reguleret efter bestemmelserne i servicelovens kapitel 8.  

 Den sociale behandlingsgaranti ændrer ikke ved dette, men er en ekstra  

 forpligtelse til at yde hurtig hjælp til målgruppen, jf. § 2.
 § 4   

 Kommunen har ansvaret for, at sagen undersøges og for, at der tages stilling  

 til den samlede sociale støtte samt for, at der udarbejdes en handleplan for  

 den samlede indsats, herunder for behandlingen for stofmisbruget, jf.  

 § 58  

 a, stk. 4.
 Stk. 2.  

  

 Amtskommunen er  

 ansvarlig for antallet af pladser og muligheden for ambulant behandling på  

 institutioner for børn og unge med stofmisbrugsproblemer, jf. § 51.
 § 5.  

  

 Klage over afslag på behandling, herunder manglende iværksættelse af tilbud  

 senest 14 dage efter henvendelsen til amtskommunen, kan indbringes for det  

 sociale nævn, jf. servicelovens § 121.
 § 6.  

  

 Bekendtgørelsen træder i kraft den 1. oktober 2005.
