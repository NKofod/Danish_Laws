Bekendtgørelse om ændring af bekendtgørelse om kørekort § 1 I bekendtgørelse nr. 906 af 27. august 2019 om kørekort, som senest ændret ved bekendtgørelse nr. 1540 af 29. oktober 2020, foretages følgende ændringer:
 1. To steder i § 120, stk. 3, ændres »90« til: »180«.
 2. § 126, stk. 3, affattes således:
»Stk. 3. Indehavere af et gyldigt kørekort, der er udstedt af et land, der er udtrådt af EU eller EØS, men som på tidspunktet for udstedelse var medlem af EU eller EØS, kan uden videre få ombyttet dette til et tilsvarende dansk kørekort forsynet med en påtegning om det oprindelige udstedelsesland.
Kørekortindehaveren skal i forbindelse med ansøgning om ombytning afgive en skriftlig erklæring på tro og love om, at dennes førerret ikke er begrænset, frakendt eller inddraget.
Bestemmelsen i § 123, stk. 4, finder ikke anvendelse.« § 2 Bekendtgørelsen træder i kraft den 1. januar 2021.
