Klage over vagtlæges behandling af  

 mavesmerter hos en patient med sukkersyge Patientklagenævnet fandt, at vagtlægen havde udvist manglende  

 omhu og samvittighedsfuldhed, idet han burde have undersøgt en  

 urinprøve og sikret sig patientens aktuelle status vedrørende  

 regulering af sukkersygen.
Dette kunne gennemføres ved en simpel  

 stixundersøgelse af en urinprøve.
Nævnet fandt videre, at  

 grundlaget for at råde patienten til at fortsætte med  

 uændret insulindosis var utilstrækkeligt.
 Nævnet oplyste, at syreforgiftning ved med sukkersyge (diabetisk  

 ketoacidose) er en livstruende tilstand, som kan optræde hos patienter  

 med insulinbehandlet sukkersyge, ved ophør af insulinbehandling eller  

 i tilslutning til en infektion eller anden sygdom, som ikke er blevet  

 tilgodeset.
 Patientklagenævnet fandt videre, at vagtlægen ikke burde have  

 udleveret stærke smertestillende tabletter (Mandolgin) til brug ved  

 forværring af mavesmerterne, idet symptomerne var ukarakteristiske.
