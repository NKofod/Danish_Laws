Orienteringsbrev  

 til kommunerne nr. 03/07  

  

 Orientering om eksempelsamling vedr. 300 timers reglen  


  

 Til samtlige kommuner De nye regler om bortfald af kontanthjælpen til ægtefæller, der  

 ikke kan dokumentere 150/300 timers ordinært og ustøttet arbejde inden for de  

 seneste 12/24 kalendermåneder og om varsling i den forbindelse har givet  

 anledning til mange spørgsmål fra kommunerne.
 For at sikre, at svarene når ud til alle kommuner, har  

 Arbejdsdirektoratet udarbejdet vedlagte eksempelsamling.
 Der vil formentlig opstå yderligere spørgsmål i den kommende  

 tid, og hvis der er grundlag for det, vil direktoratet på et senere tidspunkt  

 udsende  

 en ny eksempelsamling.
 Eventuelle spørgsmål til forståelsen af vedlagte eksempler  

 eller nye spørgsmål kan rettes til Arbejdsdirektoratet, kontor Y1, tlf. 38 10  

 60 11 i telefonvagten, eller indsendes på e-mail til  

  

 adir@adir.dk.
Reglerne på området kan findes på  

  

 www.retsinfo.dk  

 eller  

 på direktoratets hjemmeside,  

  

 www.adir.dk.
Der henvises endvidere til  

 direktoratets orienteringsbreve nr. 03/06 af 23. marts 2006 og nr. 13/06 af  

 7.  

 juli 2006, der ligeledes kan findes på direktoratets hjemmeside.
Med venlig hilsen Arbejdsdirektoratet, den 9. februar  

 2007 Kirsten Brix Pedersen Notat Eksempelsamling   

 300 timers reglen  

1) 1. Hvilke ægtepar er  

 omfattet af regelsættet? Et ægtepar er omfattet af regelsættet, hvis begge  

 ægtefæller på bortfaldstidspunktet  

2)  

   i princippet -  

 er berettiget til hjælp efter lovens § 11 (kontanthjælp, starthjælp eller  

 tilbud efter lov om en aktiv beskæftigelsesindsats), og hjælpen til parret  

 bliver beregnet efter reglerne i lovens § 26, stk. 1. Dvs. på grundlag af 2 x  

 sats med fradrag af evt. indtægter.
 Hjælpen til begge ægtefæller skal på bortfaldstidspunktet  

 beregnes på grundlag af voksensats.
 Parret er omfattet af regelsættet, selv om beregningen  

 resulterer i, at der kun udbetales et mindre beløb i supplerende kontanthjælp  

 til den ene af ægtefællerne.
 Hvis den ene ægtefælle modtager en anden offentlig  

 forsørgelsesydelse, skelnes der mellem den situation, hvor der stadig  

 beregnes  

 hjælp til begge ægtefæller efter lovens § 26, stk. 1, og den situation, hvor  

 der kun udmåles hjælp til den ene ægtefælle efter lovens § 26, stk. 4  

 (kombinationsægtepar)  

3) .
 Det betyder, at følgende ægtepar er omfattet af  

 regelsættet:
 -  

 	  

 Den ene ægtefælle er  

 berettiget til hjælp efter lovens § 11, mens den an-den modtager  

 revalideringsydelse,  

 arbejdsløshedsdagpenge, sygedagpenge, ledighedsydelse eller særlig ydelse.  

 Der  

 foretages her en fælles ægtefælleberegning, jf. lovens § 26, stk. 1.
 I hvilket omfang hver  

 ægtefælle skal opfylde kravet om 300 timers arbejde inden for de seneste 24  

 måneder, afgøres efter reglerne i lovens § 13, stk. 9 og stk.11, jf. nedenfor  

 under punkterne 3-5.
 Følgende ægtepar er  

 derimod  

  

 ikke omfattet  

 af regelsættet:
-  

 	  

 Den ene ægtefælle er  

 berettiget til hjælp efter lovens § 11, mens den an-den modtager  

 folkepension,  

 førtidspension, SU, orlovsydelse efter lov om orlov eller efterløn.
Hjælpen  

 til  

 den berettigede ægtefælle beregnes her som til en enlig, jf. lovens § 26,  

 stk.  

 4.
 Her skal ingen af  

 ægtefællerne opfylde et arbejdskrav.
Spørgsmål 1.1 Kommunen har  

 påbegyndt en arbejdsevnevurdering/udarbejdelse af ressourceprofil for  

 hustruen, der er placeret i matchkategori 4. Manden, der er i matchkategori  

 3,  

 har fået standset sin hjælp som følge af 300 timers reglen.
Hustruens  

 arbejdsevnevurdering munder ud i, at hun tildeles førtidspension.
Bliver  

 manden  

 derefter på ny berettiget til kontanthjælp? Svar:
 I det beskrevne eksempel er mandens kontanthjælp allerede  

 bortfaldet på grund af 300 timers reglen, og han er som sådan at betragte som  

 hjemmegående på det tidspunkt, hvor hustruen tildeles  

 førtidspension.
 Manden skal derfor have mindst 300 timers ordinært og  

 ustøttet arbejde in-den for de seneste 24 måneder, og alle timerne skal ligge  

 efter bortfaldstidspunktet, før han på ny er berettiget til kontanthjælp, jf.  

 lovens § 13, stk. 12.
Spørgsmål 1.2 Er et ægtepar, hvor  

 den ene modtager almindelig kontanthjælp og den anden hjælp efter lovens § 27  

 eller 27 a i stedet for/som supplement til en pension, omfattet af  

 regelsættet? Svar:
 En ægtefælle, der modtager hjælp efter lovens § 27 eller §  

 27 a, må efter Arbejdsdirektoratets opfattelse sidestilles med en  

 førtidspensionist.  

 Dette betyder, at et sådant ægtepar behandles på samme måde som et  

 kombinationsægtepar,  

 hvor den ene ægtefælle modtager førtidspension, dvs. at ingen af ægtefællerne  

 skal opfylde et arbejdskrav, jf. ovenfor.
Spørgsmål 1.3 Hvad sker der ved  

 separation og skilsmisse? Svar:
 Ægtefællerne er ikke længere omfattet af regelsættet, når  

 parret er separeret eller skilt, og den gensidige forsørgelsespligt i  

 ægteskabet er ophørt, jf. det almindelige princip i lovens § 2, stk. 2.
 Ægtefællerne er således begge berettiget til hjælp efter  

 reglerne for enlige fra separations- eller skilsmissetidspunktet.
Spørgsmål 1.4 Hvad sker der, hvis  

 parret ikke er separeret eller skilt, men kommunen f.eks. på grund af  

 samlivsophør  

 alligevel må træde til og udbetale hjælp til en ægtefælle mod, at kommunen  

 til  

 gengæld indtræder i retten til at få udbetalt/fastsat bidrag? Svar:
 Det er forudsat, at betingelserne for overhovedet at  

 udbetale hjælp til den ene ægtefælle er opfyldt, dvs. at det er godtgjort, at  

 samlivet er ophørt på grund af uoverensstemmelse, og at den anden ægtefælle  

 ikke opfylder sin forsørgelsespligt.
Hjælpen til den ægtefælle, der modtager hjælp til  

 forsørgelse fra kommunen, beregnes som til en enlig.
Den pågældende er ikke  

 omfattet af kravet om 300 timers arbejde.
Spørgsmål 1.5 Hvad betyder det,  

 når den ene ægtefælle sidder i fængsel og derefter har en udvisningsdom? Svar:
 Under afsoningen beregnes hjælpen til den ikke-fængslede  

 ægtefælle som til en enlig, jf. § 7 i bekendtgørelse om kontanthjælp til  

 personer, der er varetægtsfængslet eller indsat til afsoning af straf i  

 fængsel eller arresthus  

4) . Den pågældende  

 er  

 ikke omfattet af kravet om 300 timers arbejde.
 Efter afsoningen og udvisningen forudsættes det, at  

 betingelserne for overhovedet at udbetale hjælp til den herboende ægtefælle  

 er  

 opfyldt, dvs. at det er undersøgt, om ægtefællen i udlandet opfylder sin  

 rådighedspligt og ikke har indtægter eller formue, der udelukker ydelse af  

 kontanthjælp til den herboende ægtefælle.
Hjælpen til den ægtefælle, der modtager hjælp til  

 forsørgelse her i landet, beregnes som til en enlig.
Den pågældende er ikke  

 omfattet af kravet om 300 timers arbejde.
 2. Hvordan opgøres  

 perioden med hjælp i sammenlagt to år eller der-over, jf. lovens  

 § 13, stk.  

 8, nr. 1.
 Perioden med hjælp i sammenlagt to år regnes fra det  

 tidspunkt, hvor der første gang er ydet hjælp efter lovens § 11 til parret.  

 Det  

 er kun perioder, hvor parret har været gift, der indgår i beregningen.
 Der medregnes perioder, hvor mindst én af ægtefællerne har  

 modtaget hjælp efter lovens § 11 (kontanthjælp, starthjælp eller tilbud efter  

 LAB-loven).
 Perioder, hvor ingen af ægtefællerne har modtaget hjælp,  

 medregnes ikke, medmindre den manglende hjælp skyldes, at hjælpen har været  

 nedsat eller bortfaldet efter lovens §§ 38 a  41, jf. lovens § 13, stk.  

 10,  

 nr. 1.
 Først når der er forløbet en sammenhængende periode på 2  

 år, hvor ingen af ægtefællerne har modtaget nogen form for hjælp efter lovens  

 §  

 11 (kontanthjælp, starthjælp eller tilbud efter LAB-loven), tælles forfra,  

 jf.  

 lovens § 13, stk. 10, sidste pkt.
Spørgsmål 2.1 Tæller en periode på  

 6 måneder, hvor begge ægtefæller har modtaget hjælp efter lovens § 11 som 6  

 eller 12 måneder, jf. sammenlagt? Svar:
 Perioden tæller som 6 måneder.
3. Når et ægtepar  

 er omfattet af regelsættet, foretages en vurdering af hver ægtefælle for sig.  

 Hvilke ægtefæller er ved denne vurdering helt undtaget fra 300 timers kravet? En ægtefælle, hvis arbejdsevne er så begrænset, at vedkommende  

 ikke kan opnå beskæftigelse på det ordinære arbejdsmarked, er undtaget fra  

 kravet om 300 timers arbejde inden for de seneste 24 kalendermåneder, jf.  

 lovens § 13, stk. 9.
 -  

 	  

 Ifølge  

 lovbemærkningerne betyder det, at følgende ægtefæller er undtaget:
 -  

 	  

 En ægtefælle, der ved  

 kommunens helhedsvurdering af beskæftigelsespotentialet placeres i  

 matchkategori  

 5.
 -  

 	  

 En ægtefælle, der har  

 så omfattende begrænsninger i arbejdsevnen, at kommunen har påbegyndt en  

 vurdering af de pågældendes arbejdsevne med henblik på visitation til  

 revalidering, fleksjob eller evt. førtidspension (arbejdsevnemetodens  

 område).
-  

 	  

 En ægtefælle, der  

 modtager kontanthjælp under forrevalidering, -  

 	  

 En ægtefælle, der er  

 visiteret til fleksjob, og som modtager kontanthjælp i venteperioden, indtil  

 kommunen har skaffet ham eller hende et fleksjob.
Spørgsmål 3.1 Der er påbegyndt  

 udarbejdelse af en ressourceprofil med henblik på at vurdere en ægtefælles  

 arbejdsevne.  

 På nuværende tidspunkt vides det ikke, om det ender med indstilling om  

 revalidering, fleksjob eller evt. førtidspension.
Den pågældende ægtefælle er  

 placeret i matchgruppe 4. Er han/hun omfattet af 300 timers kravet? Svar:
 Så længe udredningsarbejdet i forbindelse med  

 ressourceprofilen er i gang, er ægtefællen undtaget fra 300 timers kravet,  

 jf.  

 lovens § 13, stk. 9, og den forståelse af denne bestemmelse, der er angivet i  

 lovbemærkningerne.
 Hvis ægtefællen visiteres til (for)revalidering, fleksjob  

 eller førtidspension, er han/hun fortsat ikke omfattet af kravet.
 Hvis ægtefællen ikke visiteres til nogen af de nævnte  

 foranstaltninger, men fortsætter med at være kontanthjælpsmodtager i  

 matchgruppe 4, er han/hun omfattet af 300 timers kravet fra det tidspunkt,  

 hvor  

 det besluttes, at der ikke skal visiteres til én af de nævnte  

 foranstaltninger/arbejdet med udarbejdelse af ressourceprofilen indstilles.  

 Perioden, hvor udredningsarbejdet i forbindelse med ressourceprofilen har  

 stået på, forlænger perioden på de seneste 24 kalendermåneder,  

 jf. lovens §  

 13, stk. 11, nr. 5.
Spørgsmål 3.2 Et ægtepar, hvor  

 manden er i matchkategori 3 og hustruen er i matchkategori 5. Ingen opfylder  

 beskæftigelseskravet.  

 Hvis hjælp falder væk? Svar:
Hustruen i matchkategori 5 er undtaget fra 300 timers  

 kravet.
Manden skal opfylde arbejdskravet, og hvis han ikke gør det,  

 bortfalder  

 hans kontanthjælp.
Spørgsmål 3.3 Et ægtepar, hvor  

 manden er i matchkategori 3 og hustruen er i matchkategori 4. Kommunen har  

 påbegyndt udarbejdelse af en ressourceprofil for hustruen med henblik på evt.  

 visitation til fleksjob.
Hvis hjælp falder væk? Svar:
Mens der udarbejdes en ressourceprofil for hustruen, er  

 hun undtaget fra 300 timers kravet.
Manden skal opfylde arbejdskravet, og  

 hvis  

 han ikke gør det, bortfalder hans kontanthjælp.
Spørgsmål 3.4 Selvom der ikke er  

 startet sagsbehandling med arbejdsevnemetoden, kan "begrænset  

 arbejdsevne" så dække over fx manglende dansk eller manglende  

 personlige/sociale kompetencer? Eller fx psykisk sygdom med  

 lægedokumentation.
 Svar:
Ingen af de nævnte forhold begrunder i sig selv undtagelse  

 fra 300 timers kravet.
Men hvis en samlet vurdering af  

 beskæftigelsespotentialet fører til, at den pågældende ægtefælle placeres i  

 matchgruppe 5, er personen undtaget, jf. lovens § 13, stk. 9.
 Dokumenteret sygdom forlænger den periode på de seneste  

 24 kalendermåneder, inden for hvilken der skal dokumenteres 300 timers  

 ordinært og ustøttet arbejde, jf. lovens § 13, stk. 11, nr. 1.
Spørgsmål 3.5 Kan det spille ind  

 ved vurderingen, at ægtefællen kan dokumentere, at han eller hun flittigt har  

 søgt arbejde, men har fået afslag, fx fordi personen mangler kvalifikationer? Svar:
 Nej, flittig jobsøgning har ingen betydning i relation  

 til, om en ægtefælle er omfattet af 300 timers kravet eller ej.
Spørgsmål 3.6 Hvis sagsbehandleren  

 som led i kontaktforløbet i en sag, der længe har været passiv, arbejder med  

 at helbredsafklare pågældende, hvilken status har så denne afklarende  

 periode? Svar:
 Hvis helbredsafklaringen sker som led i et  

 forrevalideringsforløb eller som led i udarbejdelse af ressourceprofil efter  

 arbejdsevnemetoden, er personen undtaget fra 300 timers reglen, mens  

 afklaringen  

 finder sted, jf. lovens § 13, stk. 9.
 Perioder med forrevalidering eller  

 ressourceprofiludarbejdelse vil på et sene-re tidspunkt forlænge perioden på  

 de seneste 24 kalendermåneder, inden for hvilke der skal  

 dokumenteres 300  

 timers ordinært og ustøttet arbejde, jf. lovens § 13, stk. 11, nr. 5.
Spørgsmål 3.7 Hvad sker der, hvis  

 der er indgivet ansøgning om førtidspension, og den ikke behandles rettidigt? Svar:
 En ægtefælle, der har så omfattende begrænsninger i  

 arbejdsevnen, at kommunen har påbegyndt en vurdering af den pågældendes  

 arbejdsevne med henblik på visitation til revalidering, fleksjob eller evt.  

 førtidspension (arbejdsevnemetodens område), er omfattet af  

 undtagelsesbestemmelsen i lovens § 13, stk. 9. Hvis vurderingen har  

 resulteret  

 i en ansøgning om førtidspension, er personen undtaget, indtil der er truffet  

 afgørelse i pensionssagen.
4. Ægteparret er  

 omfattet af regelsættet, og en eller begge ægtefæller skal opfylde 300 timers  

 kravet.
Hvornår falder kontanthjælpen væk? Opgørelsen af arbejde inden for de seneste 24  

 kalendermåneder sker for hver ægtefælle for sig.
Perioden på de 24  

 kalendermåneder forlænges i en række tilfælde, jf. lovens § 13, stk. 11. Der  

 forlænges således med:
1)  

 	  

 perioder, hvor den  

 pågældende ikke har kunnet arbejde på grund af dokumenteret sygdom, 2)  

 	  

 perioder, hvor den  

 pågældende har haft ret til fravær ved graviditet, barsel eller adoption, og  

 perioder med børnepasningsorlov efter lov om børnepasningsorlov, 3)  

 	  

 perioder, hvor den  

 pågældende har modtaget støtte efter lov om social service til pasning af  

 handicappet  

 barn, nærtstående med handicap eller alvorlig sygdom eller døende nærtstående  

 og  

 efter lov om dagpenge ved sygdom eller fødsel til pasning af alvorligt sygt  

 barn, 4)  

 	  

 perioder, hvor den  

 pågældende har aftjent værnepligt, 5)  

 	  

 perioder, hvor den  

 pågældendes arbejdsevne har været så begrænset, at vedkommende ikke har  

 kunnet  

 opnå beskæftigelse på det ordinære arbejdsmarked, og 6)  

 	  

 perioder, hvor den  

 pågældende har været under ordinær uddannelse eller har modtaget en anden  

 offentlig forsørgelsesydelse, der ikke er betinget af, at vedkommende  

 udnytter  

 sine arbejdsmuligheder.
Spørgsmål 4.1 Både mand og hustru  

 er i matchkategori 5. Efter et opkvalificerende tilbud bliver en af  

 ægtefællerne placeret i matchkategori 4. Såfremt pågældende ikke har skaffet  

 sig 300 timers arbejde, bortfalder hjælpen straks ved omplaceringen eller  

 først efter 2 år som matchkategori 4 person? Svar:
 Perioden, hvor den pågældende ægtefælle har været placeret  

 i matchkategori 5, forlænger perioden på de seneste 24  

 kalendermåneder, inden  

 for hvilken der skal dokumenteres 300 timers arbejde, jf. lovens § 13, stk.  

 11,  

 nr. 5.
 Hvis det i eksemplet forudsættes, at den pågældende har  

 været placeret i matchkategori 5 i mindst 24 måneder inden omplaceringen til  

 matchkategori 4, skal vedkommende først dokumentere 300 timers arbejde 24  

 måneder efter indplaceringen i matchkategori 4.
Spørgsmål 4.2 Et ægtepar, hvor  

 hustruen pr. 1. april 2007 har modtaget kontanthjælp i sammenlagt 2 år.
Hun  

 er  

 placeret i matchgruppe 5. Ægtefællen har været under SU-berettiget uddannelse  

 indtil 1. august 2006, hvorefter han har modtaget kontanthjælp.
Han er  

 placeret  

 i matchgruppe 2. Hvornår bortfalder mandens kontanthjælp? Svar:
 Ægteparret bliver omfattet af regelsættet (overgangsdatoen  

5)  

 ),  

 når en eller begge har modtaget hjælp i sammenlagt 2 år, dvs. pr. 1. april  

 2007.
 Hustruen er undtaget fra arbejdskravet, da hun p.t. er  

 placeret i matchgruppe 5.
 Manden skal derimod opfylde arbejdskravet, men den tid han  

 har været under ordinær uddannelse forlænger den periode, inden for hvilken  

 han skal dokumentere arbejde, jf. lovens § 13, stk. 11, nr. 6. Dvs. hans  

 hjælp  

 falder bort pr. 1. august 2007, hvis han på dette tidspunkt ikke kan  

 dokumentere  

 150 timers ordinært ustøttet arbejde.
Spørgsmål 4.3 Forlænges perioden  

 på de seneste 24 kalendermåneder, hvis en ægtefælle har  

 gennemgået en uddannelse  

 som led i et aktiveringsforløb, hvor der er ydet kontanthjælp til den  

 pågældende? Svar:
 Ledige, der deltager i tilbud efter lov om en aktiv  

 beskæftigelsesindsats, skal som altovervejende hovedregel være til rådighed,  

 mens de deltager i tilbuddet, og de skal være parate til at afbryde  

 tilbuddet,  

 hvis de tilbydes arbejde.
 I overensstemmelse med dette princip, er hovedreglen i  

 relation til 300 timers reglen, at aktiveringsperioder ikke forlænger  

 de  

 seneste 24 kalendermåneder.
 Kommunen kan dog efter ansøgning godkende, at en ægtefælle  

 ikke skal stå til rådighed for formidlet arbejde under deltagelse i tilbud  

 efter lov om en aktiv beskæftigelsesindsats, fordi tilbuddet medvirker til,  

 at  

 ægtefællen kan opnå fast beskæftigelse, herunder når ægtefællen deltager i et  

 særligt målrettet uddannelsesforløb, jf. bekendtgørelse om en aktiv  

 beskæftigelsesindsats § 58, stk. 2.
 Det er Arbejdsdirektoratets opfattelse, at deltagelse i et  

 uddannelsesforløb i sådanne situationer forlænger de seneste 24  

 kalendermåneder, jf. princippet i § 13, stk. 11, nr. 6.
 Der gælder ingen formkrav med hensyn til ægtefællens  

 ansøgning om fritagelse for rådighedsforpligtelsen efter LAB-bekendtgørelsens  

 § 58, stk. 2. En ansøgning kan godt være mundtlig, men så påhviler det  

 kommunens sagsbehandler at notere på sagen, at personen har søgt, jf.  

 offentlighedslovens regler om notatpligt.
Spørgsmål 4.4 Forlænges perioden  

 på de seneste 24 kalendermåneder, hvis en ægtefælle har  

 gennemgået en ordinær  

 uddannelse, hvor der efter de særlige regler om uddannelsessøgendes ret til  

 hjælp i særlige tilfælde  

6)  

  er ydet  

 (supplerende) kontanthjælp? Hvis en ægtefælle under deltagelsen i uddannelsen har  

 været fritaget fra at udnytte sine arbejdsmuligheder/fra at være til rådighed  

 for arbejde, tilbud efter LAB-loven eller anden beskæftigelsesfremmende  

 foranstaltning, er det Arbejdsdirektoratets opfattelse, at deltagelsen i  

 uddannelsen forlænger de seneste 24 kalendermåneder, jf.  

 princippet i § 13,  

 stk. 11, nr. 6.
Spørgsmål 4.5 Forlænges perioden  

 på de seneste 24 kalendermåneder, hvis en ægtefælle har været i  

 et revalideringsforløb  

 efter lov om aktiv socialpolitik kapitel 6, men nu igen modtager  

 kontanthjælp? Svar:
 De seneste 24 kalendermåneder forlænges med en periode,  

 hvor en ægtefælle har været under revalidering og har modtaget  

 revalideringsydelse, jf. lovens § 13, stk. 11, nr. 6.
Spørgsmål 4.6 Forlænges perioden  

 på de seneste 24 kalendermåneder, hvis en person har været i  

 fængsel og under  

 fængselsopholdet har modtaget hjælp til boligudgifter? Svar:
 Det er Arbejdsdirektoratets opfattelse, at de seneste 24  

 kalendermåneder forlænges med en periode, hvor en ægtefælle har været indsat  

 til afsoning, og derved ikke har haft fysisk faktisk mulighed for at opnå  

 ordinær og ustøttet beskæftigelse, jf. princippet i lovens § 13, stk. 11.
Spørgsmål 4.7 Hvis der er en  

 forlængelsesgrund, f.eks. sygdom, for den ene ægtefælle, gælder forlængelsen  

 så  

 også den anden ægtefælle? Svar:
 Nej, der ses på hver ægtefælle for sig, jf. lovens § 13,  

 stk. 11.
Spørgsmål 4.8 Hvornår falder  

 hjælpen væk, hvis der f.eks. har været 14 dages sygdom? Og hvad hvis der har  

 været  

 3 perioder med 14 dages sygdom? Svar:
 Den ændrede beregning af hjælpen sker fra den 1. i måneden  

 efter, at ændringerne i ægtefællernes forhold er indtrådt, jf. lovens § 26,  

 stk. 7. Hvis de seneste 24 måneder skal forlænges med 14 dage,  

 sker den  

 ændrede beregning således fra den næstfølgende 1. efter, at der er forlænget  

 med 14 dage.
Ved flere forlængelsesgrunde/perioder lægges de konkrete  

 perioder sammen  i eksemplet til 1½ måned  og derefter sker den ændrede  

 beregning fra den næstfølgende 1.
Spørgsmål 4.9 Medfører en  

 deltidssygemelding, hvor en ægtefælle vurderes at kunne magte 4 timers  

 arbejde  

 dagligt, forlængelse af perioden på de seneste 24  

 kalendermåneder? Svar:
 Et arbejdskrav på 300 timer inden for 24 kalendermåneder  

 svarer til et gennemsnitligt krav om 12,5 timers arbejde pr. måned.
En deltidssygemelding medfører efter Arbejdsdirektoratets  

 opfattelse ikke forlængelse.
Den pågældende har fortsat mulighed for at  

 arbejde  

 på nedsat tid, og derfor mulighed for at opfylde arbejdskravet.
5. Begge ægtefæller  

 er omfattet af regelsættet og skal opfylde 300 timers kravet.
Ingen af dem  

 gør  

 det.
Hvem af ægtefællerne skal fort-sat have udbetalt hjælp? Når ingen af ægtefællerne længere opfylder 300 timers  

 kravet, skal kommunen fortsat udbetale hjælp til den af ægtefællerne, der er  

 tættest på arbejdsmarkedet, jf. lovens § 26, stk. 6.
 Vurderingen af, hvem der er tættest på arbejdsmarkedet,  

 skal først foretages på det tidspunkt, hvor ingen af ægtefællerne længere  

 opfylder 300 timers kravet.
 Hvis én af ægtefællerne har været berettiget til hjælp,  

 ikke længere er det, og kommunen vurderer, at det er den anden ægtefælle, der  

 er tættest på arbejdsmarkedet, kan det  på det tidspunkt, hvor ingen af  

 ægtefællerne længere opfylder 300 timers kravet - blive aktuelt at  

 flytte  

 hjælpen fra den ene ægtefælle til den anden.
 Først når én af ægtefællerne igen har dokumenteret 300  

 timers arbejde, kan det blive aktuelt at flytte hjælpen igen til  

 den  

 ægtefælle, der har haft de 300 timers arbejde.
Spørgsmål 5.1 Hvilke kriterier  

 lægges til grund, når man skal vurdere, hvem der er længst væk fra  

 arbejdsmarkedet? Svar:
Det beror på kommunens konkrete vurdering af ægtefællernes  

 hidtidige og nuværende situation.
Matchvurderingen, jf. reglerne om  

 visitation  

 og det individuelle kontaktforløb, kan være vejledende, men er ikke  

 nødvendigvis afgørende.
Spørgsmål 5.2 Ægtemandens  

 kontanthjælp falder bort den 1. april 2007. For hustruens vedkommende har der  

 været  

 tale om 2 måneders sygdom, som forlænger perioden på de 12 måneder, således  

 at  

 hendes kontanthjælp først bortfalder den 1. juni 2007. Hvem skal have  

 udbetalt  

 hjælp efter 1. juni? Svar:
Det beror på kommunens konkrete vurdering af ægtefællernes  

 hidtidige og nuværende situation.
Hvis vurderingen er, at ægtemanden er  

 tættest  

 på arbejdsmarkedet, må udbetalingen af kontanthjælp flyttes til  

 ham pr. 1.  

 juni.
6. Hvad forstås ved  

 ordinært og ustøttet arbejde? Hvordan opgøres det? Der skal være tale om sædvanligt lønnet arbejde, dvs.  

 opgørelsen skal base-res på opgjorte løntimer i et sædvanligt  

 beskæftigelsesforhold, der er i overensstemmelse med gældende overenskomster  

 eller i øvrigt er udført på almindelige løn- og arbejdsvilkår.
Loven indeholder ikke et krav om en bestemt mindste  

 timeløn.
Der kan dog være tale om så usædvanlige løn- og ansættelsesvilkår,  

 at  

 kommunen ud fra en omgåelsesbetragtning må nå frem til, at der ikke  

 foreligger  

 tilstrækkelig dokumentation for, at der har været tale om arbejde i et  

 sædvanligt ansættelsesforhold.
 Selvstændig virksomhed kan medregnes, hvis det  

 dokumenteres, at virksomheden har haft et omfang, der svarer til lønarbejde i  

 mindst 20 timer pr. uge, og den pågældende ikke har modtaget hjælp efter  

 aktivlovens § 11, mens virksomheden er drevet.
 Arbejde i løntilskudsjob kan ikke medregnes som ordinært  

 og støttet arbejde.
 Arbejde i (lønnede) praktikperioder under en uddannelse  

 kan ikke medregnes som ordinært, ustøttet arbejde.
Spørgsmål 6.1 Tæller arbejdstimer  

 i et ansættelsesforhold, hvor der ikke er ydet løntilskud, men hvor der efter  

 LAB-lovens § 100 er ydet tilskud til hjælpemidler i form af arbejdsredskaber  

 og  

 mindre arbejdspladsindretninger, med ved opgørelsen af de 300 timer? Svar:
 Det er Arbejdsdirektoratets opfattelse, at tilskud af den  

 nævnte karakter ikke i sig selv bevirker, at en ansættelse betragtes som  

 støttet beskæftigelse.
Spørgsmål 6.2 Tæller arbejdstimer  

 i et ansættelsesforhold, hvor der ikke er ydet løntilskud, men hvor der efter  

 LAB-lovens § 101 er ydet støtte til en mentorordning, med ved opgørelsen af  

 de  

 300 timer? Svar:
 Det er Arbejdsdirektoratets opfattelse, at støtte af den  

 nævnte karakter ikke i sig selv bevirker, at en ansættelse betragtes som  

 støttet beskæftigelse.
 Spørgsmål 6.3.
Kan et ægtepar  

 opfylde arbejdskravet ved, at den ene ægtefælle har haft 600 timers ordinært  

 og  

 ustøttet arbejde inden for de seneste 24 kalendermåneder? Svar:
 Nej, der ses på hver ægtefælle for sig, jf. § 13, stk. 11.
7. De særlige  

 overgangsbestemmelser Loven trådte i kraft 1. april 2006.
 Den særlige overgangsbestemmelse  

7)  

  i ændringslovens  

 § 3, stk. 6, betyder, at pr. 1. april 2007 skal hver ægtefælle kunne  

 dokumentere 150 timers ordinært og ustøttet arbejde inden for de seneste 12  

 kalendermåneder (perioden 1. april 2006 til den 31. marts 2007). Herefter  

 skal  

 ægtefællerne frem til 31. marts 2008 løbende opfylde kravet om 150 timers  

 arbejde inden for de seneste 12 kalendermåneder.
Fra 1. april 2008 bliver loven fuldt indfaset.
Herefter  

 skal hver ægtefælle løbende kunne dokumentere 300 timers ordinært og ustøttet  

 arbejde inden for de seneste 24 kalendermåneder.
Spørgsmål 7.1 Er en person, som  

 ikke kan dokumentere 150 timers arbejde i perioden fra 1. april 2006 til 31.  

 marts 2007, men som har haft 300 timers arbejde i perioden 1. april 2005 til  

 31. marts 2006, omfattet af bortfaldsreglen? Svar:
 Kravet om arbejde kan efter loven ikke opfyldes gennem  

 arbejde, der ligger før lovens ikrafttræden (1. april 2006). Dvs. personens  

 hjælp bortfalder pr. 1.april 2007.
 Den pågældende skal have mindst 300 timers ordinært og  

 ustøttet arbejde inden for de seneste 24 måneder, og alle timerne skal ligge  

 efter det tidspunkt, hvor hjælpen faldt væk, før han/hun på ny er berettiget  

 til kontanthjælp, jf. lovens § 13, stk. 12.
8. Andre spørgsmål Spørgsmål 8.1 Hjælpen til en  

 ægtefælle er faldet væk på grund af 300 timers reglen.
Den berettigede  

 ægtefælle får efterfølgende arbejde.
Bliver den ikke-arbejdende ægtefælle  

 igen  

 berettiget til hjælp? Svar:
 I det beskrevne eksempel er ægtefællens kontanthjælp  

 bortfaldet på grund af 300 timers reglen, og den pågældende er som sådan at  

 betragte som hjemmegående på det tidspunkt, hvor den anden  

 ægtefælle får  

 arbejde.
 Den hjemmegående skal have mindst 300 timers ordinært og  

 ustøttet arbejde inden for de seneste 24 måneder, og alle timerne skal ligge  

 efter det tidspunkt, hvor hjælpen faldt væk, før han/hun på ny er berettiget  

 til kontanthjælp, jf. lovens § 13, stk. 12.
Spørgsmål 8.2 Hjælpen til en  

 ægtefælle er faldet væk på grund af 300 timers reglen. Ægtefællen bliver  

 efterfølgende gravid.
Kan der udbetales kontanthjælp til personen i  

 barselsperioden? Svar:
 I det beskrevne eksempel er ægtefællens kontanthjælp  

 allerede bortfaldet på grund af 300 timers reglen, og den pågældende er som  

 sådan at betragte som hjemmegående på det tidspunkt, hvor hun  

 bliver gravid.
 Hun skal derfor have mindst 300 timers ordinært og  

 ustøttet arbejde inden for de seneste 24 måneder, og alle timerne skal ligge  

 efter det tidspunkt, hvor hjælpen faldt væk, før hun på ny er berettiget til  

 kontanthjælp, jf. lovens § 13, stk. 12.
Spørgsmål 8.3 Et ægtepar er  

 omfattet af 300 timers reglen.
Hustruens hjælp bortfalder.
Hustruen har et  

 særbarn,  

 som bor hos faderen, og hun betaler børnebidrag til ham.
Hvad med det  

 børnebidrag, hun har pligt til at betale? Svar:
Bidragspligten påvirker ikke hustruens ret til  

 kontanthjælp efter 300 timers reglen.
Spørgsmålet må afgøres efter de  

 almindeligt gældende regler for betaling af /evt. forskudsvis udlægning af  

 børnebidrag.
Spørgsmål 8.4 I hvilket omfang er  

 en ægtefælle, hvis hjælp er bortfaldet efter 300 timers reglen, berettiget  

 til  

 at deltage i aktiveringstilbud? Svar:
 Efter de nugældende regler har en ægtefælle, der ikke er  

 berettiget til en ydelse, ingen ret til tilbud efter lov om en aktiv  

 beskæftigelsesindsats (LABtilbud).
 Regeringen har som led i velfærdsreformen den 13. december  

 2006 fremsat et lovforslag (L 105), der skal ændre på dette, således at der  

 bliver mulighed for, at kommunen efter en konkret vurdering kan give et  

 tilbud  

 efter lov om en aktiv beskæftigelsesindsats kapitel 10-12 og tillægsydelser  

 efter kapitel 14 og 15 til en selvforsørgende person, der fx har mistet  

 retten  

 til kontanthjælp på grund af 300 timers reglen.
 Adgangen til at få tilbud indbefatter efter forslaget  

 muligheden for - efter bortfaldsdatoen - at få eller blive i et  

 løntilskudsjob  

 efter LAB-lovens kapitel 12.
 Derimod betyder adgangen til at få tilbud ikke, at  

 personen - efter bortfaldsdatoen - får ret til en forsørgelsesydelse.
 Ifølge lovforslaget skal regelændringen træde i kraft 1.  

 marts 2007, dvs. før det tidspunkt, hvor ægtefæller tidligst kan miste retten  

 til kontanthjælp på grund af 300 timers reglen.
Arbejdstimer i et løntilskudsjob kan ikke medregnes ved  

 opgørelsen af 300 timer i ordinært og ustøttet arbejde inden for de seneste  

 24  

 kalendermåneder.
Dette gælder, uanset om timerne ligger før eller efter  

 bortfaldsdatoen.
Spørgsmål 8.5 Hvornår skal  

 kommunen give ægtefællerne skriftlig besked om ændringer i den beregnede  

 bortfaldsdato? Svar:
 Ifølge varslingsbekendtgørelsens § 6, stk. 2  

8) ,  

 skal kommunen  hvis der i forbindelse med forberedelsen af  

 partshøringen forud  

 for afgørelsen om bortfald vurderes at være grundlag for at udskyde  

 bortfaldsdatoen  skriftligt give ægtefællen besked om udskydelsen og  

 samtidig  

 oplyse den ny beregnede bortfaldsdato.
Dvs. man behøver ikke skrive hver gang, der indtræder en  

 udskydelsesgrund.
Man kan vente og foretage en samlet opgørelse når den  

 beregnede bortfaldsdato nærmer sig, jf. § 6, stk. 1. Men så  

  

 skal  

 der  

 gives skriftlig besked.
 Der er ikke i bekendtgørelsen nogen specielle krav til  

 udformningen af beskeden om udskydelse, og udlevering af et print fra  

 journalen, hvoraf det fremgår, at bortfaldsdatoen er udskudt til  .  

 (dato),  

 vil formentlig opfylde kravet til skriftlighed (OBS at det skal kunne  

 dokumenteres, at det er udleveret).
Hvis der er grundlag for udskydelse, men det ikke er  

 muligt at beregne en ny bortfaldsdato (f.eks. fordi man ikke kan vide, hvor  

 længe en person er syg), skal kommunen når den beregnede bortfaldsdato  

 nærmer  

 sig, give skriftlig besked om udskydelsen og samtidig oplyse, at det  

 ikke p.t.  

 er muligt at fastsætte en ny bortfaldsdato.
Når/hvis det senere bliver  

 muligt,  

 skal der gives besked til ægtefællen om den nye, beregnede bortfaldsdato  

  igen  

 skriftligt, jf. varslingsbekendtgørelsen § 6, stk. 2, jf. bekendtgørelsens §  

 4,  

 stk. 2.
Spørgsmål 8.6 Hvad ligger der  

 nærmere i udtrykket dokumenteret sygdom, jf. lovens § 13, stk.  

 11, nr. 1? Svar:
 Der er ikke med udtrykket dokumenteret sygdom i lovens §  

 13, stk. 11, nr. 1, tilsigtet nogen ændringer i kommunernes hidtidige praksis  

 m.h.t., hvornår de anser det for dokumenteret, at en person ikke kan arbejde  

 på  

 grund af sygdom.
 Dvs. hvis kommunen anser det for tilstrækkeligt  

 dokumenteret ved ægtefællens eget udsagn, kan dette noteres på sagen og i  

 relevant omfang danne grundlag for en udskydelse af bortfaldsdatoen.
 Hvis kommunen ikke anser det for tilstrækkeligt  

 dokumenteret ved ægtefællens eget udsagn, følges de almindelige  

 retningslinjer  

 i kommunen for, hvilken form for dokumentation der kræves, og hvordan den  

 skal  

 fremskaffes.
Spørgsmål 8.7 I lovens § 13, stk.  

 13, er angivet en særlig omregningssats, hvis en ægtefælle har haft arbejde  

 med  

 ukendt arbejdstid.
Hvornår skal denne sats anvendes? Svar:
 Den nye, lave omregningssats er knyttet til 300 timers  

 reglen, og anvendes, når man skal gøre op, om arbejdskravet på 150/300 timer  

 er  

 opfyldt, jf. lovens § 13, stk. 13.
 Det betyder, at man ikke umiddelbart kan overføre  

 timetallet fra en tidligere beregning af, hvor meget en ægtefælle må beholde  

 af  

 en arbejdsindtægt fra arbejde uden fastsat arbejdstid, jf. lovens § 31, stk.  

 2.
Der er dog én situation, hvor den lave omregningssats  

 bruges i begge relationer.
Det er, når en eller begge ægtefæller  

  

 er  

 blevet  

 ramt af 300 timers reglen, og der efter § 26, stk. 5 og 6 kun beregnes hjælp  

 til én ægtefælle.
Her anvendes den nye, lave sats både ved beregningen af  

 arbejdstimer i relation til arbejdskravet og i relation til, hvor meget af en  

 arbejdsindtægt, der kan ses bort fra pr. time, jf. § 31, stk. 4, sidste  

 punktum.
Men kun indtil det tidspunkt, hvor begge ægtefæller opfylder  

 arbejdskravet,  

 og der igen beregnes hjælp til begge ægtefæller.
Så anvendes igen den  

 almindelige omregningsregel for indtægtsfradrag efter § 31, stk. 2.
1)  

 Reglen omtales  

 alle steder i eksempelsamlingen som 300-timers reglen, og i  

 eksemplerne anvendes  

 som hovedregel 300 timer og de seneste 24 kalendermåneder.
Eksemplerne kan -  

 med de nødvendige taljusteringer - anvendes tilsvarende i overgangsåret fra  

 1.  

 april 2007 til 31. marts 2008, hvor arbejdskravet ifølge  

 ikrafttrædelsesbestemmelserne er 150 timers ordinært og ustøttet arbejde  

 inden  

 for de seneste 12 kalendermåneder.
 2)  

 Jf. § 3 i varslingsbekendtgørelsen  

 (bekendtgørelse nr. 776 af 7. juli 2006).
 3)  

 Jf. punkt 92 i  

 Socialministeriets vejledning til Lov om aktiv socialpolitik (1998).
4)  

 Socialministeriets  

 bekendtgørelse nr. 559 af 21. juni 2000 5)  

 Jf. § 2 i  

 varslingsbekendtgørelsen (bekendtgørelse nr. 776 af 7. juli 2006).
6)  

 Lovens § 12,  

 stk. 1, og bekendtgørelse nr. 1282 af 14. december 2004 7)  

 § 3, stk. 6, i  

 lov nr. 239 af 27. marts 2006.
