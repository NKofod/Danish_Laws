Fremsat den 8. november 2002 af  

 socialministeren (Henriette Kjær) Forslag til Lov om ændring af lov om social  

 pension (Supplerende engangsydelse til folkepensionister) § 1 I lov om social pension, jf. lovbekendtgørelse nr.  

 697 af 21. august 2002, foretages følgende ændring:
 1. Efter § 72 c indsættes:
» Stk. 2. Den supplerende engangsydelse udbetales  

 ikke, hvis pensionistens og en eventuel ægtefælles eller  

 samlevers samlede likvide formue overstiger formuegrænsen for tildeling  

 af helbredstillæg, jf. § 49, stk. 1, nr. 7. Den likvide formue  

 opgøres pr. 1. januar 2003 efter § 14 b, stk. 2 og 3, og  

 § 14 c, på grundlag af de oplysninger, der efter  

 skattekontrollovens afsnit II senest er indberettet til skattemyndighederne,  

 og på grundlag af pensionistens og en eventuel ægtefælles  

 eller samlevers oplysninger om likvid formue.
Stk. 3. Den supplerende engangsydelse  

 nedsættes på grundlag af pensionistens og en eventuel  

 ægtefælles eller samlevers samlede indtægter.
Den samlede  

 indtægt opgøres pr. 1. januar 2003 efter § 29, stk. 1 og  

 3-6, på grundlag af den senest slutlignede indkomst eller på  

 grundlag af den forventede fremtidige indtægt, såfremt  

 indtægtsgrundlaget er ændret mere end rent midlertidigt.
 Stk. 4. Den supplerende engangsydelse  

 nedsættes med 100 pct. af indtægtsgrundlaget efter stk. 3, dog  

 med 50 pct., hvis pensionistens ægtefælle eller samlever  

 også har ret til den supplerende engangsydelse.
 Stk. 5. For folkepensionister, der er berettiget  

 til et antal fyrretyvendedele af fuld folkepension efter § 5, stk. 2,  

 nedsættes den beregnede supplerende engangsydelse i forhold til det  

 fastsatte antal fyrretyvendedele.
 Stk. 6. Den supplerende engangsydelse udbetales  

 ikke, hvis den beregnede engangsydelse er mindre end 200 kr.
Stk. 7. Udgiften til den supplerende engangsydelse  

 afholdes af staten.« § 2 Stk. 1. Loven træder i kraft den 1. januar  

 2003, jf. stk. 2 og 3.
Stk. 2. Kommunen skal på baggrund af de  

 foreliggende oplysninger undersøge, hvilke pensionister, der har ret  

 til den supplerende engangsydelse.
Hvis de nødvendige oplysninger  

 foreligger, udbetales den supplerende engangsydelse til pensionister, der  

 opfylder betingelserne, sammen med pensionen for februar måned  

 2003.
 Stk. 3. Hvis kommunen ikke kan træffe endelig  

 afgørelse om retten til den supplerende engangsydelse, fordi kommunen  

 ikke har de nødvendige oplysninger om likvid formue og  

 indtægtsgrundlag pr. 1. januar 2003, skal kommunen indhente de  

 nødvendige oplysninger og udbetale engangsydelsen.
Bemærkninger til lovforslaget Almindelige bemærkninger Forslaget fremsættes som led i udmøntningen  

 af aftalen om finansloven for 2003 mellem regeringen og Dansk Folkeparti.
 Som led i den del af finanslovsaftalen, der  

 vedrører de økonomisk svagest stillede pensionister, er  

 regeringen og Dansk Folkeparti enige om, dels at sikre de økonomisk  

 vanskeligt stillede pensionister ret til tilskud til briller, tandproteser og  

 fodbehandling svarende til reglerne om helbredstillæg, jf. det  

 fremsatte lovforslag om ændring af lov om social pension (Udvidelse af  

 regler om helbredstillæg), L 50, dels at gennemføre et  

 analysearbejde af de ældres økonomiske vilkår med  

 særligt henblik på at belyse den økonomiske situation for  

 de økonomisk svagest stillede ældre, dels at udbetale en  

 skattepligtig supplerende engangsydelse til de økonomisk svagest  

 stillede folkepensionister på op til 5.000 kr.
Dette lovforslag vedrører den sidste del af  

 aftalen, hvorefter partierne er enige om, at der i 2003 skal udbetales en  

 supplerende engangsydelse på 5.000 kr. til folkepensionister, der ikke  

 har indkomster udover den sociale pensions grundbeløb og  

 pensionstillæg.
Engangsydelsen er skattepligtig A-indkomst.
Ydelsen aftrappes efter forslaget med 100 pct. af  

 indkomstgrundlaget udover den sociale pensions grundbeløb og  

 pensionstillæg.
For folkepensionister, der er gift eller samlevende med  

 en anden folkepensionist, aftrappes ydelsen dog med 50 pct. af parrets  

 samlede indkomstgrundlag udover den sociale pensions grundbeløb og  

 pensionstillæg.
 Efter forslaget udbetales engangsydelsen til  

 folkepensionister, hvis likvide formue (inkl. en eventuel samlever eller  

 ægtefælles formue) er mindre end 53.100 kr. svarende til de  

 gældende regler om helbredstillæg.
Efter forslaget udbetales ydelsen til personer, som er  

 berettiget til folkepension pr. 31. december 2002. Indkomstgrundlaget og den  

 likvide formue opgøres pr. 1. januar 2003 for i videst muligt omfang  

 at udnytte de oplysninger, kommunerne allerede har.
Det er pensionistens  

 samlivsforhold pr. 1. januar 2003, der er afgørende for, om en  

 eventuel ægtefælles eller samlevers indtægter og formue  

 skal indgå i beregningen.
 Ydelsen udbetales som udgangspunkt uden ansøgning  

 med pensionen for februar måned.
 Hensigten med lovforslaget er at give økonomisk  

 vanskeligt stillede folkepensionister et økonomisk løft i 2003.  

 Det lægges derfor til grund, at udbetalingen af den supplerende  

 engangsydelse til folkepensionister i 2003 ikke vil medføre en  

 reduktion i de eventuelle personlige tillæg, kommunen ellers ville have  

 tilkendt de pågældende pensionister i 2003.
Udover de forslag til ændringer, der fremgår  

 af dette lovforslag, vil det være nødvendigt at fastsætte  

 nærmere regler efter bemyndigelsesbestemmelsen i lovens § 62, stk.  

 3, om Den Sociale Sikringsstyrelses administrationen af den supplerende  

 engangsydelse.
Den Sociale Sikringsstyrelse, vil skulle udbetale den  

 supplerende engangsydelse til folkepensionister med bopæl i et andet  

 EU/EØS-land.
 Det vil desuden være nødvendigt at foretage  

 ændringer i bekendtgørelse om opgørelse af indkomsten til  

 beregning af individuel boligstøtte, således at den supplerende  

 engangsydelse ikke indgår i indkomstgrundlaget til beregning af  

 boligstøtte ved årsomregningen pr. 1. januar 2004.
Økonomiske konsekvenser for stat, kommuner og amtskommuner Forslaget forventes at medføre samlede offentlige  

 merudgifter på 417 mill. kr. i 2003. Udgifterne fordeler sig med 411  

 mill. kr. til pensionister bosiddende i Danmark og 6 mill. kr. til  

 pensionister bosiddende i udlandet.
Udgifterne afholdes af staten.
Administrative konsekvenser for stat, kommuner og amtskommuner Forslaget forventes samlet at medføre visse  

 administrative merudgifter i 2003 til behandling af sager på det  

 internationale pensionsområde i Den Sociale Sikringsstyrelse og til  

 behandling af sager for pensionister bosiddende i Danmark.
 De økonomiske konsekvenser af forslaget skal  

 forhandles med de kommunale parter.
Økonomiske og administrative konsekvenser for erhvervslivet Forslaget vil ikke medføre økonomiske  

 eller administrative konsekvenser for erhvervslivet.
Miljømæssige konsekvenser Forslaget vurderes ikke at have miljømæssige  

 konsekvenser.
Forholdet til EU-retten Folkepension er omfattet af reglerne i Rådets  

 forordning nr. 1408/71 om social sikring af vandrende arbejdstagere.
Den  

 supplerende engangsydelse kan således udbetales til personer, som har  

 bopæl i et andet EU/EØS-land, og som har optjent ret til dansk  

 folkepension, såfremt betingelserne efter § 72 d er opfyldt.
Ligestillingsmæssige konsekvenser Lovforslaget indeholder ikke ligestillingsmæssige  

 konsekvenser.
Konsekvenser for frivilligt socialt arbejde Lovforslaget indeholder ikke konsekvenser for det  

 frivillige sociale arbejde.
Høring Lovforslaget er samtidig med fremsættelsen fremsendt  

 til høring hos: Kommunernes Landsforening, Københavns Kommune,  

 Frederiksberg Kommune, Landsforeningen Ældresagen,  

 Ældremobiliseringen, De Samvirkende Invalideorganisationer og Det  

 Centrale Handicapråd.
Lovforslagets konsekvenser i  

 hovedtræk Positive konsekvenser/  

 Mindreudgifter Negative konsekvenser/  

 Merudgifter Økonomiske konsekvenser for stat,  

 kommuner og amtskommuner Ingen Forslaget forventes at medføre  

 offentlige merudgifter på 417 mill. kr. i 2003. Staten afholder  

 udgifterne hertil Administrative konsekvenser for stat,  

 kommuner og amtskommuner Ingen Forslaget skønnes at medføre  

 visse statslige og kommunale administrative merudgifter i 2003.
Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet Ingen Ingen Administrative konsekvenser for  

 borgeren Ingen Ingen Miljømæssige  

 konsekvenser Ingen Ingen Forholdet til EU-retten Folkepension er omfattet af reglerne i  

 Rådets forordning nr. 1408/71 om social sikring af vandrende  

 arbejdstagere og kan derfor udbetales til personer, som har bopæl i et  

 andet EU/EØS-land, og som har optjent ret til dansk folkepension,  

 såfremt betingelserne efter § 72 d er opfyldt.
Bemærkninger til lovforslagets enkelte  

 bestemmelser Til § 1 Til nr. 1 Det foreslås, at der i 2003 udbetales en supplerende  

 engangsydelse på op til 5.000 kr. før skat til de  

 økonomisk svagest stillede folkepensionister.
Den supplerende  

 engangsydelse kan udbetales til folkepensionister, som er fyldt 67 år  

 inden den 1. januar 2003.
Engangsydelsen kan alene udbetales, hvis pensionistens og  

 dennes eventuelle ægtefælle eller samlever har en samlet likvid  

 formue på mindre end 53.100 kr.
Formuen opgøres på samme  

 måde som for beregning af helbredstillæg.
Dvs. at likvid formue  

 består af: Indestående i pengeinstitutter m.v., kursværdien  

 af obligationer, pantebreve i depot, børsnoterede aktier samt  

 investeringsforeningsbeviser.
Såfremt den samlede værdi heraf  

 ikke overstiger formuegrænsen, indgår endvidere kontantbeholdning  

 og andre værdipapirer - herunder værdipapirer i udlandet.  

 Opgørelsen af formue skal ske pr. 1. januar 2003. Opgørelsen  

 foretages hhv. på grundlag af de senest indberettede oplysninger til  

 skattemyndighederne og på grundlag pensionistens oplysninger om  

 formue.
De oplysninger pr. 1. januar 2003, som kommunen allerede  

 har om ansøgere til helbredstillæg, kan umiddelbart lægges  

 til grund.
For folkepensionister, som ikke har søgt om  

 helbredstillæg, opgør kommunen den likvide formue på basis  

 af de oplysninger, som senest er indberettet til skattemyndighederne.
Er  

 formuen efter denne opgørelse mindre end formuegrænsen på  

 53.100 kr. indhenter kommunen oplysninger fra pensionisten om kontant  

 beholdning og andre værdipapirer, som ikke indberettes til  

 skattemyndighederne.
Den supplerende engangsydelse udbetales afhængigt af  

 pensionistens og en eventuel ægtefælles eller samlevers samlede  

 indtægter.
Indtægtsgrundlaget opgøres på samme  

 måde som for beregning af pensionstillæg.
Ved opgørelsen af indtægtsgrundlaget tages  

 der således udgangspunkt i den seneste skattemæssige  

 årsopgørelse jf. § 29, stk. 1, nr. 2. Denne regel fraviges  

 i de tilfælde, hvor indtægtsgrundlaget er ændret i forhold  

 til den seneste årsopgørelse jf. §§ 30 og 39. Det kan fx  

 være tilfældet, hvis pensionisten først er blevet  

 pensionist inden for de seneste to år, hvis pensionisten har  

 ændret status med hensyn til ægteskab eller samliv   eller hvis  

 pensionisten har haft ændringer i indtægtsforholdene.
I  

 sådanne tilfælde beregnes pensionen på grundlag af de  

 ændrede eller forventede fremtidige indtægtsforhold.
Samlevende,  

 som efter de før 1. marts 1999 gældende regler, betragtes som  

 enlige i forhold til opgørelsen af indtægtsgrundlaget, betragtes  

 som samlevende i forhold til udbetaling af den supplerende engangsydelse Engangsydelsen nedsættes med 100 pct. af  

 indkomstgrundlaget udover folkepensionens grundbeløb og  

 pensionstillæg, dvs. en krone for krone aftrapning.
For  

 folkepensionister, der er gift eller samlevende med en anden folkepensionist,  

 nedsættes engangsydelsen for hver pensionist med 50 pct. af parrets  

 samlede indkomstgrundlag udover folkepensionen, således at parrets  

 samlede ydelse aftrappes krone for krone.
Folkepensionister, som har haft bopæl i Danmark i  

 mindre end 40 år mellem det 15. og 67. år, og som dermed ikke har  

 optjent ret til fuld pension men til et antal fyrretyvendedele af fuld  

 folkepension, får nedsat den beregnede engangsydelse i forhold til det  

 fastsatte antal fyrretyvendedele.
En folkepensionist der er berettiget til  

 20/40 af en fuld folkepension, og som ikke har indtægter udover  

 folkepensionens grundbeløb og pensionstillæg vil eksempelvis  

 være berettiget til en ydelse på 20/40 af 5.000 kr. svarende til  

 2.500 kr.
Det foreslås, at der fastsættes et  

 minimumsbeløb på 200 kr., således at en engangsydelse  

 under dette beløb ikke kommer til udbetaling.
For folkepensionister,  

 der er gift eller samlevende med en folkepensionist, gælder  

 minimumsbeløbet for hver af ægtefællerne.
Til § 2 Til stk. 1 Det foreslås, at loven træder i kraft med  

 virkning fra den 1. januar 2003, jf. bemærkningerne til stk. 2-4.
Til stk. 2 og 3 Kommunen undersøger, hvilke pensionister der er  

 berettiget til engangsydelsen og indhenter evt. supplerende oplysninger hos  

 pensionisten til brug for beregning af engangsydelsen.
Hvis pensionisten ikke  

 ønsker at afgive de nødvendige oplysninger, udbetales den  

 supplerende engangsydelse ikke.
Den supplerende engangsydelse kommer til udbetaling sammen  

 med pensionsudbetalingen i februar måned.
Hvis kommunen ikke har  

 modtaget de nødvendige oplysninger om likvid formue og  

 indtægtsgrundlag, udbetales den supplerende engangsydelse, når de  

 nødvendige oplysninger modtages.
 Pensionister som mener, at de er berettiget til den  

 supplerende engangsydelse, og som ikke sammen med pensionsudbetalingen fra  

 februar har modtaget henvendelse fra kommunen herom, kan henvende sig til  

 kommunen efter denne dato med henblik på at få foretaget en  

 beregning af, om de er berettiget til engangsydelsen.
