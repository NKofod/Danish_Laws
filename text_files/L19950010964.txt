 Ved noteveksling i Ulan Bator den 7. juli 1995 er der indgået en  

 overenskomst mellem Danmark og Mongoliet, ifølge hvilken den danske regering  

 yder støtte inden for et beløb af 2.980.000 kroner til udvikling af  

 småmejerier i Mongoliet.
 Hovedformålet med projektet er forbedrede levevilkår i landområderne i  

 Mongoliet gennem øget indtægt fra mælkeproduktion og forbedrede  

 beskæftigelsesmuligheder ved etableringen af en bæredygtig mejeriproduktion.
 Projektets umiddelbare formål er at udvikle den private mejerisektor ved  

 at yde støtte til etablering af ca. 33 småmejerier i Mongoliet.
 Overenskomsten trådte i kraft den 7. juli 1995 og løber i to år.
