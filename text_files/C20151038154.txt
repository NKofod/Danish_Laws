 Skrivelse med om orientering om ændret bekendtgørelse om retssikkerhed og administration på det sociale område.
 Til samtlige kommuner m.fl.
 Orientering om ændret bekendtgørelse om retssikkerhed og administration på det sociale område.
Social- og indenrigsministeren har underskrevet vedlagte bekendtgørelse om retssikkerhed og administration på det sociale område.
Bekendtgørelsen træder i kraft den 1. september 2015.
Folketinget har netop vedtaget lovforslag L 2 om ændring af lov om aktiv socialpolitik, lov om en aktiv beskæftigelsesindsats, integrationsloven og forskellige andre love.
Med lovændringen er indført en integrationsydelse.
 I overensstemmelse med lovforslagets bemærkninger er fastsat i retssikkerhedsbekendtgørelsens § 19, at udgifter til lægeerklæringer efter § 22, stk. 7, i lov om aktiv socialpolitik til brug for ansøgning om tillæg til integrationsydelse betales af ansøgeren.
 Bestemmelsen vedrører ansøgning om dansktillæg efter dispensation til personer, der er lægeligt diagnosticeret med en langvarig fysisk, psykisk, sensorisk eller intellektuel funktionsnedsættelse og som følge heraf ikke er i stand til eller har rimelig udsigt til at kunne bestå en prøve i dansk.
 I bekendtgørelsens § 1, stk. 1, § 2, § 3, stk. 2, § 4, stk. 1 og § 6, er herudover foretaget konsekvensændringer som følge af overførsel af myndighedsområder til Udbetaling Danmark ved lov nr. 523 af 29. april 2015.
