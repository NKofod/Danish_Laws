Nr LSF 169 Forslag til Lov om ændring af lov om social bistand (Regler for regulering  

 m.v. af tilskud til tabt arbejdsfortjeneste og etablering af  

 kontaktpersonordning for voksne døvblinde efter bistandslovens § 48 samt  

 godtgørelse til forældre med alvorligt syge børn under 14 år) Fremsat af socialministeren (Aase Olesen) den 18. januar 1990 Vedtaget ved tredjebehandling den 29. marts 1990 Lov nr. 211 af 03/04/1990 § 1 I lov om social bistand, jf. lovbekendtgørelse nr. 637 af 27. september  

 1989, som ændret ved lov nr. 853 af 20. december 1989, foretages følgende  

 ændringer:
 1. I § 48 indsættes efter stk. 2 som nyt stykke:
» Stk. 3. Socialministeren fastsætter nærmere regler om  

 tilskud til dækning af tabt arbejdsfortjeneste efter stk. 1.« Stk. 3 og 4 bliver herefter stk. 4 og 5.
 2. I § 48, stk. 3, der bliver stk. 4, indsættes efter 1. pkt.:
»Personer, som er døvblinde, har herudover ret til i fornødent omfang  

 at få hjælp af en særlig kontaktperson.« 3. I § 48, stk. 4, der bliver stk. 5, ændres »3«: til  

 »4«.
 4. Efter § 48 indsættes:
» § 48 a.
Forældre til alvorligt syge børn under 14 år har ret  

 til en økonomisk godtgørelse, hvis de i forbindelse med barnets sygdom helt  

 eller delvis opgiver lønarbejde eller personligt arbejde i selvstændig  

 virksomhed.
 Stk. 2. Det er en betingelse, at barnets sygdom skønnes at medføre behov  

 for ophold på hospital eller lignende institution i 25 dage eller mere.  

 Behandling eller pleje i hjemmet kan sidestilles med ophold på hospital, hvis  

 barnets behov i forbindelse med sygdommen taler for det.
 Stk. 3. Kravet i stk. 2 om en sygeperiode på 25 dage eller mere gælder  

 ikke ved hospitalsophold for børn af enlige forsørgere, der har ret til  

 ordinært børnetilskud efter § 2, nr. 1 eller 2, i lov om børnetilskud og  

 forskudsvis udbetaling af børnebidrag.
Stk. 4. Godtgørelsen svarer til de sygedagpenge, modtageren i tilfælde af  

 egen sygdom ville være berettiget til efter lov om dagpenge ved sygdom eller  

 fødsel.
Til selvstændige, som ikke er tilmeldt den frivillige forsikring, kan  

 der dog udbetales godtgørelse fra 1. fraværsdag.
Den udbetalte godtgørelse  

 til barnets forældre kan tilsammen højst udgøre et beløb, der svarer til det  

 højeste beløb, der efter § 9, stk. 2, i lov om dagpenge ved sygdom eller  

 fødsel kan udbetales af kommunen efter reglerne om sygedagpenge.  

 Kommunalbestyrelsen kan i særlige tilfælde beslutte, at der til barnets  

 forældre kan ydes en højere godtgørelse end fastsat i 3. pkt.
 Stk. 5. Der kan højst ydes godtgørelse i 52 uger inden for de forudgående  

 18 kalendermåneder.
 Stk. 6. Kommunalbestyrelsens afgørelser efter denne bestemmelse kan ikke  

 indbringes for anden administrativ myndighed.
Stk. 7. Socialministeren fastsætter nærmere regler om betingelser for  

 udbetaling af godtgørelsen, herunder regler om, hvorledes godtgørelsen  

 fordeles mellem barnets forældre.« § 2 Stk. 1. Loven træder i kraft den 2. april 1990.
 Stk. 2. Socialministeren fremsætter forslag for Folketinget om revision af  

 bistandslovens § 48 a inden udgangen af folketingsåret 1992-93.
Oprindeligt fremsat forslag § 1 I lov om social bistand, jf. lovbekendtgørelse nr. 637 af 27. september  

 1989, som ændret ved lov nr. 853 af 20. december 1989, foretages følgende  

 ændringer:
 1. I § 48 indsættes efter stk. 2 som nyt stykke:
 » Stk. 3. Socialministeren fastsætter nærmere regler om  

 tilskud til dækning af tabt arbejdsfortjeneste efter stk. 1.«.
 Stk. 3 og 4 bliver herefter stk. 4 og 5.
 2. I § 48, stk. 3, der bliver stk. 4, indsættes efter 1. pkt.:
»Personer, som er døvblinde, har herudover ret til i fornødent omfang  

 at få hjælp af en særlig kontaktperson.« 3. I § 48, stk. 4, der bliver stk. 5, ændres »3«: til  

 »4«.
 4. Efter § 48 indsættes:
» 48 a.
Forældre til alvorligt syge børn under 14 år har ret  

 til en økonomisk godtgørelse, hvis de i forbindelse med barnets sygdom helt  

 eller delvis opgiver lønarbejde eller personligt arbejde i selvstændig  

 virksomhed.
 Stk. 2. Det er en betingelse, at barnets sygdom skønnes at medføre behov  

 for ophold på hospital eller lignende institution i 25 dage eller mere.  

 Behandling eller pleje i hjemmet kan sidestilles med ophold på hospital, hvis  

 barnets behov i forbindelse med sygdommen taler for det.
 Stk. 3. Kravet i stk. 2 om en sygeperiode på 25 dage eller mere gælder  

 ikke ved hospitalsophold for børn af enlige forsørgere, der har ret til  

 ordinært børnetilskud efter § 2, nr. 1 eller 2, i lov om børnetilskud og  

 forskudsvis udbetaling af børnebidrag.
Stk. 4. Godtgørelsen svarer til de sygedagpenge, modtageren i tilfælde af  

 egen sygdom ville være berettiget til efter lov om dagpenge ved sygdom eller  

 fødsel.
Til selvstændige, som ikke er tilmeldt den frivillige forsikring, kan  

 der dog udbetales godtgørelse fra 1. fraværsdag.
Den udbetalte godtgørelse  

 til barnets forældre kan tilsammen højst udgøre et beløb, der svarer til det  

 højeste beløb, der efter § 9, stk. 2, i lov om dagpenge ved sygdom eller  

 fødsel kan udbetales af kommunen efter reglerne om sygedagpenge.  

 Kommunalbestyrelsen kan i særlige tilfælde beslutte, at der til barnets  

 forældre kan ydes en højere godtgørelse end fastsat i 3. pkt.
 Stk. 5. Der kan højst ydes godtgørelse i 52 uger inden for de forudgående  

 18 kalendermåneder.
 Stk. 6. Kommunalbestyrelsens afgørelser efter denne bestemmelse kan ikke  

 indbringes for anden administrativ myndighed.
 Stk. 7. Socialministeren fastsætter nærmere regler om betingelser for  

 udbetaling af godtgørelsen, herunder regler om, hvorledes godtgørelsen  

 fordeles mellem barnets forældre.
§ 2 Stk. 1. Loven træder i kraft den 2. april 1990.
 Stk. 2. Socialministeren fremsætter forslag for Folketinget om revision af  

 bistandslovens § 48 a inden udgangen af folketingsåret 1992-1993.
Bemærkninger til lovforslaget Almindelige bemærkninger På finansloven for 1989 blev afsat 25 mill. kr. til syge og handicappede  

 børn.
 Ved akt 309 af 20. juni 1989 blev 6 mill. kr. udmøntet til støtte til  

 handicappede børns ferie m.v.
 På tillægsbevillingsloven for 1989 er ansøgt om en overførsel af de  

 resterende 19 mill.kr. til 1990.
 Som led i det politiske forlig om finansloven for 1990 (den børnepolitiske  

 pakke) er det aftalt at bevilge i alt 45 mill. kr. til forældres pasning af  

 alvorligt syge børn samt til formål, der kan tilgodese de små  

 handicapgrupper.
 Det er forudsat at ferieaktiviteterne m.v., jf. akt 309, skal videreføres  

 i 1990. Endvidere anvendes 5 mill.kr. af bevillingen til formål, der kan  

 tilgodese de små handicapgrupper.
 Det resterende beløb - i alt 34 mill. kr. - er aftalt anvendt til  

 forbedringer af reglerne i bistandsloven om godtgørelse ved pasning af  

 alvorligt syge og handicappede børn.
 Herudover er aftalt en bevilling på 5 mill.kr. til etablering af en  

 kontaktpersonordning for voksne døvblinde.
 Dette lovforslag omfatter udmøntningen af de 5 mill. kr. til etablering af  

 en kontaktpersonordning for voksne døvblinde samt udmøntningen af de 34 mill.  

 kr.
1. Forbedringer af ordningen med tilskud til dækning af tabt  

 arbejdsfortjeneste efter bistandslovens § 48 Efter bistandslovens § 48 kan personer, der i hjemmet forsørger et barn  

 med handicap, få dækket nødvendige merudgifter ved forsørgelsen, og der er  

 herved bl.a. mulighed for at give tilskud til dækning af tabt  

 arbejdsfortjeneste.
Ordningen med tilskud til tabt arbejdsfortjeneste forbedres ved, at der  

 fastsættes regler om - at tilskud til tabt arbejdsfortjenste skal reguleres en gang om året i  

 overensstemmelse med lønstigningerne på det almindelige arbejdsmarked, - at der som noget nyt kan ydes tilskud svarende til feriepenge og  

 ferietillæg i tilslutning til modtagelse af tilskud til tabt  

 arbejdsfortjeneste, - at tilskuddet kan modtages i 3 måneder efter, at betingelserne for at  

 modtage tilskuddet er ophørt.
I dag ophører ydelsen normalt med udgangen af  

 den måned, som følger efter den måned, hvori grundlaget for hjælpen  

 bortfalder.
 I bemærkningerne til nr. 1 er der nærmere redegjort for disse  

 forbedringer.
2. Etablering af en kontaktpersonordning for voksne døvblinde Efter bistandslovens § 48 har personer med et vidtgående fysisk eller  

 psykisk handicap, der har ophold i eget hjem, ret til at få dækket de  

 nødvendige merudgifter ved forsørgelsen, der er en følge af handicappet.
 Ordningen udvides med en særlig hjemmel til en landsdækkende  

 kontaktpersonordning for voksne, hjemmeboende døvblinde.
 I bemærkningerne til nr. 2 er der nærmere redegjort for denne forbedring.
3. Indførelse af en ny ordning, hvorefter der kan ydes en godtgørelse til  

 forældre med syge børn under 14 år Ordningen omfatter alle, men under hensyn til enliges særlige situation er  

 der lempeligere betingelser for at yde en godtgørelse til enlige forældre.
Hovedbetingelserne for at opnå ret til godtgørelsen er, at barnet er under  

 14 år, og at barnet er alvorligt sygt, hvilket vil sige, at barnet har behov  

 for behandling og pleje på et hospital i 25 dage eller mere.
Behandling eller  

 pleje i hjemmet kan sidestilles med ophold på hospital, når barnets behov i  

 forbindelse med sygdommen taler for det.
Medfører sygeforløbet, at barnet  

 både er på hospital og i hjemmet, kan der ydes en godtgørelse, forudsat at  

 der er tale om et sammenhængende forløb på 25 dage eller mere.
 For enlige forældre, der er berettiget til ordinært børnetilskud efter §  

 2, nr. 1 eller 2, i lov om børnetilskud og forskudsvis udbetaling af  

 børnebidrag, stilles der ikke krav om en vis længere sygeperiode, når barnet  

 er indlagt på hospital.
 Godtgørelsen svarer til de sygedagpenge, modtagerne i tilfælde af egen  

 sygdom ville kunne have modtaget.
 Ordningens nærmere regler er beskrevet i bemærkningerne til nr. 4.
Økonomiske konsekvenser Ad pkt. 1. Tilskud til dækning af tabt arbejdsfortjeneste Der foreligger ikke statistiske oplysninger på området, der gør egentlige  

 beregninger mulige.
På baggrund af Socialministeriets almindelige kendskab  

 til området og en ældre undersøgelse vedrørende bistandslovens § 48 skønnes  

 det med betydelig usikkerhed, at forslaget vil medføre offentlige merudgifter  

 på 5 mill. kr. på årsbasis.
Ad pkt. 2. Kontaktpersonordning for voksne døvblinde Forslaget om at etablere en kontaktpersonordning skønnes at medføre  

 offentlige merudgifter på 5 mill. kr. på årsbasis.
Skønnet er baseret på  

 oplysninger i projektrapporten fra Dansk Blindesamfund, Danske Døves  

 Landsforbund og Dansk Døvblindeforening: »Døvblinde« - et handicap  

 man overser, rapport vedrørende projekt (1986-89) omkring døvblindes  

 kontaktproblemer.
Ad pkt. 3. Indførelse af en ny ordning, hvorefter der kan ydes en  

 godtgørelse til forældre af syge børn under 14 år Udgiftsskønnet er særdeles usikkert, fordi udgifterne i høj grad afhænger  

 af kategorier, der først indføres med loven.
Allerede bestemmelsen om, at der  

 gives tilskud, når barnet plejes i hjemmet, giver en betydelig usikkerhed, da  

 der aldrig har været behov for at registrere pleje i hjemmet.
En anden  

 betydelig usikkerhedsfaktor er udnyttelsesgraden.
Antallet af registrerede  

 sengedage på sygehus for børn på 1 til 14 år, der er indlagt i mindst 25  

 dage, peger dog på beherskede udgifter.
I skønnet over udgifter til tilskud  

 til enlige indgår oplysninger om antal børn af enlige, der indlægges på  

 sygehus.
På denne usikre baggrund skønnes udgifterne til enlige forældres børn til  

 14 mill. kr. og udgifterne til den øvrige godtgørelse til 15 mill.kr.
I alt  

 29 mill. kr. på årsbasis.
Samlede offentlige udgifter 1990 øvrige år - mill. kr. - 1. Ændring af tilskud til tabt arbejdsfortjeneste 3.75 5 2. Kontaktpersoner til døvblinde 3.75 5 3. Godtgørelse til forældre af syge børn under 14 år 21.75 29 I alt 29.25 39 De offentlige udgifter fordeles med 50 pct. til staten og  

 50 pct. til primærkommunerne.
Regulering af de kommunale merudgifter over  

 bloktilskudene vil blive forhandlet med de kommunale parter.
Bemærkninger til lovforslagets enkelte bestemmelser Til § 1 Til nr. 1 Forbedringer af bistandslovens § 48 for børn Efter bistandslovens § 48 kan personer, der i hjemmet forsørger et barn  

 med handicap, få dækket nødvendige merudgifter ved forsørgelsen, der er en  

 følge af handicappet.
Ydelserne efter § 48 til sådanne familier udgør et  

 kompleks af støtteforanstaltninger, der har til formål at medvirke til, at  

 børn med fysiske og/eller psykiske handicap kan forblive i eget hjem, og at  

 familien kan leve så normalt som muligt på trods af og med handicappet.
 Vejledende retningslinier for disse ydelser er givet i Socialministeriets  

 vejledning om hjælp efter bistandslovens § 48 af 3. juli 1987. Her præciseres  

 og beskrives på baggrund af de senere års udvikling i praksis, herunder  

 ankepraksis, hvad bestemmelsen kan bruges til.
En af de ydelser, der kan gives efter bistandslovens § 48, stk. 1, er  

 tilskud til dækning af tabt arbejdsfortjeneste.
Et sådant tilskud er gennem  

 mange år blevet opfattet som en merudgift ved forsørgelsen af et barn med  

 handicap i de tilfælde, hvor barnets handicap nødvendiggør, at barnet skal  

 passes i hjemmet - samt under evt. hospitalsophold - af en af forældrene.  

 Reglerne tager sigte på situationer, hvor arbejdet opgives helt eller delvis  

 og såvel kort som lang tid.
En af retningslinierne i vejledningen går ud på, at tilskuddet til tabt  

 arbejdsfortjeneste skal reguleres en gang om året i overensstemmelse med  

 lønstigningerne på det almindelige arbejdsmarked.
Det har imidlertid vist sig  

 at være vanskeligt for nogle forældre at opnå en sådan regulering, idet der  

 er en noget svingende praksis i kommunerne med hensyn til dette spørgsmål.  

 Ganske vist kan et afslag ankes til amtsankenævnene, men det er både  

 besværligt og langsommeligt at skulle igennem sådan en procedure.
Det vil  

 derfor være hensigtsmæssigt, at der fastsættes bindende regler om en sådan  

 regulering.
Således som § 48 er udformet, er der ikke mulighed for at bevilge  

 vedhængende ydelser som f.eks. feriepenge af tilskuddet til dækning af tabt  

 arbejdsfortjeneste.
Ydelser svarende til feriepenge ville i givet fald først  

 skulle ydes efter udløbet af perioden med tabt arbejdsfortjeneste, og da er  

 betingelserne for at modtage tilskuddet bortfaldet.
Dette har vist sig at  

 bringe mange familier i en meget uheldig situation, idet de ved tilbagegang  

 til arbejdsmarkedet kan komme ud for at stå uden lønindtægt i en hel  

 ferieperiode.
 Hertil kommer, at personer, som i et helt ferieår får tilskud til tabt  

 arbejdsfortjeneste efter § 48, ikke får det ferietillæg på 1 pct. af lønnen  

 til at holde ferie for, som ferieloven giver adgang til.
Det vil derfor være rimeligt, at der fastsættes regler om, at disse to  

 ydelser kan bevilges i de anførte tilfælde i forbindelse med tilskuddet til  

 tabt arbejdsfortjeneste.
Ydelserne er ikke feriepenge eller ferietillæg i  

 ferielovens forstand.
Socialministeren kan således fastsætte regler for  

 udbetalingen.
 Efter Socialministeriets vejledning om hjælp efter bistandslovens § 48  

 ophører tilskud til dækning af tabt arbejdsfortjeneste, hvis andet ikke er  

 aftalt, med udgangen af den måned som følger efter den måned, hvori  

 grundlaget for hjælpen er bortfaldet.
I praksis har det vist sig, at denne periode har været for kort til, at  

 forældrene kan indrette sig, efter at barnet f.eks. er kommet på institution,  

 afgået ved døden eller er blevet rask.
Der bør derfor fastsættes regler om,  

 at afviklingsperioden efter perioden med tabt arbejdsfortjeneste er 3  

 måneder, med mindre der efter forældrenes ønske aftales en kortere periode.
Der foreslås derfor i § 48 indsat en bemyndigelsesbestemmelse, med det  

 formål at kunne fastsætte regler om de nævnte spørgsmål, det vil sige, - at tilskud til tabt arbejdsfortjeneste skal reguleres een gang om året i  

 overensstemmelse med lønstigningerne på det almindelige arbejdsmarked, - at der kan udbetales ydelser svarende til feriepenge og ferietillæg i  

 tilslutning til modtagelse af tilskud til tabt arbejdsfortjeneste efter § 48, - at tilskud til tabt arbejdsfortjeneste normalt ophører 3 måneder efter,  

 at betingelserne for at modtage tilskuddet er ophørt.
 Kommunens afgørelser efter bistandslovens § 48, stk. 3, kan som andre  

 afgørelser efter § 48 indbringes for amtsankenævnet.
Til nr. 2 Forbedring af bistandslovens § 48 for voksne Dansk Blindesamfund, Danske Døves Landsforbund og Dansk Døvblindeforening  

 har med økonomisk støtte fra Socialministeriets Udviklingsmidler og på  

 baggrund af et udvalgsarbejde i Socialstyrelsen gennemført et treårigt forsøg  

 med henblik på at kortlægge døvblindes behov for og ønsker om en  

 kontaktpersonordning, som kan medvirke til at bryde denne handicapgruppes  

 isolation.
 Forsøget er gennemført i to amtskommuner, og der er etableret i alt 25  

 kontaktpersonforhold.
 På baggrund af rapporten over forsøget vurderes det, at der på landsplan  

 for tiden er ca. 100 voksne, hjemmeboende døvblinde, som har behov for  

 kontaktpersonordning.
 Det foreslås på denne baggrund, at der i den gældende bistandslov § 48,  

 stk. 3, der nu bliver stk 4, indsættes en særlig hjemmel til en landsdækkende  

 kontaktpersonordning for døvblinde.
 Kontaktpersonordningen for voksne døvblinde ydes af kommunen som en særlig  

 form for hjælp til voksne hjemmeboende med vidtgående fysisk eller psykisk  

 handicap efter bistandslovens § 48. Kommunen får 50 pct. statsrefusion i  

 henhold til bistandslovens § 133, stk. 2.
 Kontaktpersonens opgave er at være med til at bryde den døvblindes  

 isolation ved at besøge og kommunikere med den døvblinde, være bindeled til  

 omverdenen, oversætte regninger, breve og aviser, ledsage på indkøb og til  

 andre aktiviteter samt være bindeled til myndigheder, posthus, bank m.v.
 Kontaktpersonordningerne for voksne døvblinde har tæt sammenhæng med den  

 amtslige konsulentekspertise på området, som forudsættes at være  

 baggrundsstøtte for kontaktpersonerne.
Til nr. 4 Godtgørelse til forældre til syge børn Formålet med ordningen er, at forældre til alvorligt syge børn under 14 år  

 skal have bedre muligheder for at kunne være sammen med deres børn.
 Ordningen gælder for alle forældre, men da enlige forældre kan have  

 særlige vanskeligheder ved at være sammen med deres barn i disse situationer,  

 har disse forældre, hvis de er berettiget til ordinært børnetilskud, særlige  

 gunstige muligheder for at benytte nyordningen.
 Lever barnet sammen med begge sine forældre, bliver forældrene berettiget  

 til en godtgørelse, hvis barnet indlægges på hospital, og opholdet varer i 25  

 dage eller mere, og de i denne anledning nedsætter den ugentlige arbejdstid.
 Lever barnet kun sammen med den ene af sine forældre, og er denne ikke  

 berettiget til ordinært børnetilskud, stilles de samme krav til længden af  

 barnets sygeperiode.
 Skønnes det lægeligt forsvarligt, at barnet under sygdomsperioden  

 behandles og/eller plejes i hjemmet, kan der også i disse tilfælde ydes en  

 godtgørelse, forudsat at det almindelige krav til sygeperiodens længde er  

 opfyldt.
Lever barnet sammen med den ene af sine forældre, og er denne berettiget  

 til ordinært børnetilskud efter § 2, nr.1 eller 2 i lov om børnetilskud og  

 forskudsvis udbetaling af børnebidrag, stilles der ikke krav til  

 sygdomslængden, når barnet er indlagt på hospital.
Er barnet sygt i  

 hjemmet, gælder den almindelige betingelse om, at sygeperioden skal vare i 25  

 dage eller mere, for at der kan ydes en godtgørelse.
 Ordningen er rettet til personer, der er tilknyttet arbejdsmarkedet, og  

 det er derfor en generel forudsætning, at modtageren i tilfælde af egen  

 sygdom ville være berettiget til sygedagpenge efter lov om dagpenge ved  

 sygdom eller fødsel.
 Godtgørelsen svarer til de dagpenge, modtageren kunne have modtaget i  

 tilfælde af egen sygdom.
 Ordningen forudsætter således, at modtageren er i arbejde, og at  

 pågældende har mulighed for at nedsætte arbejdstiden.
 For lønmodtagere vil det således afhænge af kollektive og/eller  

 individuelle aftaler med arbejdsgiveren, om modtageren kan få nedsat  

 arbejdstid eller få orlov.
 I det følgende beskrives de enkelte elementer i ordningen nærmere.
1. Krav til sygeperioden, når barnet lever sammen med begge sine forældre  

 eller en af sine forældre, og denne ikke er berettiget til ordinært  

 børnetilskud I disse tilælde er den grundlæggende betingelse, at barnet har behov for  

 behandling og pleje på et hospital eller lign. behandlingsinstitution i 25  

 dage eller mere.
 Hvis det skønnes lægelig forsvarligt, at barnet under sygdomsforløbet  

 behandles og plejes i hjemmet, vil der også i disse tilfælde kunne ydes  

 godtgørelse, forudsat at der er tale om sygeperioder på 25 dage eller mere.
 Hvis sygdomsforløbet medfører, at barnet i sygeperioden både er på  

 hospital og i hjemmet, vil der ligeledes kunne ydes en godtgørelse, forudsat  

 at der er tale om et sammenhængende forløb af mere end 24 dage.
 Hvis hospitalet eller den behandlingsansvarlige læge skønner, at sygdommen  

 vil kræve behandling og pleje i 25 dage eller mere, kan der i såfald ydes  

 godtgørelse fra sygdomsperiodens start.
Det er således ikke en betingelse, at der foreligger dokumentation for, at  

 kravet til varigheden er opfyldt.
Det er tilstrækkeligt, at der foreligger en  

 lægeerklæring med et skøn over, hvor længe sygdommen vil vare.
 Hvis der udbetales godtgørelse på grundlag af et skøn over sygdommens  

 varighed, og det senere viser sig, at barnet bliver rask, inden der er  

 forløbet 25 dage, skal godtgørelsen ikke tilbagebetales.
Det kan også forekomme, at et oprindelig forventet kortvarigt  

 sygdomsforløb bliver længere end ventet.
I disse tilfælde vil der naturligvis  

 gå nogen tid, inden det står klart, at der er grundlag for at yde en  

 godtgørelse.
Hvis en af forældrene forinden har nedsat sin arbejdstid, vil  

 der imidlertid kunne ydes godtgørelse regnet fra sygdomsperiodens start.
2. Krav til sygeperioden, når barnet lever sammen med en af sine forældre,  

 og denne er berettiget til ordinært børnetilskud For enlige forældre, der er berettiget til ordinært børnetilskud efter §  

 2, nr. 1, eller nr. 2, i lov om børnetilskud og forskudsvis udbetaling af  

 børnebidrag, bortfalder kravet om en vis længde af sygeperioden, såfremt der  

 er tale om hospitalsindlæggelse eller indlæggelse i lignende institution.
Er  

 der tale om sygdom i hjemmet, forudsætter udbetaling af godtgørelsen, at  

 betingelserne som nævnt under 1 er opfyldt.
3. Hvem kan modtage ydelsen, og for hvor mange timer kan der ydes  

 godtgørelse? Den økonomiske godtgørelse ydes for et indtægtstab i forbindelse med  

 nedsat arbejdstid , og den kan ydes til faderen eller moderen.
 Det er - som nævnt i pkt. 5 - en forudsætning, at modtageren er berettiget  

 til sygedagpenge, hvis pågældende selv var syg.
Som udgangspunkt for beregningen anvendes pågældendes aktuelle  

 timefortjeneste.
Timefortjenesten kan højst fastsættes til ugemaksimum  

 divideret med den normale overenskomstmæssige arbejdstid i timer pr. uge,  

 p.t. 38 timer, jf. § 9, stk. 2, i dagpengeloven.
Til en familie kan der  

 samlet højst ydes en godtgørelse svarende til 38 timer pr. uge.
Forældrene  

 afgør selv, om og i givet fald hvorledes de vil udnytte denne mulighed.
Selv om kun en af forældrene har forældremyndigheden over barnet, vil  

 begge forældre kunne modtage en godtgørelse.
I disse tilfælde kan  

 betingelserne for at modtage godtgørelsen være forskellige.
Er den ene forælder enlig, og er pågældende berettiget til ordinært  

 børnetilskud, og barnet indlægges på hospital, kan godtgørelse ydes til denne  

 uanset sygeperiodens længde.
Den anden forælder har i dette tilfælde dog ret  

 til en godtgørelse, hvis sygeperioden vil vare i 25 dage eller mere.
Er begge barnets forældre samtidig berettiget til en godtgørelse, må  

 moderen og faderen selv afgøre, hvorledes godtgørelsen fordeles.
Nedsætter  

 forældrene deres samlede arbejdstid i mere end 38 timer pr. uge, og kan de  

 ikke blive enige om fordelingen, har indehaveren af forældremyndigheden ret  

 til at få godtgørelse udbetalt svarende til det antal arbejdstimer,  

 pågældende har nedsat sin arbejdstid, jf. følgende afsnit 4. Evt. ikke  

 udnyttet ret til godtgørelse op til 38 timer pr. uge vil kunne ydes til den  

 anden af forældrene.
I tilfælde af delt forældremyndighed gælder det samme.
Hvis forældrene  

 ikke kan blive enige om, hvorledes godtgørelsen skal udnyttes, vil der blive  

 lagt vægt på at tilgodese den af forældrene, barnet opholder sig mest hos.  

 Kan dette ikke afgøres, vil fortrinsret til at modtage godtgørelse tilkomme  

 den af forældrene, som har samme folkeregisteradresse som barnet.
 De nærmere regler om fordeling af godtgørelsen mellem forældrene vil blive  

 udstedt med hjemmel i § 48 a, stk. 7.
I ganske særlige tilfælde kan kommunalbestyrelsen beslutte, at det  

 almindelige loft på 38 timer pr. uge ikke skal gælde.
Som et eksempel kan  

 nævnes situationer, hvor barnets sygdom er så alvorlig, at det menneskeligt  

 og lægeligt skønnes rimeligt, at begge forældre kan være sammen med barnet.
I  

 disse tilfælde kan der ydes en godtgørelse, der beregnes for hver af  

 forældrene svarende til den nedsatte arbejdstid.
4. Modtageren skal have ret til sygedagpenge, og godtgørelsen svarer til  

 de sygedagpenge, modtageren ville være berettiget til i tilfælde af egen  

 sygdom Målgruppen er forældre, som er tilknyttet arbejdsmarkedet.
Godtgørelsen  

 skal give disse forældre bedre muligheder for at kunne nedsætte eller ophøre  

 med at arbejde, mens barnet er sygt.
Godtgørelsen giver ikke ret til orlov  

 fra arbejdsgiveren, og det vil derfor bero på en individuel eller kollektiv  

 aftale, om arbejdstageren helt eller delvis kan få fri fra sin arbejdsplads  

 eller få orlov.
 Kravet om tilknytning til arbejdsmarkedet udmøntes ved, at det er en  

 forudsætning, at modtageren af godtgørelsen opfylder beskæftigelseskravet i  

 dagpengelovens § 4, stk. 1, nr. 1, eller ville have været berettiget til  

 arbejdsløshedsdagpenge m.v., jf. dagpengelovens § 4, stk. 1, nr. 2 til 4.
 Også reglerne i dagpengeloven om beregning af sygedagpenge gælder i disse  

 tilfælde, jf. § 9. Derimod gælder dagpengelovens regler om anmeldelse og  

 dokumentation ikke, idet disse bestemmelser er knyttet til modtageres egen  

 sygdom.
 For lønmodtagere beregnes godtgørelsen på grundlag af det antal  

 timer, forældrene nedsætter deres arbejdstid, og den svarer til den  

 timeindtægt, som forældrene ville have været berettiget til under  

 sygefraværet efter dagpengeloven.
Selvstændige, der ikke har tilsluttet sig den frivillige forsikring, har  

 efter dagpengeloven ikke ret til sygedagpenge fra 1. sygedag.
Da dette ville  

 kunne afskære nogle selvstændige fra at kunne modtage godtgørelsen fra  

 barnets 1. sygedag, er det fastsat, at selvstændige - forudsat de øvrige  

 betingelser er opfyldt - vil kunne få udbetalt godtgørelse fra begyndelsen af  

 barnets sygeperiode.
 Det følger iøvrigt af de almindelige regler om sygedagpenge til  

 selvstændige, at disse skal nedsætte deres arbejdstid til mindst halvdelen  

 for at være berettiget til en godtgørelse.
5. Forholdet til reglerne om arbejdsløshedsdagpenge I forhold til lov om arbejdsformidling og arbejdsløshedsforsikring m.v.  

 vil godtgørelsesperioden ifølge Arbejdsministeriet kunne betragtes som en  

 »død periode«.
Nærmere regler om sådanne perioder fastsættes af  

 Direktøren for Arbejdsløshedsforsikringen efter forhandling med  

 Landsarbejdsnævnet og er senest fastsat i Direktoratet for  

 Arbejdsløshedsforsikringens bekendtgørelse nr. 633 af 17. september 1987.
6. Administration af ordningen Ordningen placeres i bistandsloven og administreres af kommunerne.  

 Kommunens udgifter anmeldes til refusion efter reglen i bistandslovens § 133,  

 stk. 2, dvs. at staten refunderer 50 pct. af kommunens udgifter til  

 godtgørelse.
 Nærmere regler om ordningen vil blive fastsat efter § 48 a, stk. 7.
7. Klageregler Kommunens afgørelser efter bistandslovens § 48 a kan ikke medbringes for  

 anden administrativ myndighed.
8. Forholdet til bistandslovens § 48 Med indførelse af den nye støtteordning i § 48 a er der herefter 2  

 regelsæt, der giver forældre mulighed for at opnå lønkompensation.
Det ene  

 tager sigte på børn med handicap, og lønkompensationen er her et led i det  

 kompleks af ydelser, som disse familier har ret til efter bistandslovens § 48  

 på grund af merudgifter som følge af barnets handicap.
 Det andet tager sigte på, at forældre i almindelighed kan få mulighed for  

 at tage sig af deres barn, hvis det bliver alvorligt sygt i en periode.
 Reglerne retter sig således til 2 forskellige grupper, men der vil i  

 praksis kunne forekomme tilfælde, hvor forældrene opfylder betingelserne  

 efter begge bestemmelser.
Modtager familien tabt arbejdsfortjeneste til et handicappet barn efter §  

 48, og barnet bliver alvorligt sygt, må forældrene vælge, om de foretrækker  

 at fortsætte med at modtage ydelsen efter § 48, eller om de vil overgå til  

 nyordningen efter § 48 a.
Forældrene vil typisk - når der tages hensyn til  

 skattebetalingen - få mest ud af at fortsætte med at modtage den skattefrie  

 ydelse efter § 48. Dog vil muligheden for at dele ydelsen efter § 48 a kunne  

 få forældrene til at vælge denne ydelse.
Et sygdomsforløb kan også udvikle sig så uheldigt, at barnet bliver  

 handicappet, og forældrene herved bliver berettiget til godtgørelse for tabt  

 arbejdsfortjeneste efter § 48. Også i disse situationer skal forældrene have  

 mulighed for at vælge, om de foretrækker at modtage godtgørelse efter § 48  

 eller efter § 48 a.
Dog skal man være opmærksom på, at godtgørelsen efter §  

 48 a kun kan modtages i en vis periode.
Sammenfattende vil det altså være således, at når betingelserne for at  

 modtage ydelser efter både § 48 og § 48 a samtidig er opfyldt, vælger  

 forældrene selv, efter hvilket regelsæt de ønsker godtgørelse.
Der er  

 imidlertid ikke mulighed for samtidig at få godtgørelse efter begge  

 ordninger.
Til § 2 Det foreslås, at socialministeren inden udgangen af folketingsåret 1992-93  

 for Folketinget fremsætter lovforslag om revision af ordningen.
 Da der er tale om en ny ordning, vil det være ønskeligt, at der til brug  

 for revisionen foreligger dels en sædvanlig statistisk og økonomisk  

 beskrivelse af, hvorledes ordningen er blevet udnyttet, dels en undersøgelse  

 af, hvorledes forældre til alvorligt syge børn vurderer ordningen.  

 Socialministeriet vil derfor sørge for, at der iværksættes en undersøgelse af  

 ordningen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 48 indsættes efter stk. 2 som nyt stykke:
 » Stk. 3. Socialministeren fastsætter nærmere regler om  

 tilskud til dækning af tabt arbejdsfortjeneste efter stk. 1.«.
 Stk. 3 og 4 bliver herefter stk. 4 og 5.
 2. I § 48, stk. 3, der bliver stk. 4, indsættes efter 1. pkt.:
»Personer, som er døvblinde, har herudover ret til i fornødent omfang  

 at få hjælp af en særlig kontaktperson.« 3. I § 48, stk. 4, der bliver stk. 5, ændres »3«: til  

 »4«.
 § 48. Personer, der i hjemmet forsøger et barn under 18 år med et fysisk  

 eller psykisk handicap, har ret til at få dækket de nødvendige merudgifter  

 ved forsøgelsen, der er en følge af handicappet, såfremt disse overstiger  

 2.400 kr. i løbet af et kalenderår.
 Stk. 2. Beløbsbegrænsningen i stk. 1 gælder dog ikke:
 1) Personer, der i hjemmet forsøger et barn med et vidtgående handicap.
 2) Personer, der i hjemmet forsøger et barn med en kronisk lidelse.
 3) Personer, der i hjemmet forsøger et handicappet barn, og som ikke selv  

 har midler til at afholde merudgiften.
Stk. 3. Personer med et vidtgående fysisk eller psykisk handicap, der har  

 ophold i eget hjem, har ret til at få dækket de nødvendige merudgifter ved  

 forsørgelsen, der er en følge af handicappet.
Socialministeren fastsætter  

 regler om afgrænsningen af den personkreds, der har ret til bistand.
 Stk. 4. Hjælpen efter stk. 1 og 3 er betinget af, at kommunalbestyrelsens  

 anvisninger med hensyn til pasning m.v. følges.
