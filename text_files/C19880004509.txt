(Til samtlige ministerier og styrelser  

 mv.) Reguleringen af satserne for samordningsfradrag blev ændret pr. 1. januar  

 1987, således at reguleringen nu følger reguleringen af  

 tjenestemandspensionerne, i stedet for reguleringen af folkepensionens  

 grundbeløb, jf. tjenestemandspensionslovens § 29, stk. 2. Bestemmelsen  

 indeholder dog den klausul, at reguleringen inden for de seneste 12 måneder  

 ikke kan overstige den samlede, procentvise regulering af folkepensionens  

 grundbeløb.
 Stigningen i folkepensionens grundbeløb kan for perioden 2. april 1987 -  

 1. april 1988 (inkl.) opgøres til 3,8868 pct.
 Den samlede forhøjelse af tjenestemandspensionerne i denne periode  

 overstiger forhøjelserne af folkepensionens grundbeløb.
 Dette betyder en ændring af de satser for samordningsfradrag, der er  

 anført i Finansministeriets cirkulære af 1. december 1987.
 De pr. 1. april 1988 gældende satser fremgår af bilag A til dette  

 cirkulære.
Det samordningsfradrag, der trækkes, når en tjenestemandspensionist med  

 forhøjet pension (tjenestemandspensionslovens § 7 eller § 8) får  

 erhvervsudygtighedsbeløbet til højeste sociale førtidspension, følger stadig  

 størrelsen af erhvervsudygtighedsbeløbet.
Fra 1. oktober 1987 udgør  

 erhvervsudygtighedsbeløbet 25.860 kr. årlig.
Hvis begge ægtefæller får  

 erhvervsudygtighedsbeløbet, udgør beløbet dog 18.720 kr. årlig.
 Til orientering bemærkes, at folkepensionens grundbeløb pr. 1. oktober  

 1987 er 40.092 kr. for enlige og 36.828 kr. for samgifte pensionister.
 Eventuelle tvivlsspørgsmål forelægges Finansministeriet, Administrations-  

 og Personaledepartementet.
P.
M.
V.
