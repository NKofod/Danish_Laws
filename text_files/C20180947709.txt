Cirkulære om organisationsaftale for transportbetjente i Kriminalforsorgen Generelle bemærkninger 1. Finansministeriet og Fængselsforbundet har indgået vedlagte organisationsaftale af 8. juni 2018 for transportbetjente i Kriminalforsorgen.
 2. Organisationsaftalen udgør sammen med den gældende fællesoverenskomst mellem Finansministeriet og Offentlig Ansattes Organisationer  Det Statslige Område (OAO-S-fællesoverenskomsten) det samlede overenskomstgrundlag.
 3. Organisationsaftalen har virkning fra den 1. august 2018.
Ikrafttræden 4. Cirkulæret har virkning fra den 1. august 2018 Finansministeriet, Moderniseringsstyrelsen, den 15. juni 2018 Louise Christensen Bilag 1 Organisationsaftale for transportbetjente i Kriminalforsorgen - Organisationsaftalen supplerer og/eller fraviger Fællesoverenskomst mellem Finansministeriet og Offentligt Ansattes Organisationer  Det Statslige område (OAO-S-fællesoverenskomsten).
§ 1. Organisationsaftalens dækningsområde Organisationsaftalen gælder for transportbetjente ansat i Kriminalforsorgen, herunder transportbetjente under uddannelse.
§ 2. Ansættelse Transportbetjente skal ved ansættelsen gennemgå den 2-årige uddannelse som transportbetjent i Kriminalforsorgen.
Det er en forudsætning for fortsat ansættelse som transportbetjent, at uddannelsen gennemføres med et tilfredsstillende resultat.
 Stk. 2. Ansatte vil i den periode, hvor de modtager SU, ikke være omfattet af aftalens §§ 3-6.
 Stk. 3. Ansatte vil under uddannelsen ikke være omfattet af aftalens § 5.
§ 3. Lønsystemet Lønsystemet er etableret i henhold til den enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
 Stk. 2. Lønsystemet består af en basisløn, jf. § 4, og en tillægsdel, jf. § 5. Tillægsdelen omfatter tillæg samt lokalt aftalte funktionstillæg, kvalifikationstillæg og engangsvederlag.
 Stk. 3. Ved ansættelse på deltid ydes forholdsmæssig løn.
 Stk. 4. Basislønnen og tillæg er angivet i årligt grundbeløb (pr. 31. marts 2012).
§ 4. Basisløn Basislønnen udgør årligt kr. (grundbeløb pr. 31. marts 2012):
 Stk. 2. Trin 1 oppebæres under uddannelsen, hvorefter der sker oprykning til trin 2 efter gennemført uddannelse.
§ 5. Funktionstillæg og kvalifikationstillæg Der kan aftales funktionstillæg for særlige funktioner, der varetages i stillingen, herunder arbejdsbestemte tillæg, der ydes for de timer/det tidsrum, hvori den pågældende funktion udføres.
 Stk. 2. Der kan ligeledes aftales tillæg for kvalifikationer mv. dvs. på grundlag af faglige og personlige kvalifikationer, kompetenceudvikling, kvaliteten i opgavevaretagelsen, balancen i forhold til tilsvarende stillinger på det øvrige arbejdsmarked og hensynet til rekruttering og fastholdelse.
Stk. 3. Tillæg efter stk. 1 og 2 kan aftales i form af varige tillæg eller midlertidige tillæg.
Tillæggene angives i årlige grundbeløb (niveau 31. marts 2012).
 Stk. 4. Herudover kan der ydes engangsvederlag, for eksempel som honorering af særlig indsats.
Stk. 5. Der kan indgås forhåndsaftaler, hvori kriterierne og formen for lønændringer er fastlagt.
Løntillæggene udmøntes i overensstemmelse hermed, når en eller flere ansatte opfylder de aftalte kriterier.
§ 6. Pension Der indbetales pensionsbidrag af basislønnen samt af varige og midlertidige tillæg, jf. § 5, stk. 1 og stk. 2.
 Stk. 2. Det samlede pensionsbidrag udgør 15 pct. af de pensionsgivende løndele.
Stk. 3. Arbejdsgiveren indbetaler pensionsbidraget til pensionsordningen i SAMPENSION for overenskomstansatte under Offentligt Ansattes Organisationer  Det Statslige Område.
Den ansattes andel af pensionsbidraget anses at udgøre 1/3. Lønspecifikationen skal indeholde oplysninger herom.
§ 7. Overbygningsuddannelse Et år efter endt uddannelse som transportbetjent er der mulighed for at gennemføre en overbygningsuddannelse for transportbetjente med henblik på ansættelse som fængselsbetjent.
 Stk. 2. Deltagelse i overbygningsuddannelsen sker uden fradrag i lønnen.
 Stk. 3. Såfremt overbygningsuddannelsen gennemføres med et tilfredsstillende resultat, tilbydes transportbetjenten ansættelse som fængselsbetjent.
Stk. 4. Ansættelsen som transportbetjent bortfalder uden yderligere varsel fra tidspunktet for ansættelse som fængselsbetjent § 8. Ikrafttræden mv.
 Denne organisationsaftale har virkning fra 1. august 2018 og kan af hver af parterne opsiges skriftligt med 3 måneders varsel til en 31. marts, dog tidligst 31. marts 2021.
