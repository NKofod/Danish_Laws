Kendelse fra Pressenævnet i sag nr.  

 71/2000 Den Humanitære Forening Børnenes-Stemme ved  

 har klaget til Pressenævnet over en udsendelse bragt i Folkets  

 Radio den 21. juni 2000, idet man finder, at god presseskik er  

 tilsidesat.
 Pressenævnet konstaterede, at følgende  

 passager, der blev bragt i Folkets Radio den 21. juni 2000 fra kl. 12.00 til  

 kl. 14.00, vedrører klageren:
 Jørgen  Tved: "Først og fremmest  

 så har jeg her en dom foran mig, den er ganske kort, men for at ingen  

 skal fortælle, at jeg manipulerer med noget som helst eller siger mere,  

 end der står skrevet, så skal jeg sige, at det er en dom, der er  

 afsagt af Københavns Byret den 16. juni 2000. Den Humanitære  

 Forening Børnenes Stemme, og så står der adressen, mod  

  Jørgen  Tved, og så står der min gamle adresse, men sagen  

 er faktisk også temmelig gammel, den er faktisk helt tilbage fra  

 1997.
 Dommen lyder sådan:
 Under denne sag der er anlagt den 1. oktober 1997, har  

 sagsøgeren Den Humanitære Forening Børnenes Stemme  

 nedlagt følgende påstand:
Sagsøgte  Jørgen  Tved straffes efter  

 straffelovens § 267 stk. 1 og stk. 3 og § 268 ved den 30. juni 1997 i  

 lokalradioen Folkets Radio at have udtalt følgende: "Jeg vil godt  

 advare folk mod at bruge denne forening, fordi foreningen, sådan  

 opfatter jeg det, misbruger disse oplysninger ved at rundsende dem til  

 lokalradioer også til Folkets Radio.
Jeg synes det er en  

 uanstændig måde at misbruge pressede menneskers fortrolighed  

 på". Sagsøgte tilpligtes at betale 50.000 kr. med tillæg  

 af procesrenter fra sagens anlæg subsidiært et mindre  

 beløb efter rettens skøn.
Sagsøgte tilpligtes i  

 lokalradioen Folkets Radio at fremsætte en uforbeholden beklagelse,  

 mortifikation, af de ovenfor citerede udtalelser, og sagsøgte  

 tilpligtes til at udrede en af retten fastsat sum til bestridelse af  

 omkostninger ved kundgørelsen i en eller flere offentlige tidender,  

 enten af domsslutningen alene eller tillige af domsgrundene.
Sagsøgte,  

 det er mig, har påstået frifindelse.
Dommen er i medfør af  

 retsplejelovens § 266A stk. 2, udfærdiget uden fuldstændig  

 sagsfremstilling.
Under sagen er der afgivet forklaring af  Britt  Bardenbach  

 og sagsøgte, herom henvises til retsbogen for den 11. maj 2000.  

 Sagsøgeren har til støtte for sine påstande gjort  

 gældende, at udtrykkene "advare" og "misbrug" udgør  

 ringeagtsytringer og sigtelser, der er egnet til at nedsætte  

 sagsøgerens agtelse jævnfør straffelovens § 267. Ordet  

 uanstændig udgør en ringeagtsytring.
Sagsøgeren har gjort  

 gældende, at området for ytringsfriheden jævnfør  

 grundlovens § 77 og den Europæiske Menneskerettighedskonvention artikel  

 10 er overskredet, idet sagsøgte der er kendt i offentligheden, med  

 betydelig skadevirkning for sagsøgeren har fremsat udtalelserne i  

 lokalradioen.
Sagsøgerens telefax-skrivelse var stilet til medlem  

 af Børn- og Unge udvalget  Lis  Petersen, hvorefter sagsøgte  

 bevidst misforstod situationen og brugte anledningen til en hetz mod  

 sagsøgeren.
Da udtalelserne, som er usande, er fremsat mod bedre  

 vidende foreligger bagvaskelse, jævnfør straffelovens § 268.
Sagsøgte har til støtte for sin  

 påstand gjort gældende, at udtalelserne falder udenfor det  

 strafbare område i straffelovens § 267 stk. 1, idet indlægget i  

 radioen var udformet som en grundig gennemgang med en konklusion, der var  

 udtryk for sagsøgtes mening.
Ordvalget var forsvarligt og udtalelserne  

 må betragtes som indlæg i en debat.
Subsidiært har  

 sagsøgte anført, at der ikke foreligger sigtelser eller  

 ringeagtsytringer jævnfør straffelovens § 267, og at  

 gerningsindholdet i straffelovens § 268 ikke er opfyldt.
 Ja det var langt, og så kommer så rettens  

 bemærkninger.
 Af de grunde der er anført af sagsøgte  

 herom, findes udtalelserne at falde uden for det strafbare område i  

 straffelovens § 267 stk. 1. Som følge heraf tages sagsøgtes  

 frifindelsespåstand til følge.
Thi kendes for ret.
Sagsøgte  Jørgen  Tved  

 frifindes.
Inden 14 dage skal sagsøgeren Den Humanitære Forening  

 Børnenes Stemme betale sagens omkostninger til sagsøgte med  

 10.000 kr.  Kirsten  Smidt har underskrevet denne historie, så nu  

 skulle den være så klar og tydelig, at der ikke er noget at  

 gå fejl af.
Jeg er fuldt frifundet for den sag Børnenes Stemme  

 har anlagt imod mig, og jeg har fået 10.000 kr. til min forsvarer.
Jeg  

 skal så sige, at jeg er ikke så imponeret af vort retsvæsen  

 eller vort system, fordi da min advokat sendte denne dom til mig, og da vi  

 havde en kort telefonsamtale om dommen, så siger hun   ja men det er jo  

 fint, at du har fået 10.000 kr., men min regning er på 20.000 kr.  

 Så man kan sige, at det er dyrt at blive frifundet, for  

 sagsomkostningerne de er noget større end de 10.000 kr.
Der har været flere retsmøder, og som sagt  

 sagen den begyndte i oktober 1997, så den har været længe  

 undervejs.
Der er udvekslet mange små epistler retsvæsenet,  

 advokater og så videre imellem, før man kommer frem til dommen.  

 Jeg har altså ikke på nogen måde forbrudt mig.
Og så  

 kunne jeg sige, at nu er denne sag i hvert tilfælde afsluttet for mit  

 vedkommende.
Jeg kan næppe forestille mig, at nogen vil være  

 så tåbelig at appellere, men man kan jo aldrig vide.
De der har  

 anlagt sagen, de dækker sig bag en forening, om der er nogen midler i  

 den, det ved jeg ikke.
Men de fik ikke ret, de fik ikke medhold, da de  

 første gang indbragte sagen for Pressenævnet.
Og nu har de  

 altså heller ikke fået medhold ved Byretten.
Så hvis de  

 selvfølgelig, hvis der er mange penge i kassen i foreningen  

 Børnenes Stemme, så kan de jo naturligvis kører videre  

 ved Landsretten også, men hvis man ikke ligefrem samler på tabte  

 sager, og som sagt har mange penge til rådighed, så skal man nok  

 afholde sig fra det.
Jeg skal ikke bruge mere tid på denne sag.
Den har  

 som sagt varet alt for længe.
Der burde egentlig være straf for  

 at indbringe den slags petitesser for retsvæsenet, det er utroligt  

 så meget tid, der er blevet brugt på den også af mig,  

 møder med advokater og jeg ved ikke hvad.
Det har været en  

 belastning for retsvæsenet efter min opfattelse, og man burde  

 måske have kunnet afvise sagen med det samme, den blev indbragt for  

 Byretten.
Naturligvis skal man altid have en vis sikkerhed for, at folk de  

 kan få prøvet deres sager, men jeg synes ikke, at der var noget  

 at gå efter her.
Ikke mere om den.
 Så er der i hvert tilfælde en lytter på  

 vej, ja velkommen til.
 Else: Hej  Jørgen.
Jørgen: Hej! Else: Det er  Else og tillykke.
 Jørgen: Tak skal du have.
Else: Og ved du hvad jeg hørte for flere  

 år siden.
Nu er han jo gået under jorden.
Jørgen: Hvem? Else: Ja formanden, der har den radio, han har  

 ikke været på den radio i over et halvt år, du  

 følger jo slet ikke med.
Jørgen: Jo! Else: [K]! Jørgen: Ja, det fik jeg jo at vide inde i  

 retten Else: Han er under jorden for politiet.
 Jørgen: Og det var hans egen advokat, der  

 fortalte mig det.
 Else: Ja, men ved du hvad, jeg er så glad  

 for, at du har vundet, for han sagde for længe siden, da han var  

 på radioen, at du skal nok komme til at mærke, så du kommer  

 til at gå fra hus og hjem.
Jørgen: Nåh! Er det sådan en  

 personlig vandetta, han er ude på? Else: Ja det var frækt.
Jørgen: Ja! Else: Men jeg synes, at  Arne han kan hjælpe  

 dig, han har givet 10.000 kr., da han havde deponeret nogle figurer, som i  

 kan byde på.
Det gav 10.000 kr.
Så kan han give jer lidt af det,  

 så får du lidt til hjælp.
Jørgen  Tved: Det jeg så fik at vide  

 gennem mine hovedtelefoner, det er, at man åbenbart fra denne forening,  

 humanitære forening, skal jeg skynde mig at sige, Børnenes  

 Stemme, de vil anke til Landsretten.
Der er mange tåbeligheder til her  

 i verden, og som sagt, hvis de har for mange penge og ligefrem samler  

 på nederlag, så skal de da bare blive ved.
Det er rigtigt, at jeg  

 inde ved et af de retsmøder der var, af  Peter  Hjørne, denne  

 stjerneadvokat, som han blev betegnet, fik at vide, at [K] eller er det [K],  

 tror jeg at det er, at han var gået under jorden, fordi der var  

 vist lidt mange, der stod og godt ville have fat i krebsen på ham.
Men  

 det er egentlig mig så uendeligt ligegyldigt, om han er over eller  

 under jorden.
Det der går mig imod, det er plattenslageri, og det skal  

 man naturligvis ikke beskæftige sig med, selvom det er nede i det  

 niveau, som denne sag drejede sig om, eller det er Kurt  Thorsen eller  Trads  

 niveau.
Plattenslageri, det er skú at snyde andre mennesker, det skal  

 man holde sig fra." Klageren har anmodet Pressenævnet om at  

 pålægge indklagede at fremsende et bånd til klageren med  

 den udsendelse, man klager over, således at man kan konkretisere sin  

 klage.
 Klageren har anført, at god presseskik er  

 overtrådt, idet der i udsendelsen fremsættes perfide,  

 løgnagtige og injurierende udtalelser om klagerens forening og om  

 foreningens medlemmer.
 Indklagede har anført, at man ikke er bekendt med,  

 at der i udsendelsen fremsættes udtalelser om klageren, som på  

 nogen måde er uforenelige med god presseskik, men at   Jørgen  

  Tved i udsendelsen oplæser en dom afsagt af Københavns Byret  

 den 16. juni 2000.
 I sagens behandling har følgende  

 nævnsmedlemmer deltaget: Per Sørensen, Tage Clausen, Finn Rowold  

 og Kirsten Dyregaard.
 Pressenævnet udtaler:
 Indledningsvis bemærkes, at Pressenævnet ikke  

 har hjemmel til at pålægge indklagede at udlevere bånd til  

 klageren, således som klageren har påstået.
 Pressenævnet finder i øvrigt ikke, at der i  

 udsendelsen fremsættes udtalelser om klageren eller klagerens  

 medlemmer, som overskrider grænserne for god presseskik.
 Afsagt den 11. oktober 2000.
