Lov om ændring af færdselsloven (Forhøjelse af afgift ved ulovlig standsning på handicapparkeringspladser og differentieret parkeringsafgift for lastbiler og busser afhængigt af betalingstidspunkt) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I færdselsloven, jf. lovbekendtgørelse nr. 1324 af 21. november 2018, som ændret bl.a. ved lov nr. 1559 af 18. december 2018 og senest ved lov nr. 534 af 27. marts 2021, foretages følgende ændringer:
 1. I § 121, stk. 5, nr. 2 og 3, ændres »parkering« til: »standsning eller parkering«.
 2. I § 121, stk. 6, indsættes som 2. pkt.:
»Udstedes afgiften af Færdselsstyrelsen i medfør af regler fastsat efter § 122 a, stk. 2, udgør afgiften dog 1.020 kr., hvis afgiften betales inden for 5 dage fra udstedelsen, og 1.530 kr., hvis afgiften betales inden for 6 til 24 dage fra udstedelsen.« § 2 Loven træder i kraft den 1. juli 2021.
Givet på Amalienborg, den 12. maj 2021 Under Vor Kongelige Hånd og Segl MARGRETHE R.
