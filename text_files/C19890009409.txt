(Til alle sessionsmedlemmer og  

 -medarbejdere) I medfør af § 3 i Indenrigsministeriets bekendtgørelse nr. 522 af 11.  

 august 1986 om Værnepligtsstyrelsens opgaver og § 1, stk. 3, i  

 Indenrigsministeriets bekendtgørelse nr. 11 af 16. januar 1986 om  

 sessionernes virksomhed fastsættes efter forhandling med Forsvarskommandoen  

 og Civilforsvarsstyrelsen følgende:
Indledning § 1.  Dette cirkulære indeholder de centrale regler om  

 sessionsbehandling af de værnepligtige.
 Stk. 2.  I forhold til det tidligere cirkulære er der  

 navnlig foretaget følgende ændringer:
 Stk. 3.  Herudover er der foretaget en gennemgribende  

 sproglig og redaktionel modernisering af cirkulæret.
Indhentelse og vurdering af oplysninger om  

 de værnepligtige inden § 2.  Inden de værnepligtige skal møde på session, får  

 de tilsendt et hæfte med en række spørgsmål om deres helbred.
De  

 værnepligtige skal så vidt muligt returnere helbredsspørgehæftet til  

 Værnepligtsstyrelsen senest 4 uger efter modtagelsen.
Stk. 2.  På grundlag af de besvarede spørgehæfter tager  

 sessionslægen stilling til, hvilke oplysninger der eventuelt skal indhentes  

 af Værnepligtsstyrelsen om den enkelte værnepligtige.
Dette kan f.eks. være  

 oplysninger fra den værnepligtiges læge, fra speciallæger eller sygehuse.
 Stk. 3.  Fremgår det af de foreliggende oplysninger, at  

 den værnepligtige er uegnet til værnepligtstjeneste (U), kan sessionen give  

 ham denne vedtegning, uden at han skal møde.
Undersøgelse af de værnepligtige på  

 sessionen § 3.  Værnepligtsstyrelsen varetager den praktiske  

 tilrettelæggelse af sessionen.
 Stk. 2.  De værnepligtige, der møder på session, skal  

 medvirke ved følgende prøver og undersøgelser:
 Stk. 3.  De værnepligtige skal endvidere give de  

 oplysninger om deres uddannelsesforhold, der har betydning for  

 værnepligtstjenesten, jf. værnepligtslovens § 14 (lov nr. 213 af 30. maj  

 1980).
 Stk. 4.  Ved sessionslægens undersøgelse skal den  

 værnepligtige være afklædt, medmindre lægen finder, at dette ikke er  

 nødvendigt for at vurdere, at han er uegnet til værnepligtstjeneste.
 Stk. 5.  På grundlag af samtlige foreliggende  

 oplysninger og resultater afgør sessionen, om den værnepligtige kan  

 sessionsbehandles endeligt, eller om han bør forbigås til et senere  

 sessionshalvår.
§ 4.  En værnepligtig bør forbigås, hvis de  

 foreliggende oplysninger ikke er tilstrækkelige til, at hans egnethed kan  

 bedømmes.
Også værnepligtige med helbredsmangler, der må antages at kunne  

 bedres, kan forbigås.
 Stk. 2.  Hvis det anses for muligt at fremskaffe de  

 nødvendige oplysninger til bedømmelsen inden for samme sessionshalvår, kan  

 sessionen pålægge den værnepligtige at møde igen inden en bestemt dato.
 Stk. 3.  Så snart de nødvendige oplysninger er til  

 stede, kan den værnepligtige få tilladelse til at møde på session.
Stk. 4.  Forbigåede værnepligtige kan kræve at blive  

 endeligt sessionsbehandlet inden udgangen af kalenderåret efter det år, hvor  

 de er mødt på session.
På denne session kan værnepligtige dog forbigås til  

 første halvår i det følgende år, hvis de nødvendige oplysninger endnu ikke  

 foreligger, jf. værnepligtslovens § 13, stk. 2 og 3.
Stk. 5.  Den værnepligtige kan forbigås til en senere  

 session med henblik på, at der fremskaffes dokumentation fra sygehus,  

 speciallæge, alment praktiserende læge m.v. for påståede eller konstaterede  

 lidelser.
Sessionen kan efter forvaltningslovens regler indhente sådan  

 dokumentation gennem Værnepligtsstyrelsen.
Sessionen skønner i hvert enkelt  

 tilfælde, hvordan dokumentationen mest hensigtsmæssigt fremskaffes.
 § 5.  Afholdelse af forhør i medfør af retsplejelovens  

 § 1018 bør kun anvendes, hvis det ikke på anden måde er muligt at  

 sandsynliggøre tilstedeværelsen af en helbredsmangel.
 § 6.  Sessionen afgør i hvert enkelt tilfælde  

 betydningen af de foreliggende opysninger.
 Stk. 2.  Svagheder eller sygdomme, der skønnes at være  

 overstået inden mødet til værnepligtstjeneste, forhindrer ikke, at en  

 værnepligtig kan bedømmes som egnet eller begrænset egnet.
Sessionens sammensætning, opgaver og  

 forretningsgang Sessionens sammensætning § 7.  Sessionen består af:
Sessionens opgaver § 8.  Sessionen har følgende opgaver:
Sessionens forretningsgang § 9.  Sessionen træffer afgørelse ved stemmeflerhed.
 Stk. 2.  Ved stemmelighed i afgørelser om en  

 værnepligtigs egnethed til værnepligtstjeneste gør lægens stemme udslaget.  

 Ved stemmelighed i andre afgørelser gør formandens stemme udslaget.
 Stk. 3.  Formanden afgør, om der i sager i henhold til  

 værnepligtslovens § 8, stk.2, er tale om en afgørelse vedrørende en  

 værnepligtigs egnethed eller en anden afgørelse.
 Stk. 4.  Formanden leder sessionens forhandlinger.
 Stk. 5.  Det kommunalt udpegede medlem af sessionen skal  

 navnlig være opmærksom på, at almindelige principper for vejledning,  

 information og retssikkerhed overholdes under sessionsbehandlingen.
Stk. 6.  Under forhandlingerne kan formanden tilkalde  

 lægen til drøftelse.
Formanden skal tilkalde lægen, hvis et andet medlem af  

 sessionen ønsker det.
§ 10.  Værnepligtige, der er bedømt som egnede,  

 begrænset egnede eller begrænset egnede til garnisonstjeneste, skal på  

 sessionen trække et lodtrækningsnummer.
Sessionen trækker et nummer for den,  

 der nægter at gøre det.
§ 11.  Fremgår det af formandens indledende samtale  

 med den værnepligtige, at denne ønsker at gøre værnepligtstjeneste i  

forsvaret, er det som hovedregel sessionsofficerens opgave at  

 vejlede ham om de muligheder, forsvaret kan tilbyde.
Sessionsofficeren bør  

 især være opmærksom på, at den værnepligtige bliver informeret, så han har  

 grundlag for at fremsætte et ønske om tjenestested.
 Stk. 2.  Hvis forholdene taler for det, kan officeren  

 vejlede den værnepligtige om adgangen til at indgå aftale om tjeneste i  

 forsvaret.
 Stk. 3.  Sessionen bør være opmærksom på, at den  

 værnepligtige forstår, at han - hvis han indgår aftale om værnepligtstjeneste  

 - giver afkald på sin frinummerchance, det vil sige på muligheden for at  

 blive fritaget for normal værnepligtstjeneste.
Stk. 4.  Hvis den værnepligtige fremsætter ønske om at  

 gøre værnepligtstjeneste ved civilforsvarskorpset, er det som  

 hovedregel formandens opgave at orientere den værnepligtige om denne  

 tjeneste.
Hvis forholdene taler for det, kan formanden vejlede den  

 værnepligtige om adgangen til at indgå aftale om tjeneste i  

 civilforsvarskorpset og om konsekvenserne af, at han giver afkald på sin  

 frinummerchance på tilsvarende måde som ved forsvaret.
 Stk. 5.  Fremsætter den værnepligtige ønske om at gøre  

 værnepligtstjeneste som militærnægter (ved civilt arbejde), er  

 det som hovedregel formandens opgave at orientere om denne tjeneste.  

 Ved ønske om tjeneste som militærnægter orienteres særligt om reglerne for  

 overførelsen, der forudsætter en skriftlig ansøgning med angivelse af en  

 samvittighedskonflikt, samt om fristen for indgivelse af ansøgningen.
 Stk. 6.  Ønsker den værnepligtige at gøre  

 værnepligtstjeneste ved udførelse af bistandsarbejde i  

 udviklingslande, er det som hovedregel formandens opgave at orientere  

 herom.
 § 12.  Sessionen skal skriftligt orientere de  

 værnepligtige om resultatet af deres sessionsbehandling.
Bedømmelsen § 13.  Sessionen fastsætter for hver endeligt bedømt  

 værnepligtig en egnethedsprofil, der viser samtlige konstaterede  

 svagheder i en eller flere af følgende kategorier:
 Stk. 2.  For hver helbredsmangel, der registreres i  

 egnethedsprofilens kategori a - f, angives den tilsvarende talkode i WHO's  

 sygdomsklassifikation (som hovedregel trecifret).
Stk. 3.  Som bilag til cirkulæret er optaget  

 bestemmelser for bedømmelsen af den værnepligtiges syn, farvesans, hørelse,  

 intelligens og for de hyppigst forekommende helbredsmangler.
Ud for hver  

 enkelt diagnose er anført en karakter eller et karakterinterval i skalaen  

 0-5. Der er endvidere givet vejledning om karakterernes anvendelse.
 Stk. 4.  I tilfælde, hvor en helbredsmangel ikke er  

 opført i fortegnelsen, anvendes efter sessionslægens skøn en af karaktererne  

 0-5.
 § 14.  Karaktererne har følgende betydning:
 0: Helbredsmangler, der medfører, at den værnepligtige er uegnet til  

 værnepligtstjeneste.
 1: Helbredsmangler, der medfører en meget væsentlig nedsættelse af  

 funktionsevnen eller kræver en meget væsentlig hensyntagen.
 2: Helbredsmangler, der medfører en væsentlig nedsættelse af  

 funktionsevnen eller kræver en så væsentlig hensyntagen, at den værnepligtige  

 kun kan anvendes i et begrænset antal funktioner.
 3: Helbredsmangler, der medfører nogen nedsættelse af funktionsevnen, og  

 som derfor for visse helbredsmanglers vedkommende kræver en så væsentlig  

 hensyntagen, at den værnepligtige kun kan anvendes i et begrænset antal  

 funktioner.
 4: Helbredsmangler, der kun medfører ringe nedsættelse af funktionsevnen,  

 og som ikke kræver særlig hensyntagen.
 5: Ingen helbredsmangler eller helbredsmangler, der ikke medfører nogen  

 nedsættelse af funktionsevnen.
 Stk. 2.  Den laveste karakter, der gives indenfor hver  

 af de 5 kategorier a-e, føres som hovedregel ud som hovedkarakter for  

 kategorien.
 Stk. 3.  Efter sessionens skøn kan der dog i enkelte  

 tilfælde fastsættes en lavere hovedkarakter, hvis der er flere  

 helbredsmangler inden for samme kategori, der hver for sig nedsætter  

 egnetheden, og som har en indbyrdes forstærkende virkning.
 Stk. 4.  I tilfælde, hvor begrænsning af flere af den  

 værnepligtiges evner i forskellige kategorier har en indbyrdes  

 forstærkende virkning, kan der efter sessionens skøn fastsættes en lavere  

 hovedkarakter i en af de berørte kategorier.
 Stk. 5.  Har den værnepligtige ingen helbredsmangler i  

 en kategori, anføres hovedkarakteren 5.
 Stk. 6.  Hvis en værnepligtig nægter at medvirke til  

 sessionsbehandlingen, og det ikke er muligt ved en senere session at få ham  

 til at medvirke, kan karaktererne i egnethedsprofilen fastsættes skønsmæssigt  

 på grundlag af de foreliggende oplysninger, jf. dog bilagets punkt 4  

 (bedømmelse af de værnepligtiges intelligens).
Vedtegninger Egnethedsvedtegninger § 15.  På grundlag af de karakterer, der er anført i  

 egnethedsprofilen, giver sessionen den værnepligtige en egnethedsvedtegning.
 Stk. 2.  Der findes følgende egnethedsvedtegninger:
Mødesteds- og fordelingsvedtegninger § 16.  For værnepligtige, der bedømmes som egnede (E),  

 fastsættes en mødesteds- eller fordelingsvedtegning.
 Stk. 2.  Vedtegningen fastsættes af sessionen på  

 baggrund af en samtale med den værnepligtige.
Stk. 3.  Mødestedsvedtegningen angiver den  

 værnepligtiges ønske om indkaldelse til et bestemt tjenestested.
Dette ønske  

 vil - så vidt muligt - blive opfyldt, hvis den værnepligtige kan dokumentere  

 et særligt behov for det.
Som eksempel kan nævnes værnepligtige, der er gift  

 eller samboende.
Stk. 4.  Fordelingsvedtegningen angiver den  

 værnepligtiges ønske om indkaldelse til et bestemt tjenestested og et bestemt  

 geografisk område.
Den værnepligtige søges indkaldt til det tjenestested, han  

 ønsker.
Hvis dette ikke kan opfyldes, indkaldes han inden for det ønskede  

 geografiske område.
Kan dette heller ikke opfyldes, vil han blive søgt  

 placeret bedst muligt.
 Vedtegningen gives til de værnepligtige, der ikke opfylder betingelserne  

 for at få en mødestedsvedtegning.
Spærretidsvedtegning § 17.  Spærretidsvedtegningen angiver den tidligste  

 måned, den værnepligtige kan indkaldes i inden for perioden fra 1/2 til 1 1/2  

 år efter sessionshalvårets udløb.
Værnepligtige, der ikke kan indkaldes inden  

 for denne periode, gives spærretidsvedtegning til første måned efter perioden  

 (januar eller juli).
 Stk. 2.  En værnepligtig kan dog ikke  

 »spærres« længere end til udgangen af det år, i hvilket han fylder  

 26 år.
 Stk. 3.  Fastsættelse af spærretidsvedtegning følger  

 reglerne om udsættelse med indkaldelse, jf. § 27 i værnepligtsloven.
Meddelelse om indkaldelse § 18.  Forud for hvert sessionshalvår fastsættes  

 lodtrækningsnummergrænser, der sammen med den værnepligtiges  

 egnethedsvedtegning og uddannelse er afgørende for, om han skal indkaldes.
 Stk. 2.  Den værnepligtige bør derfor trække nummeret,  

 før han evt. fremsætter ønske om et bestemt tjenestested/område, jf. kapitel  

 5.
 Stk. 3.  Sessionsformanden meddeler herefter den  

 værnepligtige, om hans lodtrækningsnummer vil medføre indkaldelse til normal  

 værnepligtstjeneste, indkaldelse til kort tjeneste ved civilforsvaret, ingen  

 indkaldelse, eller om lodtrækningsnummerets betydning først kan afgøres ved  

 den endelige fordeling.
Ny sessionsbehandling § 19.  I medfør af værnepligtslovens § 13, stk. 5, jf.  

 § 6 i bekendtgørelse nr. 11 af 16. januar 1986 om sessionernes virksomhed,  

 kan en værnepligtig møde til ny sessionsbehandling.
Reglerne om, at en  

 værnepligtig kan bedømmes som uegnet uden møde for sessionen, gælder også i  

 disse tilfælde.
 Stk. 2.  Ved den nye sessionsbehandling kan  

 egnethedsvedtegningen ikke uden den værnepligtiges samtykke ændres til en  

 højere vedtegning.
 Stk. 3.  Hvis den værnepligtige ønsker ny  

 sessionsbehandling, fordi han lider af en midlertidig svaghed eller sygdom,  

 bedømmes han som for tiden uegnet.
 Stk. 4.  Denne bedømmelse kan finde sted, uden at den  

 værnepligtige møder på sessionen, hvis fornøden dokumentation foreligger.
 Stk. 5.  Den værnepligtige, der mindst et halvt år før  

 det indeværende sessionshalvårs begyndelse er blevet erklæret for tiden  

 uegnet, skal møde for sessionen igen til endelig bedømmelse, jf. § 4, stk. 3,  

 i bekendtgørelse nr. 11 af 16. januar 1986. Den værnepligtige kan dog møde  

 før det tidspunkt, der er fastsat for ny sessionsbehandling, hvis han anfører  

 omstændigheder, der giver grundlag for en ny egnethedsbedømmelse, jf.  

 bekendtgørelsens § 6, stk. 3.
Klageregler § 20.  Sessionens afgørelse om en værnepligtigs  

 egnethed til værnepligtstjeneste kan ikke indbringes for anden administrativ  

 myndighed.
 Stk. 2.  Klage over sessionens øvrige afgørelser kan  

 inden 4 uger efter sessionsmødet indgives til Værnepligtsstyrelsen.
Ikrafttræden § 21.  Cirkulæret træder i kraft den 1. juli 1989. Det  

 finder tillige anvendelse på tidligere bedømte værnepligtige, som ikke før  

 den 1. juli 1989 er mødt til værnepligtstjeneste.
For værnepligtige, der  

 inden den 1. juli 1989 har indgået aftale om værnepligtstjeneste eller har  

 modtaget indkaldelsesordre til at møde i perioden 1. juli 1989-31. december  

 1989, finder cirkulæret kun anvendelse ved ny sessionsbehandling efter  

 anmodning, jf. værnepligtslovens § 13, stk. 3.
 Stk. 2.  Værnepligtsstyrelsens cirkulære af 1. juli 1985  

 om sessionernes forretningsgang m.v. ophæves.
Værnepligtsstyrelsen, den 1. juli 1989 Steen Thorbek / Helle Skjerbæk Værnepligtsstyrelsen, den 1. juli 1989 Bilag til Værnepligtsstyrelsens cirkulære af 1. juli 1989 om sessionernes forretningsgang.
 Bestemmelser for bedømmelsen af de værnepligtiges syn, farvesans, hørelse,  

 intelligens og helbredsmangler.
1. Bedømmelse af de værnepligtiges syn Grundlaget for bedømmelsen af de værnepligtiges syn er synsprøven.
Den  

 udføres i 6, 4,5 eller 3 meters synsafstand fra en synstavle, der er  

 konstrueret til disse afstande.
Den værnepligtige prøver at læse det  

 linienummer, som er angivet ved synsafstanden fra tavlen.
Hvis der er mere  

 end to fejl ved læsningen af linierne prøves linien oven over.
 Resultatet af synsprøven angives som en brøk, hvor tælleren er  

 synsafstanden fra tavlen, og nævneren er den nederste læste linies nummer.  

 Hvis synsstyrken er mindre end 6/60, kan afstanden til tavlen reduceres.
 Hvis sessionslægen skønner, at den værnepligtige simulerer, vil dette  

 kunne undersøges ved at sammenligne resultatet af prøven på 6 meters afstand  

 med en supplerende prøve med spejlaflæsning, det vil sige med spejl i 3  

 meters afstand, hvis spejlaflæsning er til rådighed.
 Sessionslægen bør være opmærksom på, at nærsynede ved at knibe øjnene  

 sammen kan opnå en bedre synsstyrke, og at det er synsstyrken uden  

 sammenkniben, der danner det normale grundlag for synsprøvevurderingen.
 Ved bedømmelsen anvendes følgende karakterskala:
Nogle øjenlæger anvender decimalbrøker i stedet for almindelige brøker.
I  

 så fald anvendes følgende omregningstabel:
2.0 = 6/3 1.33 = 6/4,5 1.0 = 6/6 0.6 = 6/10 0.5 = 6/12 0.4 = 6/15 0.3 = 6/20 0.2 = 6/30 0.1 = 6/60 Det er brille styrken eller skiaskopiresultatet, der er afgørende  

 for karaktergivningen.
Da der kan være forskel på styrken i briller og  

 kontaktlinser, skal en brillestyrke i grænseområdet dokumenteres af en  

 øjenlæge.
2. Bedømmelse af de værnepligtiges farvesans Undersøgelsen af de værnepligtiges farvesans foretages ved anvendelse af  

 farvesanstavler.
Ved brugen af disse farvesanstavler anvendes dagslys, om  

 nødvendigt en speciel dagsbelysning, hvor lyskilden skal have den af  

 fabrikken anbefalede emmission.
 Resultatet af farvesansundersøgelsen registreres på bedømmelseskortet ved  

 anvendelse af følgende betegnelser:
 SIK: Normal farvesans.
 USIK: Nedsat farvesans.
 Resultaterne indgår ikke i egnethedsprofilen og influerer således ikke på  

 den værnepligtiges egnethed.
3. Bedømmelse af de værnepligtiges hørelse A.
Audiometerprøver Som grundlag for vurderingen af de værnepligtiges hørelse skal foreligge  

 et audiogram optaget med luftledning.
Ved optagelsen af audiogrammet  

 foretages måling på frekvenserne 500, 1000, 2000, 3000, 4000, 6000 og 8000  

 Hz.
Der foretages indledningsvis screening svarende til 20 db.
De frekvenser, som en værnepligtig ikke kan høre med en signalstyrke på 20  

 db, prøves med en styrke, som den værnepligtige med sikkerhed kan høre.  

 Herefter reduceres signalstyrken med 5 db ad gangen, indtil den værnepligtige  

 ikke hører tonen.
Den svagest hørte styrke noteres på en audiogramblanket.  

 Målingerne foretages om muligt i et lydisoleret rum.
B.
Supplerende undersøgelser Prøven kan gentages i tilfælde, hvor det skønnes nødvendigt.
I alle tilfælde, hvor det optagne audiogram medfører hørekarakteren 2  

 eller lavere karakter, jf. afsnit C, kan høretabet kun vurderes endeligt af  

 sessionslægen, når der foreligger oplysninger om en ørelæges bedømmelse af  

 tilstanden, herunder årsagen til høretabet, jf. afsnit C.
Det samme gælder  

 tilfælde, hvor resultatet af prøven er usikkert og ikke entydigt kan  

 bekræftes ved fornyet prøve, f. eks. i tilfælde af utilstrækkelig medvirken  

 fra den værnepligtige, eller fordi optagelsen ikke er foretaget i et  

 tilstrækkeligt lydisoleret rum.
C.
Vurdering af høretab a.
Der anvendes følgende regler ved vurdering af høretab, som skønnes  

 alene at være en følge af lidelser i de høreopfattende organer: labyrint,  

 nervus acusticus eller centrale hørebaner og -centre (perceptive  

 hørenedsættelser eller nervedøvhed):
Høretab for frekvenserne 3000, 4000, 6000 og 8000 Hz, målt i db,  

 sammenlægges og divideres med 4, hvorved et gennemsnitligt høretab for disse  

 fire frekvenser fremkommer.
For hver af disse fire frekvenser, hvor  

 screeningen eventuelt er normal, medregnes 20 db ved udregningen af det  

 gennemsnitlige høretab.
 Uanset gennemsnitsberegningen kan hørekarakter 3 og derover kun gives,  

 hvis der ikke på nogen frekvens er målt et tab på 60 db eller derover.
 Karakteren 2 kan kun gives, hvis der ikke på nogen frekvens er målt et tab  

 på 80 db eller derover.
 I øvrigt har karaktererne følgende betydning:
 Hørekarakter 5:
 Intet høretab (normal screening ved 20 db).
 Hørekarakter 4:
 Høretab på eet eller begge ører på højst 25 db for frekvenserne 500, 1000  

 og 2000 Hz og et gennemsnitligt høretab på højst 45 db for frekvenserne 3000,  

 4000, 6000 og 8000 Hz.
 Hørekarakter 3:
Høretab på bedste øre: Højst 25 db for frekvenserne 500, 1000 og 2000 Hz  

 og et gennemsnitligt høretab på højst 45 db for frekvenserne 3000, 4000, 6000  

 og 8000 Hz.
Høretab på dårligste øre: Højst 40 db for frekvenserne 500, 1000  

 og 2000 Hz og et gennemsnitligt høretab på højst 55 db for frekvenserne 3000,  

 4000, 6000 og 8000 Hz.
 Hørekarakter 2:
Høretab på bedste øre: Højst 25 db for frekvenserne 500, 1000 og 2000 Hz  

 og et gennemsnitligt høretab på højst 45 db for frekvenserne 3000, 4000, 6000  

 og 8000 Hz.
Høretab på dårligste øre: Højst 50 db for frekvenserne 500, 1000  

 og 2000 Hz og et gennemsnitligt høretab på højst 65 db for frekvenserne 3000,  

 4000, 6000 og 8000 Hz.
 Hørekarakter 1:
Høretab på bedste øre: Højst 30 db for frekvenserne 500, 1000 og 2000 Hz  

 og et gennemsnitligt høretab på højst 60 db for frekvenserne 3000, 4000, 6000  

 og 8000 Hz.
Høretab på dårligste øre: Højst 60 db for frekvenserne 500, 1000  

 og 2000 Hz og et gennemsnitligt høretab på højst 75 db for frekvenserne 3000,  

 4000, 6000 og 8000 Hz.
 Hørekarakter 0:
 Høretab større end for hørekarakter 1.
b.
Der anvendes følgende regler ved vurdering af høretab, som af en  

 ørelæge skønnes alene at være en følge af lidelser i øregang, trommehinde  

 samt mellemøre med øreknoglekæde og labyrintfenestre (lydledningslidelser  

 eller konduktive høretab):
 Høretab for frekvenserne 3000, 4000, 6000 og 8000 Hz, der er en følge af  

 lidelser i øregang og mellemøre, kan højst nedsætte hørekarakteren til 4.
 I øvrigt har karaktererne følgende betydning:
 Hørekarakter 5:
 Intet høretab (normal screening ved 20 db).
 Hørekarakter 4:
 Høretab på eet eller begge ører på højst 40 db for frekvenserne 500, 1000  

 og 2000 Hz.
 Hørekarakter 3:
 Høretab på bedste øre: Højst 40 db for frekvenserne 500, 1000 og 2000 Hz.  

 Høretab på dårligste øre: Højst 50 db for frekvenserne 500, 1000 og 2000 Hz.
 Hørekarakter 1:
 Høretab på bedste øre: Højst 40 db for frekvenserne 500, 1000 og 2000 Hz.  

 Høretab på dårligste øre større end 50 db for frekvenserne 500, 1000 og 2000  

 Hz.
 Hørekarakter 0:
 Høretab på bedste øre større end 40 db for frekvenserne 500, 1000 og 2000  

 Hz.
 Den nævnte anvendelse af hørekaraktererne kan gengives således:
a.
Høretab, som alene skønnes at være en følge af lidelser i de  

 høreopfattende organer:
skema b.
Høretab, der af en ørelæge skønnes alene at være en følge af lidelser i  

 øregang eller mellemøre:
skema 4. Bedømmelse af de værnepligtiges intelligens Antallet af løste opgaver ved den skriftlige prøve omsættes til en  

 karakter i egnethedsprofilen efter følgende karakterskala:
-------------------------------------- Hvis en værnepligtig har undladt at løse opgaver eller har løst et efter  

 hans uddannelsesniveau usædvanligt ringe antal opgaver, kan  

 intelligenskarakteren fastsættes skønsmæssigt.
I så fald anføres i stedet for  

 antal løste opgaver talkoden 99. Man bør dog søge at få den værnepligtige til  

 at medvirke ved sessionsbehandlingen.
I tilfælde, hvor den værnepligtige ikke  

 har medvirket, kan der gives ham et pålæg om at møde på session igen.
Hvis sessionen i andre tilfælde skønner, at intelligenskarakteren efter de  

 foreliggende oplysninger bør hæves, sættes en parentes om antallet af løste  

 opgaver.
Endvidere anføres det laveste antal løste opgaver, som giver den  

 ændrede karakter.
