Betænkning afgivet af Skatteudvalget den 10. maj 2006 Betænkning over I.  

 Forslag til lov om ændring af personskatteloven og andre skattelove (Indførelse af et sundhedsbidrag, ændringer som led i den  

 kommunale finansieringsreform m.v.) [af skatteministeren (Kristian Jensen)] II.
Forslag til lov om  

 ændring af forskellige skatte- og afgiftslove m.v.
(Konsekvensændringer som følge af sundhedsbidraget og  

 kommunalreformen) [af skatteministeren (Kristian Jensen)] 1. Ændringsforslag Skatteministeren har stillet 9 ændringsforslag til lovforslag  

 nr.
L 207 og 2 ændringsforslag til lovforslag nr.
L 208.
2. Udvalgsarbejdet Lovforslagene blev fremsat den 29. marts 2006 og var til 1.  

 behandling den 7. april 2006. Lovforslagene blev efter 1. behandling henvist  

 til behandling i Skatteudvalget.
Møder Udvalget har behandlet lovforslagene i 4 møder.
Høring Et udkast til lovforslagene har inden fremsættelsen været sendt  

 i høring.
Den 31. marts 2006 sendte skatteministeren de indkomne høringssvar  

 og  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Michael Andersen, Viby, vedrørende lovforslag nr.
L  

 208. Skatteministeren har over for udvalget kommenteret den skriftlige  

 henvendelse.
Spørgsmål Udvalget har til lovforslag nr.
L 207 stillet 8 spørgsmål til  

 skatteministeren til skriftlig besvarelse.
Skatteministeren har besvaret 7 af  

 disse spørgsmål, og udvalget forventer det sidste spørgsmål besvaret inden 2.  

 behandling.
Et af udvalgets spørgsmål og skatteministerens svar og et af  

 kommunaludvalgets spørgsmål til L 71 (2004-05, 2. samling) og indenrigs- og  

 sundhedsministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller de 2 lovforslag til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (S og SF) indstiller de 2 lovforslag til  

  

 forkastelse  

  

 ved 3. behandling.
Mindretallet vil stemme hverken for  

 eller imod de stillede ændringsforslag.
 Socialdemokratiets og Socialistisk Folkepartis medlemmer af  

 udvalget ønsker at tilkendegive følgende:
 De to lovforslag er den skattemæssige opfølgning på en af de  

 mest problematiske dele af kommunalreformen: den uacceptable finansiering af  

 regionerne og dermed sundhedsvæsenet.
 I forbindelse med behandlingen af L 71 i folketingsåret 2004-05,  

 2. samling, om regionernes finansiering angav et mindretal i betænkningen  

 afgivet af Kommunaludvalget følgende begrundelse for med alle midler at  

 modsætte sig en vedtagelse af den finansielle konstruktion:
 »Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget skal på det kraftigste  

 advare imod at gennemføre den finansieringsmodel, som regeringen og Dansk  

 Folkeparti har besluttet for de nye regioner som et led i aftalen om  

 strukturreformen fra juni 2004.
For regeringen har det udviklet sig til et mantra, at de nye  

 regioner ikke må ligne eller erstatte de nuværende amter.
Derfor må de  

 folkevalgte i de fem nye regioner ikke få nogen reel indflydelse på  

 indtægtssiden til finansiering af de opgaver, som skal løses fremover.  

 Regionerne skal således løse sine opgaver med den økonomi, som de bliver  

 tildelt af staten, og gennem de af staten fastsatte kommunale bidrag til  

 regionerne.
Hermed fjerner man det økonomiske ansvar fra de folkevalgte i  

 regionerne.
Dermed påtager finansministeren sig det fulde ansvar for, at der  

 er  

 økonomi i regionerne til at løse opgaverne  herunder især  

 sundhedsopgaven.  

 Denne opsplitning af ansvaret for henholdsvis indtægter og udgifter er på  

 direkte kollisionskurs med det anerkendte forvaltningsprincip om, at opgaver  

 og  

 økonomisk ansvar skal følges ad.
Derfor har mindretallet også på det  

 kraftigste  

 advaret regeringen imod konsekvenserne af at fjerne det økonomiske ansvar fra  

 regionernes egen folkevalgte ledelse.
Vore bekymringer understøttes af erfaringen fra udlandet, hvor  

 man har gennemprøvet lignende modeller.
Senest har man i Norge overladt  

 ansvaret for sygehusopgaven til udpegede bestyrelser, men placeret det  

 økonomiske ansvar hos regeringen.
Resultatet er blevet dramatiske stigninger  

 i  

 udgifterne og gentagne henvendelser til regeringen om at få tilført nye og  

 flere penge til at løse opgaven.
 På den baggrund kan finansministeren med den nye struktur se frem  

 til løbende at modtage henvendelser om at få flere penge, hvis regionernes  

 opgaver skal løses på et tilfredsstillende niveau.
Regeringen forsøger at fremstille det som om, at såfremt  

 regionerne får ansvaret for egne indtægter gennem ret til skatteudskrivning,  

 vil det indebære en samlet højere beskatning af borgerne.
Efter vores  

 opfattelse forholder det sig snarere omvendt.
Da sygehus- og sundhedsopgaven  

 fortsat skal finansieres gennem skatter og afgifter, handler det om at  

 gennemføre  

 en struktur, der sikrer den bedste sygdomsbehandling af borgerne gennem den  

 mest effektive og mest omkostningsbevidste tilrettelæggelse af opgaven.
Det  

 sker kun, såfremt ansvaret for opgaven og ansvaret for økonomien følges ad.  

 Derfor er risikoen tværtimod, at den valgte model vil medføre et udgiftspres,  

 som indebærer højere skatter, fordi man placerer ansvaret for opgaverne og  

 økonomien hos to forskellige instanser, eller det kan medføre nedskæringer,  

 fordi regionsrådene bliver stødpude mellem borgerne og regeringen, der sikrer  

 sig det fulde herredømme over regionernes indtægter.
Nu vælger man en lovbestemt model med en uigennemsigtig kommunal  

 medfinansiering, hvor kommunen skal betale et bidrag, hver eneste gang deres  

 borgere er i berøring med det regionale sundhedssystem.
Det betyder, at der  

 hvert år skal foretages 60-70 millioner posteringer som grundlag for de  

 regninger, der løbende skal sendes fra regionerne til kommunerne som betaling  

 på sundhedsområdet.
 Et bureaukratisk system, som er umuligt for kommunerne at  

 kontrollere og gennemskue.
Alle uvildige sagkyndige har advaret imod systemet og frygter,  

 at det kan medvirke til en ringere betjening af borgerne og forhindre en  

 hensigtsmæssig udvikling af sygehusområdet.
Regeringen på sin side har  

 erkendt,  

 at der ikke er foretaget nogen form for egentligt forarbejde som baggrund for  

 modellen,  

 og at man ikke kan pege på lignende modeller i udlandet som baggrund for  

 forslaget.
Dertil kommer, at det bidrag, som skal betales af kommunerne,  

 kraftigt vil forstærke de økonomiske uligheder i kommunerne.
Med baggrund i  

 de  

 oplysninger, som regeringen har afgivet under udvalgsbehandlingen, vil  

 fordelingen af sundhedsbidragene på de enkelte kommuner betyde, at »fattige  

 kommuner« med et lavt skattegrundlag kommer til at betale op til mere end  

 dobbelt  

 så meget som »rige kommuner« målt som andel af skatteudskrivningen.
Hermed  

 tilføjes endnu en ulighed, som skal løses i den finansierings- og  

 udligningsreform, som regeringen først vil finde en afklaring på i 2006.
Mindretallet skal dybt beklage, at regeringen på intet tidspunkt  

 har vist nogen reel åbenhed over for at drøfte en klogere og mere  

 sammenhængende finansieringsmodel for regionerne.
Regeringen har overhørt og  

 afvist alle sagkyndiges råd og advarsler.
Det gælder også de anbefalinger,  

 som  

 regeringens egen Strukturkommission fremkom med, hvor man stærkt opfordrede  

 til, at folkevalgte i regionerne får ansvaret for egne indtægter for  

 herigennem  

 at sikre en sammenhæng mellem opgavernes varetagelse og det økonomiske  

 ansvar.
Konklusionen må derfor blive: Der eksisterer intet forarbejde  

 eller udredning, der kan begrunde regeringens finansieringsmodel.
Der er  

 ingen  

 kendskab til konsekvenserne af den foreslåede model.
Alle sagkyndige, der har udtalt sig om forslaget, har kraftigt  

 advaret imod forslaget  inklusive regeringens egen Strukturkommission.« I det forløbne år siden denne betænkningsafgivelse er der ikke  

 sket en eneste ting eller afdækket et eneste argument, der ikke bekræfter  

 denne  

 holdning.
Derfor er der ikke nogen grund til at medvirke til vedtagelsen af  

 det  

 foreliggende lovforslag.
Skævheden mellem kommunernes belastning som følge af  

 sundhedsudgifterne er blevet bekræftet af ministerens svar på spørgsmål 3, om  

 end man har forsøgt at dølge denne ved ikke i første omgang at besvare  

 spørgsmålet på en måde, der giver et relevant sammenligningsgrundlag.
En  

 gennemregning  

 af tallene bekræfter desværre, at der systematisk kan forventes en større  

 belastning af sundhedsudgifter i »fattige« kommuner og en mindre belastning  

 af  

 sundhedsudgifter i »rige« kommuner.
Lovforslag nr.
L 207 omhandler et begreb, der kaldes et  

 »sundhedsbidrag«.
Dette dølger, at der er tale om en ren overførelse af den  

 tidligere amtsskat til en  som det hedder i skatteministerens svar på  

 spørgsmål 1  »almindelig indkomstskat, der ikke adskiller sig fra den  

 nuværende kommunale indkomstskat og i princippet heller ikke fra de statslige  

 bund-, mellem- og topskatter.« Begrundelsen for at kalde skatten, der helt normalt indregnes i  

 skattetrykket efter OECDs definition, for et bidrag må tilskrives det  

 sædvanlige forsøg på at kalde tingene ved et andet navn end det, der er  

 dækkende for indholdet.
For som det hedder i skatteministerens svar på  

 spørgsmål 2, er der tale om, at »sundhedsbidraget er en helt almindelig skat  

 til staten, og pengene er ikke øremærket til sundhedsvæsenet.« Lovforslagets beskedne elementer knyttet til udligningsreformen  

 er af teknisk art, hvor det politiske indhold behandles i de relevante  

 lovforslag omhandlende udmøntning af udligningsreformen.
 Et  

  

 andet mindretal  

  

 i udvalget (RV) vil  

 stemme hverken for eller imod de 2 lovforslag og de stillede ændringsforslag.
Baggrunden herfor er, at partiet er med i aftalen om  

 udligningsreformen og støtter denne.
Men partiet er samtidig imod den  

 finansielle konstruktion, som blev vedtaget for regionernes finansiering med  

 L  

 71 (2004-05, 2. samling), og henviser til det fælles betænkningsbidrag med S,  

 SF og EL i betænkningen over L 71.
Et  

  

 tredje mindretal  

  

 i udvalget (EL)  

 indstiller de 2 lovforslag til  

  

 forkastelse  

  

 ved 3. behandling.
Mindretallet stemmer for de stillede ændringsforslag.
 Enhedslistens  

 medlem af udvalget kan tilslutte sig det fælles betænkningsbidrag fra S og  

 SF,  

 men ønsker samtidig at tilkendegive følgende:
 Enhedslisten  

 kan ikke støtte lovforslagene, som er en del af kommunalreformen.
Da amterne  

 opkrævede skat, og da udligningen mellem amterne var på 85 pct., var  

 der en  

 meget mere solidarisk finansiering af sundhedssektoren, end der nu  

 lægges op til.
Med kommunalreformen fratages amterne udskrivning af skat,  

 således at man bryder med den kommunaløkonomiske grundsætning om, at der skal  

 være sammenhæng mellem ansvar og kompetence.
Sundhedssektoren vil efter 2006  

 ligge forvaltningsmæssigt under regionerne, som altså vil have kompetencen.  

 Men  

 ansvaret for finansieringen vil ligge hos staten, hos den  

 enkelte kommune og i kontaktrådet mellem kommunerne i regionen.
 Da der er  

 meget stor ulighed mellem borgernes sundhedstilstand og behov for  

 sundhedsydelser, vil kommunerne blive belastet meget forskelligt efter  

 indførelsen af kommunalreformen pr. 1. januar 2007.
De konkrete  

 merudgifter til sundhedsområdet for de enkelte kommuner fremgår af svaret på  

 spørgsmål 3. Opgørelsen er en ajourføring af svar på spørgsmål 8 til L 71  

   

 regionernes finansiering  der blev stillet i 2004-05, 2. samling.  

 Tallene  

 viser, at det er udkantskommuner med en stor andel af indbyggerne på  

 overførselsindkomster, en »gammel« befolkningssammensætning og få indbyggere  

 med længerevarende uddannelse, der har uforholdsmæssige høje udgifter i  

 forhold  

 til beskatningsgrundlaget og pr. indbygger.
Modsat vil skatteborgere i f.eks.  

 Gentofte og Rudersdal slippe langt billigere, fordi sundhedstilstanden i  

 disse  

 kommuner er bedre.
 Konsekvensen  

 af kommunalreformen, uligheden i sundhed og denne udligningsreform er altså  

 en  

 usolidarisk finansiering af sundhedssektoren, som uvægerligt vil føre til  

 ringere sundhedsydelser dér, hvor behovet er størst.
Lovforslaget  

 indebærer desuden, at årsreguleringen af ejendomsvurderingerne afskaffes, så  

 ejendomme fremover kun vil kunne stige i officiel værdi ved  

 vurderingen hvert andet år.
Det vil give et endnu større efterslæb i forhold  

 til markedspriserne og dermed et mindre retvisende billede af boligformuen.
Til gengæld  

 finder Enhedslisten, at der er fornuft i, at flere skattekilder (bl.a.  

 ejendomsværdiskat  

 og pensionsafgift) tilfalder staten og fordeles ud til kommunerne efter  

 befolkningstallet.
Den del skaber større økonomisk lighed mellem kommunerne.
 Men efter en  

 samlet vurdering mener partiet, at dette lovforslag peger i en forkert  

 retning.
 Enhedslisten  

 kan støtte ændringsforslagene, fordi de er betydningsløse.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag til I.
Forslag til lov  

 om ændring af personskatteloven og andre skattelove (Indførelse af et sundhedsbidrag, ændringer som led i den  

 kommunale finansieringsreform m.v.) Af  

 	  

  

 skatteministeren,  

  

 tiltrådt af et  

  

 flertal  

  

 (V, DF, KF og EL):
Til § 2 1)  

  

 I den under  

  

 nr. 1  

  

 foreslåede  

 affattelse af  

  

 § 92, stk. 1,  

  

 affattes  

  

 2. pkt.  

  

 således:
»Var afdøde ikke pligtig at svare kommuneskat på dødsfaldstidspunktet,  

 tilfalder skatten efter 1. pkt. staten.« [Konsekvensændring som følge af fusionen af de kommunale og  

 statslige skattemyndigheder] 2)  

  

 Efter nr. 1 indsættes som nyt  

 nummer:
 »01.  


  

 § 92, stk. 2,  

  

 affattes således:
»Stk. 2.  

  

 Af afdødes  

 foreløbigt betalte skatter efter § 12 i mellemperioden og efter § 77,  

 som  

 bliver endelige, tilfalder 1/3 den kommune, hvortil afdøde svarede  

 kommuneskat  

 på dødsfaldstidspunktet.
Staten afregner efter reglerne i lov om kommunal  

 indkomstskat skatten efter 1. pkt. til den enkelte kommune, som skatten skal  

 tilfalde.
Var afdøde ikke pligtig at svare kommuneskat på  

 dødsfaldstidspunktet,  

 tilfalder skatten efter 1. pkt. staten.«« [Skat vedrørende ikkeafsluttende ansættelser foreslås afregnet  

 sammen med almindelig indkomstskat gennem tolvtedelsrater.
Endvidere  

 konsekvensændring som følge af fusionen af de kommunale og statslige  

 skattemyndigheder] 3)  

  

 I den under  

  

 nr. 3  

  

 foreslåede  

 affattelse af  

  

 § 92, stk. 4,  

  

 udgår »§ 12 og«.
[Skat vedrørende afsluttende ansættelser afregnes som hidtil 3  

 år efter dødsåret, dog uden efterreguleringer] Ny paragraf 4)  

  

 Efter § 5 indsættes som ny paragraf:
»§ 01 I konkursskatteloven, jf. lovbekendtgørelse nr. 808 af  

 24. august 2000, som ændret senest ved § 8 i lov nr. 1414 af 21. december  

 2005,  

 foretages følgende ændringer:
 1.  


  

 § 10,  

 stk. 3, 2.  

  

 og  

  

 3. pkt.,  

  

 ophæves.
2.  


  

 § 13 D,  

 stk. 3, 2.  

  

 og  

  

 3. pkt.,  

  

 ophæves.« [Konkursindkomstskatten gøres statslig] Til § 7 5)  

  

 Før nr. 1 indsættes som nyt nummer:
»01  

.  


  

 I  

  

 §  

 14 A, stk. 1, 3. pkt.,  

  

 ændres »§§ 36-40« til: »§§ 36-39«.« [Konsekvensrettelse] 6)  

  

 Efter nr. 1 indsættes som nyt  

 nummer:
 »02.  


  

 § 41,  

 stk. 7, 3. pkt.,  

  

 affattes således:
»Skatteministeren fastsætter endvidere bestemmelser om, til  

 hvilken myndighed klage over afgiftsberegning skal rettes.«« [Konsekvensrettelse] Til § 10 7)  

  

 Efter nr. 1 indsættes som nyt  

 nummer:
»01.  

  

 I  

  

 § 33, stk. 5, 2. pkt., stk. 6, 2. pkt.,  

  

 og  

  

 stk.  


  

 7, 2. pkt.,  

  

 ændres »§  

 16 A,  

 stk. 10« til: »§  

 16 A,  

 stk. 9«.« [Konsekvensrettelse] Ny paragraf 8)  

  

 Efter § 10 indsættes som ny paragraf:
»§ 02 I lov nr. 313 af 17. maj 1995 om  

 ophævelse af lov om særlig indkomstskat m.v. og ændring af forskellige  

 skattelove og konkursskatteloven. (Ophævelse af lov om særlig indkomstskat  

 m.v.  

 samt konsekvensændringer m.v.) foretages følgende ændring:
 1.  

  

 I  

  

 § 19  

  

 indsættes som  

  

 stk. 7  

 :
»Stk. 7.  

  

 § 11 i lov om særlig indkomstskat som affattet ved  

 lovbekendtgørelse nr. 539 af 20. juni 1994 finder ikke anvendelse på  

 ændringsbeløb opgjort efter den 1. maj 2005.«« [Ophør af afregning til kommunerne af kommunal andel af  

 efterreguleringer m.v. af særlig indkomstskat for 1995 og tidligere år] Til § 11 9)  


  

 S  

 tk. 2  

  

 affattes således:
»Stk. 2.  

  

 § 2, nr. 4, har virkning for beløb, der opgøres den  

 1. maj 2009 eller senere, og som skal afregnes i 2010 eller senere.
Beløb,  

 der  

 opgøres den 1. maj i årene 2006-2008 til afregning i årene 2007-2009 efter  

 reglerne i dødsboskattelovens § 92, stk. 4, som affattet ved  

 lovbekendtgørelse  

 nr. 791 af 16. august 2005, tilfalder staten.« [Revideret  

 ikrafttrædelsesbestemmelse] Bemærkninger Til nr. 1-3 Da det efter den 1. november 2005 ikke er kommunerne, der tager  

 stilling til, om boerne er skattepligtige eller ej, foreslås bestemmelserne i  

 dødsboskatteloven ændret, således at dødsboskatten i de tilfælde, hvor afdøde  

 ikke er pligtig til at betale kommuneskat, fuldt ud tilfalder staten.
 I lovforslaget er det  

 foreslået, at der fra 2007 afregnes dødsboskat til kommunerne med en andel på  

 1/3.
 Efter de formelle regler  

 skal den kommunale andel afregnes til kommunerne 3 år efter indkomståret.
I praksis afregnes den  

 del af dødsboskatten, der er omfattet af dødsboskattelovens §§ 12 og 77,  

 imidlertid løbende i forbindelse med afregningen af almindelig indkomstskat  

 gennem tolvtedelsrater.
Der er tale om skat vedrørende ikkeafsluttende  

 ansættelser, dvs. hvor de foreløbige skatter anses for endelige.
 Det foreslås, at afregningsreglerne lovgivningsmæssigt tilpasses  

 den administrative praksis.
Dette er gjort ved at opdele afregningsbestemmelsen i § 92, stk.  

 4, i to dele.
For den del af dødsboskatten, der omfattes af  

 dødsboskattelovens  

 §§ 12 og 77, indsættes der i § 92, stk. 2, en bestemmelse om, at afregningen  

 sker efter reglerne for den almindelige kommuneskat i kommuneskatteloven.
Den  

 kommunale andel af den øvrige del af dødsboskatten afregnes fortsat efter  

 reglerne  

 i § 92, stk. 4, i det 3. år efter dødsåret.
Den samlede kommunale andel af dødsboskatten udgør ca. 600 mio.  

 kr. årligt.
Heraf afregnes omkring 300 mio. kr. løbende til kommunerne.  

 Delingsreglen vedrørende den resterende del er i lovforslaget foreslået  

 ændret  

 fra 2/5 til 1/3. Størrelsen af provenuet, der ikke afregnes med kommunerne i  

 2007-2009, udgør således ca. 250 mio. kr. årligt.
Kommunerne vil blive  

 kompenseret for beløbet gennem bloktilskud.
Til nr. 4 Det foreslås at lade hele provenuet af konkursindkomstskatten  

 tilfalde staten.
Konkursboer, der viser sig at være solvente, er skattepligtige  

 af indkomsten i konkursperioden ud over et bundfradrag på 100.000 kr.
Den  

 kommunale andel af konkursindkomstskatten udgør 1/3 og afregnes sammen med  

 den  

 almindelige kommuneskat i tolvtedelsraterne.
Der er typisk tale om et beløb  

 af  

 meget begrænset omfang  maksimalt et par millioner kr. årligt.  

 Afregning af  

 konkursindkomstskat i maj 2006 for 2004 skønnes eksempelvis til knap 3.000  

 kr.
Bortfaldet af efterreguleringen for den almindelige kommunale  

 indkomstskat medfører et problem i relation til konkursskatten.
Ophævelsen af  

 den kommunale andel vil derfor være en forenkling af afregningssystemet.
 I lyset af de meget beskedne årlige provenubeløb foreslås der  

 ikke kompenserende modydelser til kommunerne.
Til nr. 5 og 6 Pensionsbeskatningslovens §  

 14  

 A, stk. 1, og § 41, stk. 7, henviser til  

 pensionsbeskatningslovens § 40, som nu foreslås ophævet, jf. § 7 i  

 lovforslaget.
De pågældende bestemmelser foreslås konsekvensrettet, så  

 henvisningerne til § 40 udgår.
 Da det i aftalen om den kommunale finansieringsreform er aftalt,  

 at pensionsafgiften fra 2007 skal tilfalde staten, foreslås det endvidere, at  

 den del af § 41, stk. 7, der vedrører kommunernes andel af afgiften,  

 bortfalder.
Til nr. 7 Ved § 6 i lov nr. 407 af 1. juni 2005  

 (Investeringsselskaber og hedgeforeninger) blev ligningslovens § 16 A,  

 stk. 8, ophævet.
Bestemmelsens hidtidige stk. 10 blev derfor til stk. 9. Ved  

 en  

 fejl blev der ikke foretaget de fornødne konsekvensrettelser i  

 vurderingslovens  

 § 33, stk. 5-7. Disse foreslås nu gennemført.
Til nr. 8 Lov om særlig indkomstskat ophævedes med virkning fra 1996.  

 Efter gældende regler afregnes den kommunale andel af ændringer i særlig  

 indkomstskat stadig vedrørende årene fra før 1996. Opgørelsen pr. maj 2005  

 viste eksempelvis et negativt beløb på ca. 227.000 kr.  mest  

 afskrivning af uerholdelige  

 beløb.
Ligesom der sker bortfald af efterreguleringen for den  

 almindelige kommunale indkomstskat og i lyset af de meget begrænsede  

 beløbsstørrelser, foreslås det, at afregningen af den kommunale andel af  

 særlig  

 indkomstskat ophører med virkning fra og med afregningen, som med gældende  

 regler skulle være foretaget i december 2006 opgjort pr. 1. maj 2006. Denne  

 afregning vedrører beløb opgjort for perioden fra den 1. maj 2005 til den 30.  

 april 2006. Reguleringer vedrørende særlig indkomstskat tilfalder/udredes  

 herefter fuldt ud af staten.
Der foreslås ikke kompenserende modydelser  

 til/fra  

 kommunerne.
Til nr. 9 I lovforslaget er det foreslået, at der fra 2007 afregnes  

 dødsboskat til kommunerne med en andel på 1/3.
 Som bestemmelsen i lovforslaget er udformet nu, skal der første  

 gang afregnes dødsboskat efter tredjedelsreglen i 2007. Beløbet til afregning  

 vedrører dødsboskat for indkomståret 2004 og opgøres pr. 1. maj 2006. I 2008  

 afregnes vedrørende 2005 og i 2009 vedrørende 2006.
 Ifølge udformningen af ikrafttrædelsesbestemmelsen i  

 lovforslagets § 11, stk. 2, bortfalder efterreguleringen af den kommunale  

 andel  

 af dødsboskat vedrørende øvrige tidligere år.
Imidlertid kan de eksisterende administrative systemer ikke  

 sikre afregning af dødsboskat fra afsluttende ansættelser til de nye  

 kommuner,  

 da fordelingssystemet bygger på de eksisterende kommuner.
Det vil være  

 administrativt kostbart at udvikle et system, der efter 2007 kan fordele  

 dødsboskat  

 til gamle kommuner.
 For den del af dødsboskatten, der ikke afregnes løbende sammen  

 med den almindelige indkomstskat, foreslås derfor en suspendering af al  

 afregning i 2007-2009 vedrørende indkomstårene 2004-2006. Herved sker der en  

 tilpasning af reglerne for dødsboskat til de foreslåede regler i L 190 for  

 den  

 almindelige kommuneskat.
 Fordelingen til kommunerne af denne del af dødsboskatten  

 genoptages i 2010 vedrørende dødsboskat for 2007 og senere.
 For den del af dødsboskatten, der vedrører afsluttende  

 ansættelser, og som ikke fordeles til kommunerne i 2007-2009, bliver  

 kommunerne  

 kompenseret ved fastsættelsen af bloktilskud med en modsvarende  

 bloktilskudsforhøjelse.
Ændringsforslag til II.
Forslag til lov  

 om ændring af forskellige skatte- og afgiftslove m.v.
(Konsekvensændringer som følge af sundhedsbidraget og  

 kommunalreformen) Af  

 	  

  

 skatteministeren,  

  

 tiltrådt af et  

  

 flertal  

  

 (V, DF, KF og EL):
Til § 10 1)  


  

 Nr. 1  

  

 udgår.
[Konsekvensændring som følge af ændringsforslag nr. 4 til L  

 207] Til § 17 2)  

  

 Før  

 nr. 1  

 indsættes som nyt nummer:
»  

 01.  



  

 I  

  

 § 4, stk. 1, nr. 4,  

  

 ændres »stk. 1-9« til: »stk. 1-8«.« [Konsekvensrettelse] Bemærkninger Til nr. 1 Ændringsforslaget om ophævelse af § 10, nr. 1, er en konsekvens  

 af det stillede ændringsforslag til L 207 vedrørende konkursskatteloven, hvor  

 det foreslås at gøre konkursindkomstskatten til en ren statslig indkomstskat.  

 Hermed bliver de foreslåede ændringer i § 10, nr. 1, overflødige, da de  

 punktummer, hvori der ændres, ophæves.
Til nr. 2 Der er tale om en redaktionel ændring.
Ved § 2 i lov nr.  

 407 af 1. juni 2005 (Investeringsselskaber og hedgeforeninger) blev  

 ligningslovens § 16 A ændret, således at det hidtidige stk. 10 blev  

 til stk. 9. Det var en følge af, at den daværende §  

 16 A, stk. 8, blev ophævet.
Ved en fejl  

 blev der ikke foretaget den fornødne konsekvensrettelse i  

 arbejdsmarkedsfondslovens  

 § 7, stk. 1, litra e.
Det er foreslået rettet i § 3, nr. 2. Der  

 blev  

 heller ikke foretaget den fornødne konsekvensrettelse i personskattelovens §  

 4,  

 stk. 1, nr. 4. Det foreslås rettet i den foreslåede ændring til § 17.
 En oversigt over Folketingets sammensætning er optrykt i  

 betænkningen.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 207 Bilagsnr.
Titel 1 Høringssvar fra skatteministeren 2 Udkast til tidsplan for Skatteudvalgets behandling af L  

 207 og L 208 3 1. udkast til betænkning 4 2. udkast til betænkning 5 Ændringsforslag fra skatteministeren 6 Yderligere ændringsforslag fra skatteministeren 7 3. udkast til betænkning Oversigt over spørgsmål og svar  

 vedrørende L 207 Spm.nr.
Titel 1 Spm. om at bekræfte, at sundhedsbidraget er en  

 opkrævning hos borgerne, der svarer til en skat, og som vil blive defineret  

 som en skat efter almindeligt anerkendt internationale definitioner, til  

 skatteministeren, og ministerens svar herpå 2 Spm. om begrundelsen for, at sundhedsbidraget kaldes et  

 bidrag og ikke en skat, til skatteministeren, og ministerens svar herpå 3 Spm. om en opgørelse om fordeling af sundhedsudgifter  

 på de nye 98 kommuner, til skatteministeren, og ministerens svar herpå 4 Spm. om at oplyse den kommunle andel af afgifter efter  

 pensionsskatteloven for årene 2000-2006, til skatteministeren, og ministerens  

 svar herpå 5 Spm. om at oplyse den kommunle andel fordelt på de  

 enkelte kommuner, af afgifter efter pensionsskatteloven for år 2005, til  

 skatteministeren, og ministerens svar herpå 6 Spm. om at oplyse, hvilke beløb, der ville skulle  

 tilfalde kommunerne for 2007-2010 ved uændret fordeling af afgifter efter  

 pensionsbeskatningsloven, jf. den nuværende § 40, til skatteministeren, og  

 ministerens svar herpå 7 Spm. om at oplyse, hvorledes der i den ændrede  

 finansieringsreform er taget hensyn til, at den kommunale andel af  

 afgifterne efter pen-sionsbeskatningsloven, jf. nuværende § 40, ville være  

 kraftigt stigende de kommende år, til skatteministeren, og ministerens svar  

 herpå 8 Spm. om, at tallene for kommunerne i svaret på spm. 3  

 opstilles på samme måde, som tallene blev opstillet i besvarelsen af L 71  

 −  

 spm. 8, til skatteministeren Oversigt over  

 bilag vedrørende L 208 Bilagsnr.
Titel 1 Henvendelse af 30/3-06 fra Michael Andersen 2 Høringssvar fra skatteministeren 3 Udkast til tidsplan for Skatteudvalgets behandling af L  

 207 og L 208 4 1. udkast til betænkning 5 Skatteministerens kommentar til henvendelse af 30/3-06  

 fra Michael Andersen 6 2. udkast til betænkning 7 Ændringsforslag fra skatteministeren 8 3. udkast til betænkning Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og skatteministeren og indenrigs- og  

 sundhedsministerens svar herpå er optrykt efter ønske fra EL.
Besvarelse af spørgsmål nr. 8 (L 71), som Folketingets  

 Kommunaludvalg har stillet til indenrigs- og sundhedsministeren den 12. april  

 2005 Spørgsmål 8:
Der ønskes en oversigt (regneeksempel) over den »brugerbetaling«,  

 som kommunerne kommer til at betale for sine borgere til regionerne, jf.  

 kapitel 73 og 74 i L 74, opgjort kommune for kommune med de nuværende 271  

 kommuner  

 på det senest opdaterede historiske grundlag.
De konkrete beløb, som skulle  

 være betalt af kommunerne bedes opgivet såvel i beløb som omregnet til  

 kommunale  

 skatteprocenter i de enkelte kommuner for at skabe et overblik over  

 forskellene  

 i den kommunale belastning.
Såfremt det eksisterende datamateriale ikke gør  

 det  

 muligt at foretage de ønskede beregninger, ønskes de konkrete beregninger og  

 udredninger, der er foretaget og ligger til grund for den valgte model? Svar:
Kommunerne får med kommunalreformen et nyt ansvar på  

 sundhedsområdet.
Dels skal den enkelte kommune medfinansiere regionernes  

 udgifter til behandling af kommunens borgere i sundhedsvæsenet, dels  

 overtager  

 kommunerne ansvaret for en række opgaver på sundhedsområdet.
Målsætningen med kommunalreformens finansieringsregler for  

 kommunerne af sundhedsområdet er helt overordnet at give kommunerne et  

 synligt  

 og forpligtende ansvar både for de sundhedsopgaver, de allerede i dag  

 varetager,  

 og for de nye sundhedsopgaver, de får som følge af kommunalreformen.
Det er  

 samtidig målsætningen at give kommunerne et fornuftigt og velafbalanceret  

 incitament  

 til at arbejde mere målrettet med tilbud, der kan øge kvaliteten og  

 sammenhængen i patienternes behandling.
 Kommunernes medfinansiering består af et grundbidrag og et  

 aktivitetsafhængigt bidrag.
Det kommunale grundbidrag forudsættes i udgangspunktet at udgøre  

 1.000 kr. pr. indbygger i 2003-niveau svarende til 1.050 kr. pr. indbygger i  

 2005-niveau.
Beregnet ud fra folketal i 2003 svarer det til i alt 5,7 mia.  

 kr.  

 i 2005-niveau.
For så vidt angår den kommunale aktivitetsafhængige medfinansiering  

 på sundhedsområdet er der lagt op til en relativt enkel model, hvor de  

 økonomiske incitamenter virker for alle typer sygehusbehandlinger samt  

 konsultationer hos praktiserende læger, speciallæger, tandlæger m.v..  

 Opgørelsen  

 af de kommunale betalinger vil blive baseret på de registreringssystemer  

 m.v.,  

 der allerede findes i dag.
Det aktivitetsbestemte bidrag udgør i alt 7,6 mia.  

 kr. (2005-niveau).
 Udgiften til aktivitetsafhængig medfinansiering på de enkelte  

 områder fordeles indbyrdes mellem kommuner efter det faktiske forbrug, som  

 forefindes og registreres for samtlige ydelser og behandlinger i  

 sundhedsvæsenet.
 Nedenfor følger en forklaring om, hvorledes den kommunale medfinansiering  

 for hver kommune er beregnet.
Fordeling af somatisk  

 sygehusforbrug på kommuner Her opgøres det faktiske forbrug af sygehusydelser for hver  

 enkelt kommune baseret på DRG-værdien.
Dermed kan bl.a. tages eksakt højde  

 for  

 loftet på 4.000 kr. pr. indlæggelse for den kommunale medfinansiering.
Kilden  

 er Landspatientregisteret 2003.
Fordeling af forbrug af  

 sygesikringsydelser på kommuner Her anvendes de faktiske registreringer af ydelserne i  

 bopælskommunen udført i 2003. Kilden er sygesikringsregisteret 2003.
Fordeling af psykiatrisk  

 sygehusforbrug på kommuner Her er udgifterne fordelt efter det faktiske forbrug af  

 sengedage/ambulante behandlinger for personer med bopæl i de enkelte  

 kommuner.  

 Kilden er Landspatientregisteret  

 2003 Fordeling af genoptræning  

 på kommuner Fordelingen af kommunernes udgifter til medfinansiering af  

 genoptræning under sygehusbehandling fordeles forholdsmæssigt efter det  

 faktiske samlede forbrug af sygehusydelser fordelt på kommuner.
Kilden er  

 Landspatientregistret 2003.
Det skal for en god ordens skyld bemærkes, at de her angivne  

 byrdekonsekvenser er opgjort før effekten af udligning.
Den kommunale  

 medfinansiering  

 vil indgå i finansieringsudvalgets arbejde med henblik på en samlet model for  

 den kommunale udligning mv.
Kommunal medfinansiering på sundhedsområdet Komnr.
2005 pl Kommune Kommunal medfinansiering  

 i alt I pct. af beskatningsgrundlag, 2005 1000 kr.
Aktivitetsafhængigt bidrag Grundbidrag 101 København 1.370.723 1,1 0,7 147 Frederiksberg 265.041 1,0 0,6 151 Ballerup 122.347 1,0 0,7 153 Brøndby 92.520 1,2 0,8 155 Dragør 31.508 0,7 0,5 157 Gentofte 176.676 0,6 0,4 159 Gladsaxe 160.618 1,0 0,6 161 Glostrup 55.797 1,0 0,7 163 Herlev 72.850 1,1 0,7 165 Albertslund 72.225 1,0 0,8 167 Hvidovre 133.278 1,1 0,7 169 Høje-Tåstrup 115.834 1,0 0,7 171 Ledøje-Smørum 23.833 0,7 0,6 173 Lyngby-Tårbæk 133.918 0,7 0,5 175 Rødovre 96.453 1,1 0,7 181 Søllerød 81.432 0,5 0,4 183 Ishøj 53.497 1,1 0,8 185 Tårnby 106.291 1,1 0,7 187 Vallensbæk 31.070 0,8 0,6 189 Værløse 43.480 0,6 0,5 201 Allerød 53.205 0,6 0,6 205 Birkerød 51.748 0,6 0,5 207 Farum 43.692 0,7 0,6 208 Fredensborg-Humlebæk 48.659 0,7 0,5 209 Frederikssund 46.258 0,9 0,7 211 Frederiksværk 51.138 1,1 0,8 213 Græsted-Gilleleje 53.551 1,0 0,7 215 Helsinge 46.840 0,9 0,7 217 Helsingør 156.451 0,9 0,6 219 Hillerød 93.116 0,9 0,6 221 Hundested 24.727 1,1 0,8 223 Hørsholm 60.081 0,5 0,4 225 Jægerspris 24.228 1,1 0,8 227 Karlebo 47.269 0,8 0,6 229 Skibby 16.623 1,1 0,8 231 Skævinge 13.571 0,9 0,7 233 Slangerup 21.222 0,9 0,7 235 Stenløse 29.391 0,7 0,6 237 Ølstykke 32.667 0,7 0,7 251 Bramsnæs 22.740 0,9 0,7 253 Greve 119.486 0,8 0,6 255 Gundsø 36.766 0,8 0,6 257 Hvalsø 18.112 0,9 0,7 259 Køge 99.228 1,0 0,7 261 Lejre 20.966 0,8 0,6 263 Ramsø 20.660 0,8 0,7 265 Roskilde 141.022 0,9 0,6 267 Skovbo 33.748 0,9 0,7 269 Solrød 48.786 0,8 0,6 271 Vallø 25.268 0,9 0,7 301 Bjergsted 20.310 1,3 0,9 303 Dianalund 18.400 1,3 0,9 305 Dragsholm 33.662 1,2 0,9 307 Fuglebjerg 15.327 1,1 0,9 309 Gørlev 16.072 1,2 0,8 311 Hashøj 15.199 1,1 0,9 313 Haslev 34.208 1,0 0,8 315 Holbæk 85.688 1,0 0,8 317 Hvidebæk 13.344 1,1 0,9 319 Høng 19.301 1,0 0,9 321 Jernløse 13.883 1,0 0,8 323 Kalundborg 51.077 1,1 0,7 325 Korsør 51.800 1,2 0,9 327 Nykøbing-Rørvig 21.130 1,3 0,8 329 Ringsted 73.513 1,0 0,8 331 Skælskør 28.879 1,1 0,8 333 Slagelse 94.331 1,2 0,8 335 Sorø 35.538 0,9 0,8 337 Stenlille 13.240 1,1 0,9 339 Svinninge 15.140 1,0 0,9 341 Tornved 21.100 1,1 0,9 343 Trundholm 28.139 1,1 0,8 345 Tølløse 22.689 1,0 0,8 351 Fakse 30.666 1,1 0,8 353 Fladså 17.157 1,0 0,8 355 Holeby 9.994 1,2 1,0 357 Holmegård 17.044 1,1 0,8 359 Højreby 10.063 1,2 0,9 361 Langebæk 15.476 1,2 0,9 363 Maribo 27.340 1,2 0,9 365 Møn 29.171 1,2 0,9 367 Nakskov 38.604 1,3 0,9 369 Nykøbing-Falster 63.723 1,2 0,9 371 Nysted 13.078 1,2 0,9 373 Næstved 120.942 1,1 0,8 375 Nørre-Alslev 23.112 1,2 0,9 377 Præstø 18.629 1,2 0,8 379 Ravnsborg 14.126 1,3 1,0 381 Rudbjerg 8.475 1,1 0,9 383 Rødby 16.160 1,2 0,9 385 Rønnede 16.642 1,0 0,8 387 Sakskøbing 22.909 1,2 0,9 389 Stevns 27.007 1,0 0,8 391 Stubbekøbing 17.184 1,3 0,9 393 Suså 18.849 1,0 0,8 395 Sydfalster 17.316 1,0 0,8 397 Vordingborg 49.728 1,1 0,8 400 Bornholm kommune  

 (primærkom. del) 107.076 1,2 0,9 421 Assens 27.856 1,3 0,9 423 Bogense 17.021 1,4 0,9 425 Broby 15.143 1,2 0,9 427 Egebjerg 20.345 1,1 0,9 429 Ejby 25.553 1,3 0,9 431 Fåborg 41.588 1,1 0,9 433 Glamsbjerg 13.814 1,0 0,9 435 Gudme 16.153 1,4 0,9 437 Hårby 11.829 1,1 0,9 439 Kerteminde 26.252 1,0 0,8 441 Langeskov 14.895 1,0 0,8 443 Marstal 8.267 1,4 1,0 445 Middelfart 51.527 1,0 0,7 447 Munkebo 14.327 1,2 0,9 449 Nyborg 48.445 1,2 0,8 451 Nørre-Åby 13.294 1,1 0,8 461 Odense 453.710 1,1 0,8 471 Otterup 27.420 1,2 0,9 473 Ringe 27.012 1,2 0,9 475 Rudkøbing 17.497 1,3 0,9 477 Ryslinge 16.632 1,2 0,9 479 Svendborg 109.806 1,2 0,9 481 Sydlangeland 9.932 1,2 1,0 483 Søndersø 26.610 1,1 0,9 485 Tommerup 18.155 1,1 0,9 487 Tranekær 8.777 1,3 0,9 489 Ullerslev 12.202 1,2 0,9 491 Vissenbjerg 14.691 1,1 0,9 493 Ærøskøbing 9.463 1,2 0,9 495 Ørbæk 15.425 1,1 0,9 497 Årslev 20.242 0,9 0,8 499 Årup 13.011 1,1 0,8 501 Augustenborg 16.857 1,2 0,9 503 Bov 23.30 0,9 0,7 505 Bredebro 8.629 1,1 0,9 507 Broager 15.325 1,1 0,9 509 Christiansfeld 22.425 1,1 0,9 511 Gram 11.801 1,2 0,9 513 Gråsten 17.737 1,1 0,8 515 Haderslev 77.407 1,1 0,8 517 Højer 7.052 1,2 1,0 519 Lundtoft 13.650 1,0 0,9 521 Løgumkloster 16.437 1,1 0,9 523 Nordborg 34.979 1,2 0,9 525 Nørre-Rangstrup 21.634 1,1 1,0 527 Rødding 24.852 1,1 0,9 529 Rødekro 26.527 1,1 0,9 531 Skærbæk 17.117 1,0 0,9 533 Sundeved 12.239 1,1 0,9 535 Sydals 15.484 1,0 0,8 537 Sønderborg 76.473 1,1 0,8 539 Tinglev 23.622 1,1 1,0 541 Tønder 32.519 1,2 0,8 543 Vojens 38.686 1,1 0,9 545 Åbenrå 55.052 1,0 0,7 551 Billund 19.819 0,8 0,7 553 Blåbjerg 15.001 1,0 0,9 555 Blåvandshuk 10.267 0,9 0,7 557 Bramming 30.546 1,0 0,9 559 Brørup 16.012 1,2 0,9 561 Esbjerg 211.349 1,2 0,8 563 Fanø 7.159 0,8 0,7 565 Grindsted 45.160 1,3 0,9 567 Helle 19.463 1,1 0,9 569 Holsted 17.225 1,3 1,0 571 Ribe 41.966 1,0 0,8 573 Varde 47.260 1,0 0,8 575 Vejen 39.646 1,1 0,9 577 Ølgod 25.912 1,0 0,9 601 Brædstrup 20.145 1,0 0,9 603 Børkop 26.831 1,0 0,8 605 Egtved 34.551 1,0 0,8 607 Fredericia 127.334 1,2 0,8 609 Gedved 23.811 1,1 0,8 611 Give 32.733 1,1 0,9 613 Hedensted 37.089 0,9 0,8 615 Horsens 145.573 1,1 0,8 617 Jelling 12.902 1,0 0,9 619 Juelsminde 36.653 1,0 0,8 621 Kolding 150.923 1,0 0,8 623 Lunderskov 12.091 1,0 0,9 625 Nørre-Snede 16.616 1,1 0,9 627 Tørring-Uldum 27.559 1,0 0,9 629 Vamdrup 16.394 1,0 0,9 631 Vejle 138.636 1,0 0,7 651 Aulum-Haderup 14.574 1,0 0,9 653 Brande 19.460 0,9 0,8 655 Egvad 23.812 1,2 0,9 657 Herning 134.647 0,9 0,8 659 Holmsland 12.374 0,8 0,6 661 Holstebro 94.785 0,9 0,8 663 Ikast 50.483 0,9 0,8 665 Lemvig 43.951 1,1 0,9 667 Ringkøbing 42.055 1,0 0,8 669 Skjern 31.060 1,1 0,9 671 Struer 43.731 1,0 0,8 673 Thyborøn-Harboøre 11.750 1,1 0,8 675 Thyholm 8.636 1,1 0,9 677 Trehøje 21.423 1,0 0,9 679 Ulfborg-Vemb 16.729 1,0 0,8 681 Videbæk 27.244 1,0 0,9 683 Vinderup 18.644 1,1 0,9 685 Åskov 15.317 0,9 0,9 701 Ebeltoft 36.341 1,0 0,8 703 Galten 25.366 1,0 0,8 705 Gjern 17.879 1,0 0,9 707 Grenå 45.683 1,1 0,8 709 Hadsten 26.600 1,0 0,8 711 Hammel 23.963 0,9 0,8 713 Hinnerup 25.582 0,8 0,7 715 Hørning 19.638 0,9 0,8 717 Langå 19.788 1,1 0,9 719 Mariager 20.277 1,2 0,9 721 Midt-Djurs 18.841 1,2 0,9 723 Nørhald 20.910 1,2 0,9 725 Nørre-Djurs 20.093 1,4 0,9 727 Odder 48.149 0,9 0,8 729 Purhus 19.662 1,0 0,9 731 Randers 156.204 1,2 0,8 733 Rosenholm 22.834 1,0 0,8 735 Rougsø 18.585 1,1 0,9 737 Ry 23.199 0,8 0,8 739 Rønde 16.085 1,0 0,8 741 Samsø 12.046 1,5 0,9 743 Silkeborg 130.236 1,0 0,7 745 Skanderborg 49.778 0,9 0,7 747 Sønderhald 19.479 1,0 0,8 749 Them 15.458 1,0 0,9 751 Århus 714.577 1,0 0,8 761 Bjerringbro 32.818 1,0 0,8 763 Fjends 18.799 1,1 1,0 765 Hanstholm 13.185 1,0 0,8 767 Hvorslev 16.115 1,1 0,9 769 Karup 16.032 1,1 0,9 771 Kjellerup 32.590 1,1 0,9 773 Morsø 57.491 1,3 0,9 775 Møldrup 18.219 1,2 0,9 777 Sallingsund 14.060 1,0 0,9 779 Skive 68.099 1,1 0,8 781 Spøttrup 17.530 1,1 1,0 783 Sundsøre 14.581 1,0 0,9 785 Sydthy 27.277 1,2 1,0 787 Thisted 69.675 1,1 0,9 789 Tjele 20.170 1,1 0,9 791 Viborg 113.545 1,1 0,8 793 Ålestrup 18.027 1,3 1,0 801 Arden 19.743 1,2 1,0 803 Brovst 19.423 1,1 0,9 805 Brønderslev 47.261 1,1 0,9 807 Dronninglund 34.679 1,0 0,9 809 Farsø 19.197 1,1 0,9 811 Fjerritslev 19.999 1,1 0,9 813 Frederikshavn 82.410 1,1 0,9 815 Hadsund 25.225 1,0 0,9 817 Hals 25.501 0,9 0,8 819 Hirtshals 33.317 1,0 0,9 821 Hjørring 83.156 1,1 0,9 823 Hobro 35.124 1,0 0,9 825 Læsø 4.475 0,8 0,9 827 Løgstør 24.669 1,1 0,9 829 Løkken-Vrå 20.788 1,1 0,9 831 Nibe 17.937 1,0 0,9 833 Nørager 12.093 1,0 1,0 835 Pandrup 24.934 1,0 0,8 837 Sejlflod 20.971 1,1 0,9 839 Sindal 21.379 1,1 1,0 841 Skagen 30.037 1,0 0,8 843 Skørping 21.287 0,9 0,8 845 Støvring 27.999 0,9 0,8 847 Sæby 40.340 1,0 0,9 849 Åbybro 24.926 0,9 0,8 851 Ålborg 372.041 0,9 0,8 861 Års 30.109 1,0 0,9 13.321.533 1,0 0,7 Spørgsmål 3:
 I forlængelse af den besvarelse som indenrigs- og  

 sundhedsministeren har givet på L 71 - spm. 8 (folketingsåret 2004-05, 2.  

 samling), bedes ministeren komme med en opgørelse om fordeling af  

 sundhedsudgifter på de nye 98 kommuner.
 Svar:
 Spørgsmålet har været forelagt Indenrigs- og  

 Sundhedsministeriet, hvis svar jeg i det hele kan henholde mig til.  

 Indenrigs-  

 og Sundhedsministeriet har svaret følgende:
I tabellen nedenfor er vist en opgørelse af de skønnede  

 kommunale sundhedsudgifter efter kommunalreformen.
Udgifterne består af  

 grundbidrag og aktivitetsafhængigt bidrag samt udgifter forbundet med  

 varetagelsen af nye opgaver på sundhedsområdet.
Denne opgørelse svarer til  

 det,  

 der har indgået som forudsætning for beregningerne i forbindelse med aftalen  

 af  

 27. februar 2006 om en kommunal finansieringsreform.
Tabel 1. Skønnede  

 kommunale merudgifter på sundhedsområdet. 2005 niveau Mio. kr.
