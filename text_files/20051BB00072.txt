Fremsat den 3. februar 2006 af Kamal Qureshi (SF),  

 Anne Baastrup (SF) og Ole Sohn (SF) Forslag til folketingsbeslutning om  

 alles ret til røgfri luft Folketinget opfordrer regeringen til at fremsætte lovforslag,  

 der med virkning fra den 1. maj 2007   

 	  

 sikrer alle røgfri  

 luft på samtlige indendørs arbejdspladser og i alle indendørs offentlige rum   

 	  

 sikrer rygere, der  

 ønsker at holde op med at ryge, ret til gratis rygeafvænningstilbud.
Bemærkninger til forslaget Forslagets indhold Beslutningsforslaget opfordrer regeringen til at fremsætte  

 lovforslag, der sikrer, at der med virkning fra den 1. maj 2007 indføres  

 rygeforbud indendørs på alle arbejdspladser og i alle indendørs offentlige  

 rum.
For at et forbud mod rygning indendørs på alle arbejdspladser og  

 i alle offentlige rum skal være meningsfyldt, skal der laves en klar og  

 simpel  

 lovgivning på området, som de enkelte arbejdspladser nemt kan anvende.
Fakta  

 er, at simple regler, der ikke kan misforstås eller gradbøjes, i højere grad  

 overholdes.
 For bedst muligt at kunne sikre røgfri luft til alle skal  

 regeringen sikre, at der afsættes økonomiske ressourcer og udpeges ansvarlige  

 personer på lokalt og nationalt plan, der kan stå for bl.a. opstarts- og  

 evalueringsplaner.
Endvidere bør de rygere, der ønsker at stoppe med at ryge,  

 sikres ret til alsidige og gratis rygeafvænningstilbud, således at alle  

 borgere  

 får lige muligheder og betingelser for at holde op med at ryge.
Regeringen må  

 derfor også sikre, at de nødvendige ressourcer afsættes til sådanne  

 afvænningstilbud  

 og til målrettede kampagner om nødvendigheden af at sikre mod passiv rygning.
Baggrund Der er desværre alt for mange sørgelige eksempler på, at  

 mennesker rammes hårdt af den passive rygnings skadevirkninger   

 eksempler, der  

 vel at mærke kan undgås.
 Det faktum, at der alene i Danmark hvert år dør mindst 195  

 mennesker som følge af passiv rygning,  

 burde være nok til omgående at indføre et forbud mod rygning.
 Passiv rygning er også årsag til mere end 2.8001)  

 sygehusindlæggelser i Danmark  

 hvert år.
 Ud over disse sørgelige konsekvenser af passiv  

 rygning dør der i Danmark hver måned 1.000 mennesker af rygning.
Den passive rygning er årsag til mange følgesygdomme for både  

 ikkerygere og rygere.
Det koster livskvalitet, velfærd og sygehuspladser.
Et forbud er det eneste, der giver mening, med de oplysninger,  

 man i dag har om, hvor sundhedsskadelig passiv rygning er.
Dertil kommer, at  

 flere undersøgelser har vist, at hverken ventilation eller rygerum har  

 tilstrækkelig effekt.
Det er ganske enkelt ikke muligt at isolere eller  

 ventilere på en sådan måde, at man undgår de farlige stoffer.  

 Derudover vil rengøringspersonalet  

 være meget udsat.
 Med hensyn til overvejelser om, hvordan et rygeforbud på  

 arbejdspladser og i offentlige rum vil blive modtaget i befolkningen, kan der  

 henvises til, at en meningsmåling fra december (repræsentativt udsnit på 4620  

 danskere) viste at 53,7 pct. af danskerne går ind for et generelt forbud mod  

 tobaksrygning  

 inden døre på arbejdspladser, mens 5 pct. svarer ved ikke og 41,4 pct. er  

 imod.
Desuden viser erfaringerne fra Irland, at befolkningen har  

 modtaget det irske forbud mod rygning på arbejdspladser overraskende  

 positivt. 67  

 pct. støttede loven før indførelsen i 2004. I marts 2005 mente 93 pct., at  

 loven er en god ide, 96 pct., at den er en succes og 98 pct., at den har ført  

 til sundere arbejdspladser.3) Konklusionen er, at der er absolut ingen god undskyldning for  

 ikke at sikre alle en ret til røgfri luft.
 Som lovgiver har man en pligt til at sikre borgerne mod  

 sundhedsfarer, som man er bevidst om, og som man relativt simpelt kan undgå.  

 Det handler ikke om en jagt på rygerne, men om livskvalitet og menneskeliv.
Der er en stor samfundsøkonomisk gevinst ved et forbud.
Og jo  

 flere penge der kan spares på dette område, desto flere er der til at kunne  

 bruges på andre værdigt trængende områder.
Danmark vil få meget sundhed for  

 pengene ved et sådant forbud! Skriftlig fremsættelse Kamal Qureshi  

  

 (SF):
 Som ordfører for forslagsstillerne tillader jeg mig herved at  

 fremsætte:
Forslag til folketingsbeslutning  

 om alles ret til røgfri luft (Beslutningsforslag nr.
B 72).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
