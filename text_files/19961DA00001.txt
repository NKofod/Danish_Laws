Nr BTB 1 Betænkning over Forslag til folketingsbeslutning om brug af elektronisk  

 stemmeafgivning i forbindelse med valg og folkeafstemninger   

 Nr B 1 1996-97, 1. samling Afgivet af Kommunaludvalget Afgivet: 19970415 Udvalget har behandlet beslutningsforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis og Det Radikale Venstres  

 medlemmer af udvalget) beslutningsforslaget til forkastelse.
Et mindretal inden for flertallet (Socialistisk Folkepartis medlemmer af  

 udvalget) mener ikke, at tiden er inde til at indføre en generel lovhjemmel  

 til elektronisk afstemning i forbindelse med folketingsvalg, amts- og  

 kommunevalg eller folkeafstemninger.
Men da vi lever i en tid, hvor der  

 næsten dag for dag sker en enorm udvikling inden for informationsteknologien,  

 bør Indenrigsministeriet være åben over for enkelte lokale forsøg med  

 elektronisk stemmeafgivning i mindre kommuner eller lokalområder, således at  

 man dels kan få afprøvet den ny teknologi og dels se, hvorledes borgerne ser  

 på nye og anderledes afstemningsmetoder.
 Et mindretal (Dansk Folkepartis medlem af udvalget) indstiller  

 beslutningsforslaget til vedtagelse uændret.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Dorit Myltoft (RV)  

 Dorte Bennedsen (S) Villy Søvndal (SF) Else Winther Andersen (V) Helge Sander  

 (V) Mariann Fischer Boel (V) Jens Vibjerg (V) Pia Christmas-Møller (KF)  

 Torben Rechendorff (KF) Jens Jørgensen (KF) Poul Nødgaard (DF) nfmd.
 Fremskridtspartiet, Enhedslisten og Centrum-Demokraterne havde ikke  

 medlemmer i udvalget.
