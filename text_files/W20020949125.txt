Kendelse fra Pressenævnet i sag nr.  

 95/2002 [En advokat   K] har klaget til Pressenævnet over  

 Helsingør Dagblads offentliggørelse af Pressenævnets  

 kendelse i sag nr. 42/2002 den 28. september 2002, idet han mener, at  

 offentliggørelsen er i strid med medieansvarslovens § 49, 2. pkt.  

 Herudover mener klager, at bladet har handlet i strid med god presseskik.
 Den 28. september 2002 bragte Helsingør Dagblad  

 følgende resumé, som bladet ved nævnets kendelse af 25.  

 september 2002 var blevet pålagt at offentliggøre:
 "Kendelse fra Pressenævnet:
I perioden 16. marts til 11. april 2002 bragte  

 Helsingør Dagblad en artikelserie omkring forløbet af en  

 indbudt licitation i forbindelse med byfornyelse af en konkret ejendom i  

 Helsingør.
I artikelserien omtaltes blandt andet advokat [K]s rolle i  

 forbindelse med saneringssagen, ligesom klagers hverv som advokat for  

 kommunen og byens borgmester blev beskrevet.
I artikelserien indgik endvidere  

 en omtale af advokat [K]s rolle i forbindelse med salget af en  

 lokalradiostation.
Endelig bragte bladet den 18. maj 2002 en artikel om  

 advokat [K]s deltagelse i en voldgiftssag som advokat for kommunen.
I  

 artiklen udtrykte et byrådsmedlem for SF tvivl om, hvorvidt advokaten  

 var i stand til fagligt at varetage kommunens interesser i  

 voldgiftssagen.
 Advokat [K] har klaget til Pressenævnet, idet han  

 finder, at god presseskik er tilsidesat.
Pressenævnet bemærker indledningsvis, at  

 forholdene omkring byfornyelsessager, herunder hvorvidt der sker misbrug af  

 offentlige midler, har stor samfundsmæssig interesse.
De involverede  

 parter må i den forbindelse tåle at få deres roller kritisk  

 belyst af medierne.
Nævnet finder for så vidt angår artiklen  

 den 27. marts 2002 med overskriften "Kommunens advokat og  

  Tærsbøls  Aps-formand styrer saneringsfirmaer", at der  

 ikke i artiklens oplysninger er belæg for artiklens overskrift, og  

 nævnet udtaler i den anledning sin kritik.
Nævnet finder  

 endvidere, at kritikken af klager burde være forelagt klager selv inden  

 offentliggørelsen med henblik på en kommentar.
Ved at undlade  

 dette har bladet handlet i strid med god presseskik, og nævnet udtaler  

 også på dette punkt sin kritik.
Til bladets anførsel om,  

 at det ikke har været muligt at få fat i klager for en kommentar,  

 bemærker nævnet, at oplysningerne ikke havde en sådan  

 aktualitetsværdi, at bladet ikke havde kunne  afvente klagers  

 bemærkninger inden for en rimelig tidsramme.
Hvad angår forsiden og artiklen den 5. april 2002  

 med overskriften "Advokat for sælger, medejer og advokat for  

 køber" finder nævnet, at beskyldningerne mod klager for  

 sammenblanding af interesser er af en sådan karakter, at bladet burde  

 have forelagt dem for ham inden offentliggørelsen.
Ved at undlade  

 dette har bladet handlet i strid med god presseskik, og nævnet udtaler  

 tillige sin kritik på dette punkt.
Nævnet bemærker  

 ligeledes her, at oplysningerne ikke havde en sådan  

 aktualitetsværdi, at bladet ikke havde kunne afvente klagers  

 bemærkninger inden for en rimelig tidsramme.
 Nævnet finder samtidig, at bladet med kendskab til  

 de verserende konflikter mellem  Michael  Eibye og klager burde have udvist  

 større kritik over for  Michael  Eibye som kilde   og i den  

 forbindelse som mindstemål have forelagt klager  Eibyes oplysninger.  

 Nævnet finder, at bladet også på dette punkt har handlet i  

 strid med god presseskik og udtaler sin kritik.
 Nævnet finder, at bladet ikke herudover har handlet  

 i strid med god presseskik i forbindelse med artikelserien.
 København, den 25. september 2002.
Jørgen Nørgaard, Aage Lundgaard, Tage  

 Clausen og Ole Askvig." Herudover bragte bladet samme dag   udover en leder om  

 sagen på side 2   nævnets kendelse i sin fulde ordlyd samt en  

 artikel om sagen på samme side som resumeet af nævnets kendelse.  

 I artiklen med overskriften "Pressenævnet om de involverede i  

 byfornyelsen: "De må tåle at få deres roller  

 belyst"" hed det i en mindre overskrift:
"Helsingør Dagblad får kritik af fodfejl  

 i behandlingen af advokat [K], men nogen "hetz", der krænker  

 privatlivets fred, mener nævnet ikke, at der har været tale  

 om." I artiklen hed det:
 "HELSINGØR: To omfattende klageskrifter  

 til Pressenævnet fra advokat [K] med stribevis af klager over  

 Helsingør Dagblad for at have ført kampagne mod ham og hans  

 virksomhed gav kun advokaten medhold i fire tilfælde, som må  

 falde ind under betegnelsen journalistiske fodfejl.
Pressenævnet konstaterer i en kendelse, som bringes  

 i dagens avis, at Helsingør Dagblad i den lange artikelserie om  

 byfornyelsen i Helsingør i tre tilfælde burde have forelagt  

 omtalen af advokat [K]s rolle for ham og dermed har gjort sig skyldig i brud  

 på god presseskik.
Samtidig finder nævnet i ét  

 tilfælde, at der ikke er dækning for en artikels indhold i  

 overskriften.
Men nævnet slår i en ledsagende udtalelse fast, at  

 de fremlagte artikler i sagen "alene omhandler klagers virke som  

 advokat", og at Helsingør Dagblad således ikke har bragt  

 oplysninger om [K], som kan krænke privatlivets fred.
 Advokat [K] havde ellers i sin meget omfattende klage til  

 Pressenævnet over Helsingør Dagblad hævdet, at der var  

 tale om en hetz mod ham, og at "hetzen føres på et ukorrekt  

 grundlag og på en måde, der tilsidesætter de presseetiske  

 regler, og som alene kan have til formål at skade ham og den  

 advokatvirksomhed, han driver".
Helsingør Dagblad har i sit svar afvist, at der var  

 tale om en hetz, og at vi skulle have haft til forsæt at skade hans  

 personlige anseelse.
Det har ikke været [K]s personlige adfærd,  

 men hans offentlige/erhvervsmæssige adfærd, der har været  

 genstand for undersøgelse.
Hans navn blev først interessant for  

 sagen, efterhånden som bladets research skred frem.
Samtidig holdt vi  

 os i vores svar til Pressenævnet til, at der har været tale om  

 "en for offentligheden helt relevant sag".
"Stor samfundsmæssig interesse" Det samme mener Pressenævnet.
I såvel den  

 ledsagende udtalelse som i selve kendelsen fastslås det, at  

 "forholdene omkring byfornyelsessager, herunder hvorvidt der sker  

 misbrug af offentlige midler, har stor samfundsmæssig interesse, og at  

 de involverede parter i den forbindelse må tåle at få deres  

 roller kritisk belyst af medierne".
 Pressenævnet har i sagen haft omkring 20 artikler  

 fra Helsingør Dagblad og lige så mange A4-sider med klager fra  

 at læse igennem, idet det dog kun er nogle af artiklerne, der er  

 indgået i selve sagen.
 I denne store sag er der så sket nogle fodfejl, som  

 Pressenævnet påpeger, og som vi derfor tager til efterretning  

 (læs lederen side 2). Hvad angår artiklen om Radio The Wave havde  

 vi faktisk allerede i vores svar til Pressenævnet indrømmet, at  

 det kunne tolkes som en forsømmelse, at vi ikke havde forelagt [K]  

  Michael  Eibyes påstande.
Det fremgår i øvrigt, at vi allerede ved  

 artikelseriens start forsøgte at indhente en kommentar fra [K], men vi  

 må altså konstatere, at dette efter Pressenævnets vurdering  

 ikke er forsøgt tilstrækkeligt ihærdigt under sagens  

 forløb.
Det har spillet en afgørende rolle for  

 Pressenævnet, at artiklerne ikke havde en sådan aktualitet, at de  

 ikke kunne vente på at komme i avisen, til [K] var blevet  

 hørt.
 At Pressenævnet ikke mener, at en af overskrifterne  

 har dækning i indholdet, tager vi til efterretning.
 Læs i øvrigt dagens leder.
bec." Klageren har anført, at offentliggørelsen af  

 Pressenævnets kendelse af 25. september 2002 i sag nr. 42/2002 er i  

 strid med medieansvarslovens § 49, 2. pkt., idet offentliggørelsen  

 ikke er sket uden kommenterende tilføjelser.
Artiklen og  

 overskrifterne fastslår således, at bladet har begået  

 " fodfejl ", og at de påklagede forhold falder ind under  

 " betegnelsen journalistiske fodfejl". Dette må betragtes som  

 værende en kommentar til kendelsen, hvori man forsøger at  

 nedtone det faktum, at man har begået brud på reglerne om god  

 presseskik og dermed lovgivningen.
Artiklen er bragt i umiddelbar tilknytning  

 til kendelsen og fremstår dermed som bladets kommentar til  

 afgørelsen, hvor klager ikke har nogen mulighed for at kommentere  

 denne.
 Klageren har samtidig under henvisning til nævnets  

 årsberetning 1999, side 10-11, og sag nr. 39/1999 og 111/1999, anmodet  

 om nævnets stillingtagen til, hvorvidt de ledsagende kommentarer til  

 kendelsen som indeholdt i artiklen og lederen er i overensstemmelse med loven  

 og de vejledende regler for god presseskik.
 Klageren har anmodet nævnet om at  

 pålægge bladet at offentliggøre kendelsen om  

 offentliggørelse og samtidig offentliggøre kendelsen af 25.  

 september 2002 på ny uden ledsagende kommentarer.
Bladet har oplyst, at man har ønsket at  

 følge reglerne, og hvis man har brudt dem, er det ikke sket med  

 forsæt.
Bladet har overvejet, hvorledes nævnets krav om  

 offentliggørelse   og reglerne i øvrigt   skulle fortolkes og  

 kom frem til, at det vel ikke kunne være rigtigt, at bladet var  

 afskåret fra enhver journalistisk behandling og meningstilkendegivelse  

 i forbindelse med kendelsen.
Under alle omstændigheder stod det klart,  

 at det ville give et misvisende billede af pressenævnssagen, hvis  

 kendelsen om fire overtrædelser af reglerne for god presseskik stod  

 helt alene.
Nævnet havde jo afvist den helt overordnede påstand  

 om, at bladet alene skulle have haft til formål med sin artikelserie at  

 skade klager og hans virksomhed.
De fire punkter, hvor Pressenævnet  

 udtaler sin kritik, burde ud fra en rimelighedsbetragtning ses på  

 baggrund af omfanget af den samlede klage.
Det er i øvrigt på baggrund af en samtale med  

 en førende pressejurist ved Danmarks Journalisthøjskole bladets  

 opfattelse, at bladet har lov til at give sin mening til kende, blot det ikke  

 er en tilføjelse til kendelsen.
Bladet har i den forbindelse henvist  

 til hjemmesiden om mediejura.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
Efter medieansvarslovens § 49 kan Pressenævnet  

 pålægge redaktøren for det indklagede massemedie snarest  

 muligt at offentliggøre en kendelse i et af nævnet nærmere  

 fastlagt omfang.
En sådan offentliggørelse skal ske uden  

 kommenterende tilføjelser og på en så fremtrædende  

 måde, som det med rimelighed kan forlanges.
 Bladet har på samme side som nævnets kendelse  

 bragt en artikel med kommentarer til nævnets kendelse.  

 Pressenævnet finder, at bladet herved har handlet i strid med  

 medieansvarslovens § 49, 2. pkt., og udtaler i den anledning sin kritik.  

 Nævnet pålægger samtidig bladet at foretage en ny  

 offentliggørelse af nævnets kendelse i sag nr. 42/2002 uden  

 kommentarer.
 Nævnet finder ikke, at lederen og artiklen har et  

 sådant indhold, at bladet ved offentliggørelsen har tilsidesat  

 god presseskik.
 I medfør af medieansvarslovens § 49  

 pålægges det herefter den ansvarshavende redaktør af  

 Helsingør Dagblad at offentliggøre følgende:
 "Kendelse fra Pressenævnet:
Pressenævnet afsagde den 25. september 2002 kendelse  

 i sag nr. 42/2002, advokat [K] mod Helsingør Dagblad, og pålagde  

 i den forbindelse i medfør af medieansvarslovens § 49 den  

 ansvarshavende redaktør af Helsingør Dagblad at  

 offentliggøre et nærmere anført resumé af  

 nævnets kendelse.
Den 28. september 2002 bragte bladet resumeet af  

 nævnets kendelse og desuden på samme side nævnets kendelse  

 i sin fulde ordlyd samt en artikel om sagen.
 Advokat [K] har efterfølgende klaget til  

 Pressenævnet, idet han finder, at nævnets kendelse er  

 offentliggjort i strid med medieansvarslovens § 49, 2. pkt., og at god  

 presseskik er tilsidesat.
 Pressenævnet udtaler:
Efter medieansvarslovens § 49 kan Pressenævnet  

 pålægge redaktøren for det indklagede massemedie snarest  

 muligt at offentliggøre en kendelse i et af nævnet nærmere  

 fastlagt omfang.
En sådan offentliggørelse skal ske uden  

 kommenterende tilføjelser og på en så fremtrædende  

 måde, som det med rimelighed kan forlanges.
 Bladet har på samme side som nævnets kendelse  

 bragt en artikel med kommentarer til nævnets kendelse.  

 Pressenævnet finder, at bladet herved har handlet i strid med  

 medieansvarslovens § 49, 2. pkt., og udtaler i den anledning sin kritik.  

 Nævnet pålægger samtidig bladet at foretage en ny  

 offentliggørelse af nævnets kendelse i sag nr. 42/2002 uden  

 kommentarer.
 København, den 23. oktober 2002.
Niels Grubbe, Finn Rowold, Kaare R.
Skou og Kirsten  

 Dyregaard." Afsagt den 23. oktober 2002.
