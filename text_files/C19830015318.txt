 I forbindelse med oprettelsen af Industriministeriets  

 Formidlingsorganisation fastsættes følgende:
§ 1.  Formidlingsrådet varetager den overordnede  

 tilrettelæggelse af arbejdet i den af Industriministeriet oprettede  

 organisation til formidling af samarbejde mellem erhvervslivet og den  

 offentlige sektor.
Rådet opstiller principielle retningslinier for arbejdets  

 udførelse og overvåger, at Formidlingssekretariatet gennemfører det daglige  

 formidlingsarbejde på en hensigtsmæssig måde.
Rådet kan i særlige tilfælde  

 medvirke ved konkrete formidlingssagers gennemførelse.
§ 2.  Rådet består af en formand og 8 andre medlemmer,  

 der alle udnævnes af industriministeren.
Der udpeges en repræsentant for  

 Direktoratet for Statens Indkøb og en repræsentant for Industriministeriet.  

 Et medlem udpeges efter indstilling fra de kommunale organisationer i samråd  

 med Københavns og Frederiksberg kommuner.
Desuden udpeges 5 medlemmer med  

 tilknytning til de interesserede erhverv; heraf indstiller  

 Arbejderbevægelsens Erhvervsråd, Entreprenørforeningen, Håndværksrådet og  

 Industrirådet hver et medlem.
Rådet vælger selv en næstformand blandt sine  

 medlemmer.
Stk. 2.  Rådets medlemmer udnævnes for perioder på 3 år  

 og kan genudnævnes.
De første genudnævnelser tilrettelægges dog således, at  

 en trediedel af Rådets medlemmer derefter afgår hvert år.
Udtræder et medlem  

 af Rådet inden udløbet af funktionsperioden, udnævnes et nyt medlem for  

 resten af denne periode.
Ingen, som er fyldt 70 år, kan udnævnes eller  

 genudnævnes.
Stk. 3.  Efter indstilling fra hver af de i stk. 1,  

 nævnte indstillingsberettigede organisationer og myndigheder udnævner  

 Industriministeriet en suppleant for hvert af de medlemmer, som repræsenterer  

 disse organisationer og myndigheder.
Suppleanten deltager i Rådets møder i  

 tilfælde af det ordinære medlems forfald.
Han modtager det til samtlige møder  

 udsendte materiale.
§ 3.  Rådet afholder møde på de af Rådet vedtagne  

 faste mødedage, og i øvrigt så ofte formanden finder anledning dertil.  

 Indkaldelse med angivelse af dagsorden for mødet skal ske med et varsel på  

 mindst 5 hverdage.
Møde afholdes endvidere, såfremt der med mindst 14 dages  

 varsel fremsættes begæring herom af 3 medlemmer.
 Stk. 2.  Såfremt sager, der skal behandles af Rådet,  

 ikke er anført på den udsendte dagsorden, eller nødvendigt skriftligt  

 materiale til en sags behandling ikke er udsendt til medlemmerne senest 3  

 hverdage før det pågældende møde, kan behandling kun finde sted, såfremt  

 samtlige i mødet deltagende medlemmer samtykker heri.
Stk. 3.  Der føres en af Rådet godkendt protokol over  

 Rådets forhandlinger.
Protokollen underskrives af formanden eller i dennes  

 forfald af næstformanden.
§ 4.  Rådet er beslutningsdygtigt, når mindst 5  

 medlemmer er til stede.
Beslutning træffes ved almindelig stemmeflerhed.  

 Hvert medlem har en stemme.
I tilfælde, hvor stemmerne står lige, er  

 formandens stemme afgørende.
Når forholdene taler derfor, kan formanden  

 bestemme, at en sag behandles ved skriftlig procedure.
 Stk. 2.  Rådets beslutninger forelægges  

 industriministeren til afgørelse, såfremt et medlem fremsætter ønske derom.  

 Ved forelæggelsen skal der redegøres for såvel flertallets som for et  

 eventuelt mindretals stilling til den forelagte sag.
§ 5.  Er et medlem økonomisk interesseret i eller  

 knyttet til en institution eller en virksomhed m.v., hvis forhold berøres af  

 en sag, der er til behandling, skal han, inden sagens behandling påbegyndes,  

 over for Rådet enten meddele, at han ikke kan deltage i sagens behandling,  

 eller efter omstændighederne redegøre for arten og omfanget af sin interesse  

 i eller tilknytning til vedkommende institution eller virksomhed m.v.
I denne  

 forbindelse er ethvert medlem pligtigt at besvare de spørgsmål, som stilles  

 ham af Rådet.
Stk. 2.  Rådet afgør endeligt, i hvilket omfang  

 vedkommende medlem kan deltage i sagens behandling.
I afgørelsen af disse  

 spørgsmål deltager det pågældende medlem ikke.
§ 6.  Rådet kan indkalde særligt sagkyndige til  

 deltagelse i Rådets møder, ligesom Rådet kan nedsætte udvalg og  

 arbejdsgrupper til at varetage særlige opgaver inden for Rådets  

 arbejdsområde.
I sådanne udvalg og arbejdsgrupper kan andre end Rådets  

 medlemmer indtræde.
 § 7.  De sekretariatsmæssige opgaver for Rådet og  

 udførelsen af Rådets beslutninger varetages af det i Teknologistyrelsen  

 oprettede Formidlingssekretariat, som i øvrigt varetager det daglige  

 formidlingsarbejde efter de af Industriministeriet fastlagte principper og de  

 af Rådet nærmere udformede retningslinier, jfr. § 1.
 § 8.  Rådets medlemmer og andre personer, som  

 inddrages i Rådets virksomhed, er forpligtet til over for alle uvedkommende  

 at hemmeligholde, hvad de gennem denne virksomhed bliver vidende om, såfremt  

 en viderebringelse af den pågældende viden kan skade erhvervsvirksomheders  

 eller enkeltpersoners erhvervsmæssige eller økonomiske interesser eller det  

 offentliges interesser iøvrigt.
 § 9.  Denne forretningsorden træder i stedet for  

 Forretningsorden for Formidlingsrådet af 8. oktober 1980.
