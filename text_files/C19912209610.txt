Cirkulæreskrivelse om meddelelse om  

 udbetaling af dagpenge for søgnehelligdage Kommentarer m.v.:
Der kan ikke udbetales dagpenge for søgnehelligdage under kurser,  

 der berettiger til godtgørelse efter lov om arbejdsmarkedsuddannelser,  

 hvis kurset strækker sig på begge sider af  

 søgnehelligdagene.
Dette uanset bestemmelsen i direktoratets  

 bekendtgørelse om supplerende dagpenge § 18, stk. 1 og 4, hvoraf det  

 fremgår, at kursusvirksomheden i relation til udbetaling af supplerende  

 dagpenge for søgnehelligdage betragtes som ledighed.
 Meddelelse om afgørelsen:
 Direktoratet traf afgørelse om, at der ikke kunne udbetales  

 dagpenge for søgnehelligdage i forbindelse med deltagelse i et  

 kursusforløb, der berettigede til godtgørelse efter lov om  

 arbejdsmarkedsuddannelser og som strakte sig på begge sider af  

 søgnehelligdagene.
 Direktoratet henviste i afgørelsen til, at uanset der ikke, jf.  

 gældende regler herom blev udbetalt kursusgodtgørelse for  

 søgnehelligdagene, kunne der ikke udbetales dagpenge, idet kurset som  

 sådan berettigede til godtgørelse efter lov om  

 arbejdsmarkedsuddannelser.
 Ankenævnet tiltrådte direktoratets afgørelse med den  

 givne begrundelse.
