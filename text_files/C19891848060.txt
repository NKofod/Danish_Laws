Indledning: Orientering Spanien - Portugal Forsendelsesordningen EF-Efta  

 Forenkling af toldformaliteterne Godkendt afsender Godkendt modtager Generelt: Indledning Fællesskabsvarer Anvendelse Blanketter Angivelse af  

 toldmæssig status i forsendelsesangivelsen Korrigerende dokumenter  

 Definitioner Kompetente toldsteder Forsendelsesangivelsen: Almindelige bestemmelser Ladelister Samlesendinger  

 til Schweiz og Østrig Udfyldning af blanketter Udfyldning af de enkelte  

 rubrikker Proceduren for ekstern fællesskabsforsendelse: Afgangstoldsted  

 Sikkerhedsstillelse Kontrol af varerne Udpassagested Grænseovergangssted  

 Bestemmelsestoldsted Omladning af gods Ændret  

 grænseovergangssted/bestemmelsestoldsted Flere afgangstoldsteder/  

 bestemmelsestoldsteder Proceduren for intern fællesskabsforsendelse: Afgangstoldsted Artikel  

 41-proceduren Sikkerhed Særlige udførselsrestriktioner Skibe: Almindelige bestemmelser Udgående ekspeditioner Indgående  

 ekspeditioner Fly: Almindelige bestemmelser Udgående ekspeditioner Indgående  

 ekspeditioner Lastbiler: Almindelige bestemmelser Afgangstoldsted Udpassagetoldsted  

 Indpassagetoldsted Bestemmelsestoldsted Jernbane samt transport i store containere: Almindelige bestemmelser  

 Vareafsender - hovedforpligtet Jernbanerne - hovedforpligtet  

 Forsendelsesangivelser Fragtbreve/ekspresgodssedler TR-overleveringsbevis  

 Udgående ekspeditioner Forsendelser der skal frembydes for toldvæsenet  

 Indgående ekspeditioner Transit Ændring af bestemmelsessted Bortkomne  

 dokumenter Posttrafik: Almindelige bestemmelser Indgående ekspeditioner Udgående  

 ekspeditioner T 2 L-dokumenter: Almindelige bestemmelser Udfyldning Anvendelse af  

 ladelister Udgående procedure Efterfølgende udstedelse Indgående procedure  

 Forenkling af formaliteterne T 2 M-dokumenter: Almindelige bestemmelser Kontroleksemplar T 5: Anvendelsesområde Udfyldning Afvikling Særlige  

 regler for landbrugsvarer Ankomstbevis Rød etikette Bilag: 1 EF's retsakter 2 T 2-angivelse 3 T 2-bis angivelse 4 Ladeliste 5  

 Kontroleksemplar T 5 6 T 2 M-dokument 7 Liste over varer, der kræver forhøjet  

 sikkerhedsstillelse 8 Fortegnelse over distriktstoldkamrenes adresser mv 9  

 Landefortegnelse Indledning Denne vejledning om »Forsendelse« er en af tre vejledninger, som  

 toldvæsenet har udarbejdet i anledning af, at EF's enhedsdokument fra 1  

 januar 1988 afløste de vigtigste tolddokumenter ved udførsel, indførsel og  

 forsendelse af varer.
 De to andre vejledninger omhandler »Fortoldning« og  

 »Udførsel«.
EF's enhedsdokument skal ikke alene anvendes af EF-landene, men også af  

 Efta-landene.
Altså samme dokument i 18 europæiske lande.
 Med enhedsdokumentet er det blevet muligt at samle næsten alle oplysninger  

 til toldvæsenet i en blanket, der kan følge varen fra en afsender i et EF-  

 eller Efta-land frem til en varemodtager i et andet EF- eller Efta-land.
Generelt om enhedsdokumentet kan det nævnes, at der er tale om et 8-sidet  

 blanketsæt.
Dokumentet kan dog trykkes og anvendes i sæt, der passer til den  

 enkelte vareførelselssituation.
 Sættet med otte eksemplarer kan for eksempel anvendes ved udførelse fra et  

 EF-land af varer, der under ordningen for intern fællesskabsforsendelse  

 forsendes til et andet EF-land, hvor varerne så toldbehandles.
 Ved forsendelse af varer skal der som et minimum altid afgives eksemplar  

 1, 4, 5 og 7.
 Med enkelte undtagelser skal dokumentet af brugeren udfyldes med talkoder.  

 Visse felter skal udfyldes efter EF regler, andre felter kan kræves udfyldt  

 efter nationale regler, mens nogle felter er til brugerens fri disposition.
 Indførelsen af enhedsdokumentet udelukker ikke anvendelse af forenklede  

 procedurer.
 Vejledning er baseret på toldloven og toldbehandlingsbekendtgørelsen samt  

 de EF regler, der er optrykt i et af vejledningens bilag.
De bedes være opmærksom på, at vejledningen retter sig mod almindeligt  

 forekommende ekspeditioner.
Hvis De ønsker yderligere oplysninger, kan De  

 henvende Dem til toldvæsenet, det vil sige det distriktstoldkammer, i hvis  

 distrikt Deres virksomhed ligger.
 Det er toldvæsenets håb, at vejledningen kan være en hjælp i den  

 omfattende dokumentreform, der sker på toldområdet ved årsskiftet.
Spanien - Portugal Den 1 januar 1986 tiltrådte Spanien og Portugal De Europæiske  

 Fællesskaber, hvilket medførte en række overgangsforanstaltninger med hensyn  

 til forsendelsesordningen, idet der indførtes yderligere to angivelser til  

 intern fællesskabsforsendelse, nemlig »T 2 ES« og »T 2  

 PT« (»T 2 L ES« og »T 2 L PT«).
Direktoratet for Toldvæsenet udsendte i marts 1986 en vejledning om  

 ændringerne.
Denne vejledning vil fortsat være gældende efter 1 januar 1988,  

 hvor den skal anvendes på tilsvarende måde i forbindelse med ibrugtagningen  

 af enhedsdokumentet.
Forsendelsesordningen EF - EFTA Der er indgået en konvention mellem De Europæiske Fællesskaber og samtlige  

 Efta-lande (Finland, Island, Norge, Schweiz, Sverige og Østrig) om lettelser  

 i samhandelen mellem Fællesskabet og Efta-landene og mellem Efta-landene  

 selv, idet der fra 1 januar 1988 blev indført en fælles  

 forsendelsesprocedure.
Formålet med den nye procedure var at udvide  

 anvendelsesområdet af den eksisterende fællesskabsforsendelsesprocedure, (som  

 hidtil havde været anvendt af Schweiz og Østrig). Efta-landene har dog ikke  

 accepteret fællesskabsproceduren fuldt ud, men de grundlæggende regler for  

 den nye ordning, benævnt »fælles forsendelsesprocedure« er de samme  

 som i fællesskabsforsendelsesproceduren.
Således er reglerne om sondring  

 mellem intern/ekstern procedure, bilaterale/multilaterale aftaler om  

 lettelser, forsegling, administrativ bistand mv overtaget direkte, hvorimod  

 en række tekniske spørgsmål er behandlet i tillæg til konventionen.
 Det er således udtrykkeligt fastsat i konventionen, at Efta-landenes  

 rettigheder og forpligtelser med forsendelsesprocedurerne er de samme som  

 Fællesskabets og dets medlemsstaters.
 Det er således et princip, at varer, som transporteres i henhold til  

 fælles forsendelse, anses for at være henført under proceduren for  

 fællesskabsforsendelse ved transport indenfor Fællesskabet.
 Konventionen fastsætter endvidere, at udfærdigede dokumenter og trufne  

 identifikationsforanstaltninger fra et land har samme retsvirkning som  

 tilsvarende dokumen~ ter/identifikationsforanstaltninger i de andre lande.
Det skal endelig bemærkes, at den fælles forsendelsesordning er baseret på  

 benyttelsen af enhedsdokumentet, hvilket vil sige at ved forsendelse til og  

 fra Efta-landene udfyldes forsendelsesdokumenterne i overensstemmelse med  

 nærværende vejledning Forenkling af toldformaliteterne Ifølge forordning 1062/87, artikel 63 og 89 samt forordningen om  

 kontroleksemplar T 5, artikel 17 kan toldmyndighederne i en medlemsstat give  

 tilladelse til at en »godkendt afsender« på visse betingelser  

 forsender varer, uden at varerne frembydes for afgangstoldstedet, og uden at  

 der ved dette fremlægges henholdsvis forsendelsesangivelse T 1 eller T 2, T 2  

 L-dokument eller kontroleksemplar T 5.
 Der kan envidere gives tilladelse til, at varerne ikke skal frembydes ved  

 bestemmelsestoldstedet, når de er bestemt til en »godkendt  

 modtager«.
Godkendt afsender For at få tilladelse som godkendt afsender stilles visse krav med hensyn  

 til antal forsendelser, bogføringsprocedurer, sikkerhedsstillelse,  

 afgangstoldsteder, frist for frembydelse, identifikationsforanstaltninger mv.
 Det fastsættes i tilladelsen, at rubrik C »Afgangstoldsted« på  

 forsiden af angivelserne på forhånd skal være forsynet med afgangstoldstedets  

 stempel og underskrift af en tjenestemand ved toldstedet eller være forsynet  

 med et af toldmyndighederne godkendt særligt stempel, der eventuelt forud kan  

 påtrykkes blanketterne.
Den godkendte afsender forsyner angivelsen med oplysning om frist  

 (udløbsdato) for frembydelse ved bestemmelsestoldstedet, trufne  

 identifikationsforanstaltninger samt påtegningen »Forenklet  

 procedure«.
Oplysningerne anføres i rubrikken »Kontrolleret af  

 afgangstoldstedet« (rubrik D).
 Forsendelsesangivelsens eksemplar 1 eller kopien af kontroleksemplar T 5  

 tilstilles straks afgangstoldstedet, medens øvrige eksemplarer ledsager  

 varerne som normalt.
For så vidt angår T 2 L-dokumenter er den godkendte afsender forpligtet  

 til at udfærdige en kopi af hvert T 2 L-dokument.
Kopien opbevares i mindst 2  

 år.
Toldvæsenet kan endelig give en godkendt afsender tilladelse til at  

 undlade at underskrive angivelser, når de er forsynet med et forud påtrykt  

 stempel, og udfærdiget ved hjælp af elektroniske eller automatiske  

 databehandlingssystemer.
Denne tilladelse gives på betingelse af, at den  

 godkendte afsender forud har afgivet en skriftlig erklæring til toldvæsenet,  

 om at han hæfter som hovedforpligtet for enhver fællesskabsforsendelse, der  

 foretages på grundlag af et forsendelsesdokument, der er forsynet med det  

 særlige stempel.
 Yderligere detaljer om ordningen for godkendte afsendere fås ved  

 henvendelse til det lokale distriktstoldkammer.
Godkendt modtager Virksomheder kan få  tilladelse til at modtage varer forsendt under  

 EF's forsendelsesordning, uden at frembyde varerne ved indpassagetoldstedet,  

 subsidiært godsregistreringsstedet, og uden at fremlægge  

 forsendelsesangivelse ved indpassagen.
 Tilladelsen kan dog indtil videre ikke anvendes ved indførsel af varer,  

 der forsendes som luftfragt, varer, for hvilke der er særlige  

 indførselsbestemmelser, varer fra Frihavnen og varer, der transporteres under  

 artikel 41-proceduren.
 Tilladelse gives kun til virksomheder, der er tilkoblet toldvæsenets  

 godsregistreringssystem som  on-line bruger, og der skal straks i  

 forbindelse med varernes ankomst foretages godsregistrering af alt godset i  

 toldvæsenets godssystem.
 Efter endt godsregistrering påfører virksomhederne forsendelsesangivelsens  

 eksemplar 4 oplysning om de modsvarende godsregistreringsnumre, hvorefter  

 eksemplar 4 og 5 afleveres dagligt til hjemtoldkamret.
Virksomhederne skal for hver modtaget forsendelsesangivelse udfærdige en  

losningsrapport indeholdende oplysninger vedrørende  

 forsendelsesangivelsens nummer, godsregistreringsnummer og evt  

 uregelmæssigheders art.
Losningsrapporten afleveres til toldkamret sammen med  

 de tilhørende forsendelsesangivelser mv.
 Virksomhederne hæfter som ekspeditør for told og afgifter i henhold til  

 Skatteministeriets bekendtgørelse om toldbehandling og er i øvrigt underlagt  

 de almindelige regnskabsmæsssige forpligtelser over for toldvæsenet.
 Yderligere detaljer om ordningen for godkendte modtagere fås ved  

 henvendelse til det lokale distriktstoldkammer.
Generelt Bestemmelserne om forsendelse af varer inden for Fællesskabet er fastsat i  

 Rådets forordning (EØF) nr 222/77 af 13 december 1976 om  

 fællesskabsforsendelse med senere ændringer.
 Bestemmelserne i denne forordning er uddybet i forordninger og  

 beslutninger fra Kommissionen.
 Ordningen har til formål at lette forsendelsen af varer inden for  

 Fællesskabet og især at forenkle formaliteterne ved overskridelse af  

 grænserne mellem medlemsstaterne.
 Efter ordningen kan varer således forsendes inden for Fællesskabet fra et  

 afgangstoldsted til et bestemmelsestoldsted, uden at der ved overgangen fra  

 en medlemsstat til en anden på ny skal iagttages toldformaliteter.
 Ordningen kan desuden anvendes ved forsendelse til og fra Efta-landene, jf  

 afsnittet herom (Indledning).
 Forsendelsen sker (afhængig af varernes toldmæssige status inden for  

 Fællesskabet) efter følgende to procedurer, nemlig proceduren for ekstern  

 fællesskabsforsendelse og proceduren for intern fællesskabsforsendelse.
 Proceduren for ekstern fællesskabsforsendelse (T 1) omfatter:
- varer, der ikke er fællesskabsvarer, - landbrugsvarer, for hvilke udførselsformaliteterne i forbindelse med  

 ydelse af restitution ved udførsel til tredieland er iagttaget, samt - varer, der i henhold til traktaten om oprettelse af EKSF (Det europæiske  

 Kul- og Stålfællesskab), ikke er genstand for fri omsætning inden for  

 Fællesskabet.
 Proceduren for intern fællesskabsforsendelse (T 2, T 2 ES, T 2 PT)  

 omfatter:
 - fællesskabsvarer med undtagelse af de landbrugsvarer, der er omfattet af  

 proceduren for ekstern fællesskabsforsendelse.
 Endvidere er formålet med ordningen at skabe den nødvendige dokumentation  

 over for bestemmelseslandet for forsendte varers karakter af  

 fællesskabsvarer.
 Denne dokumentation over for bestemmelseslandet skabes enten ved at  

 varerne forsendes efter proceduren for intern fællesskabsforsendelse eller  

 ved fremlæggelse af et særligt dokument (fx et L-dokument).
 Endelig er ordningen grundlaget for de kontrolforanstaltninger, der er  

 fastsat i Fællesskabets retsforskrifter vedrørende kontrol med varers særlige  

 anvendelse eller bestemmelse.
Spanien og Portugal Som følge af Spaniens og Portugals indtræden i EF er der gennemført en  

 række overgangsforanstaltninger.
Disse vil være omfattet under de respektive  

 afsnit.
Fællesskabsvarer Ifølge artikel 9 og 10 i traktaten om oprettelse af Det europæiske  

 økonomiske Fælleskab (Rom-traktaten) betragtes følgende varer som  

 fællesskabsvarer:
 Varernes oprindelse er således ikke afgørende for, om de kan betragtes som  

 fællesskabsvarer.
Anvendelse Ordningen for fællesskabsforsendelse skal anvendes ved forsendelse af  

 varer mellem to steder, der er beliggende inden for Fællesskabet, herunder  

 også for varer, der transiterer Fællesskabet.
Ordningen skal ligeledes  

 anvendes ved forsendelse af varer mellem Fællesskabet og Efta-landene, og  

 mellem Efta-landene indbyrdes.
 Ordningen for fællesskabsforsendelse kan anvendes ved forsendelse af varer  

 til godsregistrering inde i landet »grænseforskydning«.
 Forsendelsesordningen skal ikke anvendes for varer, der forsendes under  

 ledsagelse af TIR-carnet, ATA-carnet, fællesskabscarnet eller  

 NATO-tolddeklaration form 302.
Anvendelse af ATA-carnet udelukker dog ikke, at varerne samtidig kan  

 forsendes efter ordningen for fællesskabsforsendelse.
ATA-carnet fremlægges i  

 så fald først ved toldbehandlingen i bestemmelsesmedlemsstaten.
TIR-transportordningen må som hovedregel ikke anvendes ved forsendelse  

 inden for EF.
Det er dog tilladt, at der i forbindelse med forsendelser til  

 tredielande også sker aflæsning i EF.
 Det er endvidere tilladt at anvende TIR-transportordningen for  

 forsendelser til Grækenland, når forsendelsen transiterer lande, med hvilke  

 der ikke er aftale om anvendelse af Fællesskabets forsendelsesordning.
 Endvidere skal forsendelsesordningen ikke anvendes ved forsendelse af  

 varer med post eller ved forsendelse af varer, der udføres til midlertidigt  

 brug uden ledsagelse af egentlige tolddokumenter, fx personbiler, lastbiler  

 mv.
Blanketter Ved forsendelse af varer efter forsendelsesordningen skal der anvendes  

 følgende standardiserede blanketter mm:
 Enhedsdokumentet, eksemplar 1, 4, 5 og 7 - angivelse til  

 fællesskabsforsendelse.
 Enhedsdokument, supplementsblanket bis - fortsættelsesblad til angivelse  

 til fællesskabsforsendelse.
 Ladeliste - varespecifikation til enhedsdokumentet.
 Enhedsdokumentet, eksemplar 4-forsendelsesdokument, der beviser varers  

 karakter af fællesskabsvarer (T 2 L-dokument).
Blanket T 5 - kontroleksemplar Blanket T 5-bis - fortsættelsesblad til kontroleksemplar Ladeliste T 5 - varespecifikation til kontroleksemplar.
 Blanket T 2 M - dokument (bevis til fællesskabstoldbehandling af fisk mv).
 Gul seddel - angiver at postforsendelsen indeholder varer, der ikke er  

 fællesskabsvarer.
Grænseovergangsattest Ankomstbevis Kautionsattest Sikkerhedsdokument Attest til fritagelse for sikkerhedsstillelse Farvemarkering For at lette ekspeditionsgangen og undgå forvekslinger er det besluttet,  

 at fra 1 juli 1989 skal forsendelsesangivelsens eksemplarer forsynes med en  

 farvemarkering i form af en brudt/ubrudt margen i højre side.
Dette betyder  

 at:
- eksemplar 1, 2, 3 og 5 forsynes i højre kant med en ubrudt margen, som  

 er henholdsvis rød, grøn, gul og blå, - eksemplar 4, 6, 7 og 8 forsynes på højre kant med en brudt margen, som  

 er henholdsvis blå, rød, grøn og gul.
 Ved anvendelse af kombinerede sæt betyder dette at:
 - eksemplar 1/6, 2/7, 3/8 og 4/5 forsynes på højre kant med en ubrudt  

 margen og til højre for denne en brudt margen, der begge er røde, grønne,  

 gule og blå.
Disse margener er ca 3 mm brede.
Den brudte margen skal bestå af  

 kvadrater, hvis side er 3 mm, og som skiftevis er hvide og farvemarkerede.
Angivelse af toldmæssig status i forsendelsesangivelsen Varernes toldmæssige status er afgørende for, under hvilken procedure  

 forsendelsen skal finde sted.
 Der skelnes i den forbindelse mellem fire kategorier, nemlig:
 - T1-varer: Varer, som er omfattet af proceduren for ekstern  

 fællesskabsforsendelse.
 - T2-varer: Varer, som er omfattet af proceduren for intern  

 fællesskabsforsendelse.
 - T2 ES-varer og T2 PT-varer: Varer, der er i fri omsætning i henholdsvis  

 Spanien eller Portugal, som ligeledes er omfattet af proceduren for intern  

 fællesskabsforsendelse.
 Den toldmæssige status angives i forsendelsesangivelsen i overensstemmelse  

 med følgende regler:
 - Indenlandske og fortoldede varer, som ikke udføres mod toldgodtgørelse  

 eller restitution forsendes på en T2-angivelse.
 - Varer, der udføres mod toldgodtgørelse mv, skal forsendes på en  

 T1-angivelse.
Der kan indtil videre forekomme godtgørelse af indre told.
Dette påvirker  

 ikke varernes fællesskabskarakter.
Sådanne varer kan forsendes på en T2  

 ES-eller T2 PT-angivelse.
 - Varer, der har været indført midlertidig told- og afgiftsfrit, skal  

 forsendes på en T1-angivelse.
 Varer, der er indført med T 2 ES- eller T 2 PT-angivelse, skal ved  

 genudførsel forsendes på en T 2 ES- eller T 2 PT-angivelse.
 - Varer bestemt til genindførsel mod toldlempelse (passiv forædling mv)  

 skal forsendes på en T2-angivelse.
 - Varer, der udføres af Fællesskabet, og som er indført efter  

 »END-USE«-ordningen, skal forsendes på en T 1-angivelse.
 Forsendes sådanne varer til andre medlemslande skal de forsendes på en T  

 2-angivelse.
 - Godsregistrerede varer skal forsendes på en forsendelsesangivelse, der  

 svarer til varernes toldmæssige status ved godsregistreringen.
 - Varer fra provianteringsvirksomheder skal principielt forsendes på en T  

 1-angivelse, medmindre de af provianteringsvirksomheden angives som  

 fællesskabsvarer.
 - Landbrugsvarer, for hvilke udførselsformaliteterne i forbindelse med  

 ydelse af restitution ved udførsel til tredjeland er iagttaget, skal  

 forsendes på en T1-angivelse.
 - Landbrugsvarer, for hvilke den nødvendige toldbehandling ved udførsel  

 til Spanien eller Portugal er blevet afsluttet med henblik på ydelse af  

 tiltrædelsesudligningsbeløb, skal forsendes på en T 2-angivelse.
 - Varer, der udføres mod opkrævning af eller udbetaling af monetære  

 udligningsbeløb (MUB), skal forsendes på en T 2-angivelse.
 - Varer, for hvilke der ved udførelsen til Spanien eller Portugal er  

 erlagt en udligningafgift, skal forsendes på en T 2 ES- eller T 2  

 PT-angivelse.
 - Landbrugsvarer, der udføres fra de særlige oplag for landbrugsvarer  

 (eksportoplag eller importoplag), skal forsendes på en T 1-angivelse.
 - Varer fra andre toldoplag skal forsendes på en forsendelsesangivelse,  

 som svarer til varernes toldmæssige status ved oplæggelsen.
 - Varer fra Københavns frihavn skal normalt forsendes på en T 1-angivelse,  

 medmindre det dokumenteres, at varerne har fællesskabskarakter.
 - Varer, der i henhold til traktaten om oprettelse af EKSF (Det europæiske  

 Kul og Stålfællesskab) ikke er i fri omsætning inden for Fællesskabet,  

 forsendes på en T 1-angivelse.
Korrigerende dokumenter Såfremt den hovedforpligtede mv overfor afgangstoldkammeret kan godtgøre,  

 at varer er fejlagtigt angivet til forsendelse under den eksterne procedure,  

 kan der udstedes et korrigerende dokument (T 2 L).
Definitioner I forsendelsesordningen forstås ved:
 »den hovedforpligtede«:
den person, der selv eller ved en bemyndiget repræsentant i en behørigt  

 afgivet angivelse ansøger om at gennemføre en fællesskabsforsendelse og  

 derved over for de kompetente myndigheder påtager sig ansvaret for, at  

 transporten gennemføres i overensstemmelse med reglerne; »transportmiddel«: især - Vejkøretøjer, påhængsvogne, sættevogne, - jernbanevogne - skibe, - luftfartøjer, - containere, dvs en transportenhed (liftvan, løs tank, veksellad eller  

 lignende), - som udgør et helt eller delvis lukket rum, der er bestemt til at  

 indeholde gods, - som er af varig beskaffenhed og således stærk nok til at kunne benyttes  

 gentagne gange, - som er særligt indrettet, til uden omladning at lette godstransport  

 inden for en eller flere transportformer, - som er således indrettet, at den er let at håndtere, især ved overførsel  

 fra en transportform til en anden, - som er således indrettet, at den er let af fylde og tømme, og som har et  

 indre rumfang på en kubikmeter eller derover.
Lad (»flats«) sidestilles med containere; »afgangstoldsted« det toldsted, hvor fællesskabsforsendelsen påbegyndes; »grænseovergangssted« - det indgangstoldsted, der ligger i en anden medlemsstats end  

 afgangsmedlemsstaten, samt - udgangstoldstedet i Fællesskabet, når forsendelsen under  

 fællesskabsforsendelsen forlader Fællesskabets område via en grænse mellem en  

 medlemsstat og et tredjeland; »bestemmelsestoldsted«:
- det toldsted, hvor varerne skal frembydes med henblik på afslutning af  

 fællesskabsforsendelsen; »garantitoldsted«:
- det toldsted, hvor der stilles samlet sikkerhed; »indre grænse«:
 to medlemsstaters fælles grænse.
 Varer indskibet i en havn i en medlemsstat og udskibet i en havn i en  

 anden medlemsstat anses for at overskride en indre grænse for så vidt  

 overfarten gennemføres på grundlag af et enkelt transportdokument.
 Varer, som kommer fra et tredjeland ad søvejen, og som omlades til et skib  

 i en havn i en medlemsstat med henblik på at blive udskibet i en havn i en  

 anden medlemsstat, anses ikke for at overskride en indre grænse.
Kompetente toldsteder Medlemsstaterne udpeger de toldsteder, som er berettiget til at foretage  

 ekspeditioner efter ordningen for fællesskabsforsendelse.
 Her i landet er samtlige distriktstoldkamre berettiget til at foretage  

 sådanne ekspeditioner.
De kompetente toldsteder i andre medlemslande samt i Efta-landene er  

 opført i en særlig fortegnelse, der udgives af Kommissionen (fortegnelsen kan  

 købes hos Schultz Boghandel i København, pris ca 120 kr.) Forsendelsesangivelsen Almindelige bestemmelser Forsendelsesangivelsen skal omfatte følgende fire eksemplarer af  

 enhedsdokumentet:
 - Eksemplar 1 til afgangstoldstedet.
Dette eksemplar tilbageholdes af det afgangstoldsted, hvor  

 forsendelsesangivelsen er registreret, - Eksemplar 4 til bestemmelsestoldstedet Dette eksemplar skal ledsage varerne til bestemmelsestoldstedet og  

 forbliver ved dette toldsted, - Eksemplar 5, retureksemplar Dette eksemplar skal ledsage varerne til bestemmelsestoldstedet og skal af  

 dette toldsted sendes tilbage til afgangstoldstedet, - Eksemplar 7 til statistikbrug Dette eksemplar ledsager varerne til bestemmelsestoldstedet og afleveres  

 af dette til det pågældende lands statistiske myndighed.
 Ved forsendelser, der skal transitere Østrig og Schweiz, skal der desuden  

 medgives et ekstra eksemplar 4 til hvert lands statistikmyndighed.
Endvidere skal der i tilfælde, hvor varerne er undergivet kontrol med  

 hensyn til anvendelse eller bestemmelse, afgives et kontroleksemplar (T 5)  

 med kopi eller kopier til brug ved kontrollen med varernes anvendelse eller  

 bestemmelse.
Eksemplaret skal ledsage varerne til det tidspunkt, hvor  

 kontrollen ophører.
 I en forsendelsesangivelse må kun opføres varer, der er bestemt til  

 indladning i et enkelt transportmiddel med henblik på transport fra et  

 afgangstoldsted til et bestemmelsestoldsted.
Den hovedforpligtede skal angive den procedure, under hvilken varerne skal  

 forsendes.
Nærmere herom under afsnittet »Udfyldning af  

 blanketten«.
Angives proceduren ikke, anses de varer, der er omfattet af  

 angivelsen, for at være forsendt under ordningen for ekstern  

 fællesskabsprocedure.
Ladelister I stedet for bis-fortsættelsesblad kan anvendes ladelister, A 63.
Ladelister, hvor bredden af de enkelte kolonner afviger fra ladeliste A  

 63, kan anvendes.
Kolonnen »forbeholdt toldvæsenet« skal dog være  

 mindst 30 mm.
 I feltet øverst til højre i ladelisten angives efter bogstavet T skrevet  

 med blokbogstaver eller skrevet på maskine:
- »1«, når ladelisten omfatter T 1-varer, - »2«, når ladelisten omfatter T 2-varer.
 - »2 ES eller 2 PT«, når ladelisten omfatter T 2 ES- eller T 2  

 PT-varer.
 En ladeliste må kun omfatte varer med samme toldmæssige status.
 Ladelisterne skal udfærdiges i samme antal eksemplarer og anvendes efter  

 samme regler som forsendelsesangivelsen.
 Vedlægges der flere ladelister skal disse være fortløbende nummereret, og  

 antallet skal anføres i forsendelsesangivelsens rubrik 4.
Når der anvendes ladelister til en forsendelse, der omfatter flere slags  

 varer  med samme toldmæssige status , overstreges følgende rubrikker i  

 forsendelsesangivelsen: Rubrik 15, 33, 35, 38 og evt 44. Rubrik 31 kan ikke  

 benyttes til angivelse af kollienes mærker, numre, antal og art samt  

 beskrivelse af varerne.
Forsendelsesangivelsen kan ikke suppleres med  

 supplementsformularer.
 Når der anvendes ladelister til en forsendelse, der omfatter flere slags  

 varer  med forskellig toldmæssig status , overstreges følgende  

 rubrikker i forsendelsesangivelsen: Rubrik 15, 32, 33, 35, 38 og evt 44.
I rubrik 31 anføres løbenumrene for de ladelister, som vedrører hver af de  

 to kategorier af varer.
Endvidere anføres »T« i det højre felt i  

 rubrik 1 på forsendelsesangivelsen.
 Efter sidste varepost forsynes ladelisten med en vandret streg og resten  

 af siden udstreges.
 Distriktstoldkamrene kan tillade, at der anvende ladelister, hvis  

 udformning afviger fra den standardiserede blanket, A 63, når denne ikke kan  

 anvendes og fordi udskrivningen sker med anvendelse af edb-teknik.
Disse ladelister skal indeholde de samme oplysninger som ladeliste, A 63,  

 og skal herudover indeholde de nødvendige oplysninger ifølge  

 landbrugsordningerne.
Det er endelig en forudsætning, at ladelisterne i  

 øvrigt er udformet og udfyldt på en sådan måde, at de uden vanskelighed kan  

 anvendes ved forsendelsesekspeditionen.
 For nærmere oplysninger om brugen af ladelister ved jernbaneforsendelser,  

 se afsnittet »Jernbane samt transport i store contaionere«.
Samlesendinger til Schweiz og Østrig Hvis flere vareforsendelser samles og indlades i et transportmiddel, og af  

 en hovedforpligtet afsendes som en samlesending i form af en T 1- eller T  

 2-forsendelse fra et afgangstoldsted til et bestemmelsestoldsted i Schweiz  

 eller Østrig for levering til en modtager, kræver disse landes myndigheder,  

 at forsendelserne opføres på en T 1- eller T 2-angivelse sammen med de dertil  

 hørende ladelister.
 I særlige behørigt begrundede tilfælde kan tillades anvendt flere  

 angivelser, sålænge disses antal ikke overstiger 4. Ordningen, der anvendes  

 gensidigt mellem Schweiz/Østrig og Fællesskabet, kræves ikke anvendt over for  

 de øvrige Efta-lande.
Udfyldning af blanketter Generelt I alle tilfælde, hvor mindst et eksemplar af blanketten skal anvendes i en  

 anden medlemsstat end den, hvor det oprindeligt er blevet udfyldt, skal den  

 udfyldes på maskine eller tilsvarende.
Raderinger, udstregninger eller rettelser mellem linjerne er ikke tilladt.  

 Skal der foretages ændringer, overstreges de forkerte oplysninger, og de  

 rigtige anføres.
Alle ændringer bekræftes af brugeren og påtegnes  

 udtrykkeligt af toldvæsenet.
Toldvæsenet kan i givet fald forlange, at der  

 indleveres en ny angivelse.
Ovennævnte fremgangsmåde med overstregning af  

 forkerte oplysninger er ikke beregnet på konsekvent rettelse af fortrykte  

 oplysninger.
De eksemplarer, der skal forblive på afsendelsestoldstedet og /eller  

 afgangstoldstedet, skal bære brugerens underskrift i original.
Den  

 hovedforpligtedes underskrift eller i givet fald hans bemyndigede  

 repræsentants underskrift forpligter denne for samtlige elementer i  

 fællesskabsforsendelsesproceduren, som det fremgår i henhold til Rådets  

 forordning (EØF) nr 222/77.
 Det understreges, at for så vidt angår formaliteterne ved afsendelse og  

 modtagelse, udgør brugerens underskrift en forpligtelse, som det er fastsat i  

 medlemsstaternes gældende bestemmelser om:
- rigtigheden af oplysningerne på angivelsen vedrørende de formaliteter,  

 han berøres af, - ægtheden af de vedlagte dokumenter, - overholdelse af betingelserne, for at de pågældende varer kan henføres  

 under den ønskede procedure.
Med hensyn til formaliteterne vedrørende fællesskabsforsendelse og ved  

 modtagelsen mindes der om, at det er vigtigt, at hver af brugerne  

 kontrollerer indholdet af angivelsen, og at han om nødvendigt foretager de  

 relevante rettelser, inden blanketten underskrives og indgives til  

 distriktstoldkamret.
Alle eventuelt konstaterede forskelle mellem de varer,  

 som skal angives, og de oplysninger, der allerede er anført på de blanketter,  

 der skal anvendes, skal straks meddeles toldvæsenet.
I så fald udfærdiges  

 angivelsen eventuelt på nye formularer.
Supplementsformularer Supplementsformularer bør kun anvendes, såfremt en angivelse vedrører  

 flere vareposter.
De skal forelægges sammen med en hovedangivelse.
 Supplementsformularer anvendes på tilsvarende måde som hovedangivelsen.
 Anvendes der supplementsformularer overstreges de ikke anvendte rubrikker  

 »varebeskrivelse« for at hindre, at de anvendes senere.
Udfyldning af de enkelte rubrikker 1. Formaliteter i afsendelsesmedlemsstaten Rubrik 1: Angivelse Første underrubrik Der anvendes følgende mærker:
COM: - anvendes ikke ved forsendelse EX: - forsendelse af ikke-fællesskabsvarer til en anden medlemsstat, - forsendelse af varer til 3 lande (bortset fra Efta-lande) EU: - forsendelse af varer til Eftalande (Finland, Island, Norge, Schweiz,  

 Sverige og Østrig) »Hvis forsendelsen omhandler både T1- og T2-varer opdelt på  

 supplementsangivelser eller ladelister, skal rubrikken ikke udfyldes.
Heller  

 ikke i tilfælde, hvor der forsendes både T2- og/eller T2ES- og/eller  

 T2PT-varer til Efta-lande.« Anden underrubrik Denne underrubrik udfyldes kun i forbindelse med udførsel.
Tredje underrubrik Denne underrubrik udfyldes, når formularen anvendes med henblik på  

 fællesskabsforsendelse eller som dokumentation for, at varerne har status som  

 fællesskabsvarer (L-dokument).
 Der anvendes følgende mærker:
 T1: Varer, der forsendes under proceduren for ekstern  

 fællesskabsforsendelse.
 T2: Varer, der forsendes under proceduren for intern  

 fællesskabsforsendelse.
T-: Forsendelse bestående af både T1- og T2-varer, der er anført på  

 supplementsformularer eller særskilte ladelister for hver type varer.  

 Endvidere forsendelser bestående af både T2- og/eller T2 ES - og/eller T2  

 PT-varer.
Det tomme felt efter T-mærket overstreges.
 T2L: Som dokumentation for, at varerne har status som fællesskabsvarer.
 I overgangsperioden efter Spanien og Portugals tiltrædelse bør der efter T  

 2 eller T2L efter behov anvendes et af følgende mærker:
 ES: for varer, der har status som »spanske« varer:
 PT: for varer, der har status som »portugisiske« varer.
Rubrik 3: Formularer Her anføres løbenummeret for angivelsen i forhold til det samlede antal  

 angivelser (angivelse og supplementsangivelser). Vedrører angivelsen kun en  

 varepost anføres der intet i rubrik 3, men »1« i rubrik 5.
 Anvendes to sæt af fire eksemplarer i stedet for et sæt af otte  

 eksemplarer, anses disse to sæt for at udgøre et sæt.
Rubrik 4: Ladelister Her anføres med tal, hvor mange ladelister eller lignende der eventuelt er  

 vedlagt.
Rubrik 5: Vareposter Her anføres det samlede antal vareposter, der angives af brugeren på  

 samtlige angivelser (eller ladelister og handelsmæssige lister), der  

 anvendes.
Vareposterne svarer til det antal rubrikker  

 »varebeskrivelse«, der skal udfyldes.
Rubrik 8: Modtager Der anføres modtagerens fulde navn eller firmanavn og fuldstændig adresse.  

 Kendes disse oplysninger ikke på afsendelsestidspunktet, eller drejer det sig  

 om samlegods til flere modtagere, anføres fulde navn eller firmanavn og  

 fuldstændig adresse for den person eller virksomhed, som varerne skal leveres  

 til.
 Udfyldning af rubrikken kan undlades, når bestemmelseslandet ikke er en  

 medlemsstat eller et Efta-land.
Rubrik 15: Afsendelsesland Her anføres navnet på den medlemsstat, hvorfra varerne afsendes, eller et  

 Efta-land ved videreforsendelse fra et af disse lande.
Rubrik 17: Bestemmelsesland Her anføres det pågældende lands navn.
 Såfremt en forsendelse udføres til tredieland via andre EF-medlemslande,  

 angives det tredieland hvortil varerne er endelig bestemt.
Rubrik 18: Transportmidlets identitet og nationalitet ved afsendelsen Transportmidlets nationalitet skal altid anføres, dog ikke ved udførsel  

 med jernbane.
Nationalitet anføres i den kode for landet, der er fastlagt i  

 landefortegnelsen, jf bilag 9 til vejledningen.
Endvidere skal anføres jf  

 nedenfor:
- Ro/ro - transport Der anføres transportmidlets identitet samt registreringsnummer.
- Containere Containeres numre anføres ikke i denne rubrik, men i rubrik 31.  

 Oplysninger om det fartøj eller køretøj, som transporterer containere anføres  

 i denne rubrik.
- Skibe Der anføres skibets navn.
- Fly Der anføres flyets registreringsbogstaver.
- Lastbiler Der anføres køretøjets registreringsnummer/numre.
- Jernbane Der anføres jernbanevognens nummer, men ingen nationalitet.
 For veksellad på jernbanevogn angives vekselladets nummer i rubrik 31,  

 idet et veksellad anses som en container i henseende til Tir-konventionen.
- Post og faste installationer Ved postforsendelser eller tranport i faste installationer anføres hverken  

 registreringsnummer eller nationalitetsbetegnelse.
Rubrik 21: Det grænseoverskridende aktive transportmiddels nationalitet Transportmidlets nationalitet skal altid anføres.
Derimod behøver man ikke  

 at anføre transportmidlets identitet.
 Det præciseres, at når det drejer sig om kombineret transport, eller der  

 anvendes flere transportmidler, anføres nationalitetsbetegnelsen på det, der  

 tjener til fremdriften (fx vil det være skibet, hvis det drejer sig om  

 lastvogn på søgående skib; anvendes fx traktor og sættevogn, er det aktive  

 transportmiddel traktoren).
Rubrik 31: Kolli og varebeskrivelse; mærke og nummer - container nr -  

 antal og art Her anføres kollienes mærker, numre, antal og art eller i det tilfælde,  

 hvor det drejer sig om uemballerede varer, antallet af disse varer, der er  

 omfattet af angivelsen, eller der anføres »bulk«; i begge tilfælde  

 anføres varernes normale handelsbetegnelse; for så vidt angår  

 afsendelsesformaliteterne, skal denne betegnelse indeholde de nødvendige  

 oplysninger til identifikation af varerne; skal rubrik 33  

 »varekode« udfyldes, skal denne handelsbetegnelse være udtrykt  

 tilstrækkeligt klart til at muliggøre tarifering af varerne.
 Denne rubrik skal også indeholde de oplysninger, der er nødvendige af  

 hensyn til eventuelle særlige forskrifter (punktafgifter).
 Såfremt der anvendes container, skal dennes identifikationsmærke  

 (registreringsnummer) desuden anføres i rubrikken.
Særlige påtegninger Her anføres eventuelle særlige påtegninger som måtte være fastsat i EF's  

 landbrugsordninger, fx fritagelse for monetære udligningsbeløb, eller at  

 udførsel fra Fællesskabet er underkastet særlige restriktioner.
Rubrik 32: Varepost Her anføres den pågældende vareposts løbenummer i rækken af vareposter,  

 der er anført i rubrik 5.
 Vedrører angivelsen kun en enkelt varepost, udfyldes rubrikken ikke.
Rubrik 33: Varekode Første underrubrik til venstre: Udfyldes i overensstemmelse med  

 Fællesskabets varenomenklatur, såfremt det kræves ifølge fællesskabsreglerne.
Rubrik 35: Bruttomasse (kg) Bruttovægten for den enkelte varepost anføres i hele kilogram.
Vedrører  

 angivelsen flere vareposter skal den samlede bruttovægt fordeles på de  

 enkelte vareposter.
 Ved bruttovægt forstås den samlede vægt af varerne inklusive al emballage,  

 dog ikke transportmateriel, fx containere.
»Såfremt en angivelse i forbindelse med fællesskabsforsendelse  

 vedrører flere varetyper, er det tilstrækkeligt at anføre den samlede  

 bruttomasse i den første rubrik 35, og de øvrige rubrikker 35 udfyldes  

 ikke.« Rubrik 38: Nettomasse (kg) Nettovægten for den enkelte varepost anføres i hele kilogram.
Ved  

 nettovægt forstås varernes vægt uden enhver form for emballage.
Denne  

 oplysning anføres kun, såfremt det kræves efter fællesskabsforskrifter.
Rubrik 44: Supplerende oplysninger - bilag - certifikater og bevillinger  

 mv Her anføres dels de oplysninger, der er nødvendige af hensyn til særlige  

 forskrifter, der eventuelt gælder i  

 afsendelsesmedlemsstaten/bestemmelsesmedlemsstaten, fx »varer under  

 ordningen for aktiv forædling« dels refererer til bilag, der er vedlagt  

 til støtte for angivelsen, fx kontroleksemplar T 5.
Rubrik 50: Den hovedforpligtede og hans bemyndigede repræsentant, sted,  

 dato og underskrift Her angives den hovedforpligtedes navn eller firmanavn og fuldstændig  

 adresse.
I givet fald anføres navn eller firmanavn for den bemyndigede  

 repræsentant, der underskriver på den hovedforpligtedes vegne.
Vedkommmendes håndskrevne underskrift skal være anført på det eksemplar,  

 der skal forblive på afgangstoldstedet.
Når det drejer sig om en juridisk  

 person, skal underskriveren efter underskriften anføre navn og funktion.
Rubrik 51: Planlagte grænseovergangssteder (og land) Her anføres det planlagte grænseovergangssted i hvert land (medlemsstat  

 eller et Efta-land), gennem hvis område varerne forventes transporteret,  

 eller såfremt transporten foregår gennem et andet område end Fællesskabet  

 eller et Efta-land, det udgangstoldsted, hvor transporten forlader  

 Fællesskabet eller et Efta-land.
Der mindes om at grænseovergangsstederne er  

 anført i »Fortegnelse over kompetente toldsteder i forbindelse med  

 fællesskabsforsendelse / fælles forsendelse.« Derefter anføres i den  

 fastsatte fællesskabskode den pågældende medlemsstat eller landet.
Landene angives med følgende kodebogstaver B eller BE: Belgien DK: Danmark D eller DE: Tyskland EL eller GR: Grækenland FR: Frankrig IRL eller IE: Irland IT: Italien LU: Luxembourg NL: Nederlandene GB: Det forenede Kongerige ES: Spanien PT: Portugal.
A eller AT: Østrig CH: Schweiz IS: Island NO: Norge SE: Sverige FI: Finland Rubrik 52: Sikkerhedsstillelse Her anføres i overensstemmelse med nedenstående oversigt fællesskabskode,  

 sikkerhedsstillelsens (kautionens) art for den pågældende forsendelse og  

 efter behov kautionsattestens nr eller den tilsvarende sikkerhedsstillelse og  

 garantitoldstedet.
Såfremt sikkerhedsstillelse for en enkelt eller flere  

 fællesskabsforsendelser ikke er gyldig i alle medlemsstater eller alle  

 Efta-lande, indføjes i underrubrikken »gælder ikke ...« den eller  

 de pågældende lande i den fastsatte fællesskabskode.  

Sikkerhedsstillelsens art kode Sikkerhedsstillelse for flere  

 fællesskabsforsendelser 1 (angiv kautions attestens nummer og  

 garantitoldsted) Sikkerhedsstillelse for en enkelt fællesskabsforsendelse 2  

 Kontant depositum 3 Sikkerhedsdokumenter (Fast kaution) 4 Ved  

 sikkerhedsstillelse i henhold til afsnit III 5 (artikel 24 i forordning (EØF)  

 nr 1062/87). Ved dispensation for sikkerhedsstillelse 6 (Afsnit IV i  

 forordning (EØF) nr 222/77) Ved dispensation for sikkerhedsstillelse for  

 strækningen mellem afgangstoldstedet og det første grænseovergangstoldsted. 7  

 (artikel 40 i forordning (EØF) nr 222/77) Ved dispensation for  

 sikkerhedsstillelse for bestemte offentlige organer. 8 Fritagelse for  

 sikkerhedsstillelse ved intern fællesskabsforsendelse (art 40 a i forordning  

 (EØF) nr 222/77). Her angives nummeret på attesten for fritagelsen. 0 Rubrik 53: Bestemmelsestoldsted (betegnelse og land) Her anføres det toldsted, hvor varerne skal frembydes med henblik på  

 afslutning af fællesskabsforsendelsen, jf rubrik 51. Toldstedet skal være  

 kompetent i overensstemmelse med den af EF-kommissionen udgivne fortegnelse.
2. Formaliteter under transporten I tidsrummet fra varerne har forladt  

 afsendelsestoldstedet/afgangstoldstedet, til de ankommer til  

 bestemmelsestoldstedet, kan det forekomme, at der skal foretages visse  

 påtegninger af de eksemplarer af enhedsdokumentet, der ledsager varerne, fx  

 om omladning, uheld mv.
 Disse påtegninger vedrører transporter og skal anføres på dokumenterne af  

 transportøren, som er den ansvarlige for det transportmiddel, varerne er  

 direkte indladet på, efterhånden som transporten skrider frem.
Disse påtegninger kan foretages med læselig håndskrift.
I så fald  

 foretages de med blæk og store blokbogstaver.
 Disse påtegninger foretages kun på eksemplar nr 4 og 5, og vedrører  

 følgende tilfælde:
Rubrik 55: Omladninger De tre første linjer af rubrikken udfyldes af transportøren, såfremt der  

 under den pågældende transport foretages en omladning af varerne fra et  

 transportmiddel til et andet eller fra en container til en anden.
 Transportøren skal henvende sig til de kompetente myndigheder, hvis der fx  

 skal foretages nye forseglinger og for at få påtegnet et  

 fællesskabsforsendelsesdokument.
 Har toldvæsenet givet tilladelse til, at varerne omlades uden kontrol,  

 skal transportøren selv påføre forsendelsesdokumentet oplysning herom og med  

 henblik på påtegning underrette det næste toldsted, hvor varerne skal  

 frembydes.
Rubrik 56: Andre hændelser under transporten Rubrikken udfyldes i overensstemmelse med de forpligtelser, der gælder i  

 forbindelse med fællesskabsforsendelse.
 For varer, der er indladet på sættevogn, anføres i denne rubrik desuden  

 registreringsnummer og nationalitetsbetegnelse på det nye trækkende køretøj,  

 når kun det trækkende køretøj udskiftes (uden der i øvrigt er tale om  

 behandling eller omladning af varerne). Toldvæsenets påtegning er i så fald  

 ikke påkrævet.
Proceduren for ekstern fællesskabsforsendelse (T1) Afgangstoldsted Varerne skal angives til forsendelse i en T 1-angivelse.
Varerne skal  

 frembydes for toldvæsenet på de steder, der er anvist som  

 godsregistreringssted for de pågældende transportmidler, jf det i afsnittet  

 for de enkelte trafikmidler anførte.
Nødvendigt arbejde (ud- og indpakning  

 mv) i forbindelse med en eventuel kontrol påhviler vareafsenderen.
 Indeholder blanketten ikke tilstrækkelige rubrikker til specifikation af  

 varerne, fortsættes på bis-blanketter.
Det pågældende transportdokument (fragtbrev, konnossement mv) skal  

 forevises i forbindelse med indgivelse af forsendelsesangivelse, medmindre  

 toldvæsenet undtagelsesvis giver afkald på dette.
Transportdokumentet skal  

 dog til enhver tid under transporten på forlangende forelægges for  

 toldvæsenet.
 Når udførselsangivelse kræves afgivet indleveres de kombinerede/opdelte  

 dokumenter samtidigt.
I forsendelsesangivelsen må kun opføres varer, der er bestemt til  

 indladning i et og samme transportmiddel, og som skal transporteres fra samme  

 afgangstoldsted til samme bestemmelsestoldsted.
Følgende transportmidler  

 anses som »et og samme transportmiddel«:
Sikkerhedsstillelse Den hovedforpligtede skal stille sikkerhed for betalingen af told og  

 afgifter, som en medlemsstat eller et Efta-land kan gøre krav på for varer,  

 der under en fællesskabsforsendelse passerer dens område.
Der gælder dog  

 visse undtagelser for varer, der forsendes med skib, fly eller jernbane, jf  

 herom senere.
Sikkerheden skal stilles i form af en selvskyldnerkaution fra en fysisk  

 eller juridisk person, der er bosat eller har hjemsted i den medlemsstat,  

 hvor sikkerheden stilles.
For en enkelt fællesskabsforsendelse kan  

 sikkerheden dog stilles ved, at der deponeres kontant.
Der skelnes mellem:
1. Kontant depositum for en enkelt  

 fællesskabsforsendelse 2. Selvskyldnerkaution for en enkelt  

 fællesskabsforsendelse 3. Selvskyldnerkaution for flere  

 fællesskabsforsendelser 4. Sikkerhedsdokumenter Sikkerhedsstillelse for en enkelt fællesskabsforsendelse skal ske ved  

 afgangstoldstedet, medens sikkerhedsstillelse for flere  

 fællesskabsforsendelser sker ved et garantitoldsted.
Sikkerhedsdokumenter  

 udstedes af Dansk Speditørforening.
Kontant depositum for en enkelt fællesskabsforsendelse Sikkerhedsstillelse i form af kontant depositum skal stilles ved  

 afgangstoldstedet.
Det stillede depositum skal udgøre 25 pct af værdien af  

 den pågældende forsendelse.
Såfremt forsendelsen omfatter varer af de arter,  

 der er omhandlet i bilag VII til forordning 1062/87 skal depositumet dog  

 udgøre multipla af 7000 ECU (ca 55.000 kr), medmindre de omhandlede varers  

 værdi eller mængde er ubetydelig.
Kontant depositum skal fornys ved hvert  

 grænseovergangssted, bortset fra udpassagesteder, der betragtes som  

 grænseovergangssteder.
 Det stillede depositum udbetales ved udpassage her fra landet, eller ved  

 ankomsten, når godsregistreringen er afsluttet.
Selvskyldnerkaution for en enkelt fællesskabsforsendelse Denne sikkerhed skal stilles ved afgangstoldstedet i form af et  

 kautionsdokument, der skal være affattet i nøje overensstemmelse med eksempel  

 II, i bilag til forordning 222/77 samt forsendelsesaftalerne med  

 Efta-landene.
Kautionsdokumentet skal afgives af et forsikringsselskab og indeholde  

 oplysning om, hvem kautionisten har som korrespondent i de øvrige  

 medlemsstater/lande, som berøres af transporten.
Kautionen vil kunne antages  

 for en hvilken som helst fællesskabsforsendelse, uanset størrelsen af det  

 påhvilende told- og afgiftsbeløb, da kautionen ikke er begrænset til et  

 maksimalt beløb.
 Banker og sparekasser kan i denne henseende ikke optræde som kautionister,  

 idet den gældende lovgivning ikke åbner mulighed for at banker m fl kan  

 påtage sig kautionsforpligtelser, når der ikke fastsættes et maksimalt beløb  

 for forpligtelsen.
Selskyldnerkaution for flere fællesskabsforsendelser Ved sikkerhedsstillelse for flere fællesskabsforsendelser får den  

 hovedforpligtede af toldvæsenet udstedt en forhåndstilladelse, der giver ham  

 tilladelse til at påbegynde og gennemføre fællesskabsforsendelser i samtlige  

 lande, hvor sikkerheden er gyldig.
Forhåndstilladelsen meddeles ved en  

 kautionsattest.
Kautionsattesten(erne) udstedes her i landet af det toldsted,  

 der anerkender kautionsdokumentet.
Toldstedet kaldes herefter »garantitoldstedet«.
Her i landet kan  

 samtlige toldkamre, hvor fællesskabsforsendelser kan ekspederes, optræde som  

 garantitoldsted.
Kautionen skal stilles i form af et kautionsdokument, der skal være  

 affattet i nøje overensstemmelse med eksempel I i bilaget til 222/77 samt  

 forsendelsesaftalerne med Efta-landene.
Kautionsdokumentet skal afgives af en  

 bank, sparekasse eller et forsikringsselskab og indeholde oplysning om, hvem  

 kautionisten har som korrespondent i de ørige lande, hvori garantien skal  

 være gyldig.
 Den hovedforpligtede skal endvidere oplyse, hvor mange forsendelser han  

 normalt vil gennemføre pr måned, samt hvilke varearter han agter at forsende,  

 jf nedenfor.
I kautionsdokumentet skal angives det maksimale beløb for  

 selvskyldnerkautionen.
Dette beløb skal dække det told- og afgiftsbeløb, der  

 i givet fald vil kunne forfalde til betaling i forbindelse med en  

 fællesskabsforsendelse.
Selvskyldnerkautionens størrelse Såfremt kautionen stilles for en eksportør, der i en  

 fællesskabsforsendelse normalt forsender samme varearter, kan det maksimale  

 beløb ansættes til 25 pct af forsendelsens værdi, dog højst 40.000 kr.
Dette  

 beløb vil kunne anses for tilstrækkelig, når eksportøren normalt ekspederer  

 to fællesskabsforsendelser om måneden.
Gennemfører eksportøren 3-5  

 fællesskabsforsendelser om måneden ansættes beløbet til det dobbelte.  

 Ekspederer eksportøren 6 eller flere forsendelser om måneden ansættes det  

 maksimale beløb til 200.000 kr.
Såfremt eksportøren forsender de i bilag VII til forordning 1062/87  

 omhandlede varer, ansættes det maksimale beløb dog altid som multipla af  

 7.000 ECU (55.000 kr) således at det maksimale beløb for to forsendelser pr  

 måned ansættes lig det på en forsendelse hvilende told- og afgiftsbeløb, 3-5  

 forsendelser ansættes til det dobbelte.
Ekspederer eksportøren 6 eller flere  

 forsendelser, ansættes det maksimale beløb til 3 gange told- og  

 afgiftsbeløbet uden loft.
 Stilles kautionen for en hovedforpligtet, der ekspederer forskellige  

 varearter (bortset fra bilag VII varer) fx speditører, ansættes det maksimale  

 beløb til 40.000 kr for 2 forsendelser pr måned, 80.000 kr for 3-5  

 ekspeditioner og 200.000 kr for 6 eller flere ekspeditioner.
 Såfremt den hovedforpligtede i en enkelt forsendelse agter at forsende de  

 i forordning 1062/87, bilag VII omhandlede varer i sådanne mængder (fx over  

 220.000 cigaretter), at det samlede told- og afgiftsbeløb for forsendelsen  

 overstiger 200.000 kr, skal det maksimale beløb dog forhøjes, således at det  

 giver dækning for hele told- og afgiftsbeløbet.
Udstedelse af kautionsattesten Såfremt toldkamret kan anerkende det fremlagte kautionsdokument, kan der  

 udstedes kautionsattester til den hovedforpligtede.
Antallet af  

 kautionsattester begæres af den hovedforpligtede, og det må skriftligt  

 tilkendegives den pågældende, at han hæfter for eventuel misbrug af de  

 udstedte attester, samt at toldkamret omgående skal underrettes såfremt en  

 kautionsattest måtte bortkomme.
Underretningen medfører ikke, at den  

 pågældende frigøres for sin hæftelsespligt, såfremt de bortkomne  

 kautionsattester misbruges.
Kautionsattesterne udstedes på forud nummerede blanketter og har en  

 gyldighed på indtil 2 år.
Denne gyldighedsperiode kan af garantitoldkamret  

 forlænges for en ny periode på indtil 2 år.
De personer, der er bemyndiget  

 til at underskrive for den hovedforpligtede, kan variere på de enkelte  

 kautionsattester, således at en hovedforpligtet kan have flere end 6  

 befuldmægtigede.
Sikkerhedsdokumenter En kautionist kan bemyndiges til at udstede sikkerhedsdokumenter lydende  

 på et fast beløb af 7.000 ECU pr angivelse uanset hvem den hovedforpligtede  

 er.
Et sikkerhedsdokument er gyldigt i samtlige medlemslande samt i  

 Efta-landene, og dækker normalt en enkelt forsendelsesangivelse.
Der skal dog  

 kræves flere sikkerhedsdokumenter, såfremt varetransporten indebærer øget  

 risiko, jf forordning 1062/87, bilag VII.
 Sikkerhedsdokumenter udfærdiges på blanketter efter eksemplet i bilag V i  

 ovennævnte forordning og på et af Fællesskabets officielle sprog.  

 Sikkerhedsdokumentet kan antages ved ethvert afgangstoldsted i Fællesskabet.
Kontrol af varerne Toldkamret fastsætter en tidsfrist inden for hvilken, varerne skal  

 frembydes ved bestemmelsestoldstedet.
Denne frist fastsættes normalt til 8  

 dage, men kan under særlige omstændigheder forlænges.
Tidsfristen må  

 imidlertid aldrig overstige 1 måned.
Ved forsendelser, der både påbegyndes og  

 afsluttes her i landet, fastsættes tidsfristen til 2 dage(med tillæg af  

 eventuelle ikke-arbejdsdage).
Til sikring af varernes identitet skal der principielt ske forsegling af  

 lastrum, når det pågældende transportmiddel er toldgodkendt, eller  

 kolliplombering.
For så vidt angår landevejstransporter vil det medføre  

 væsentlige tidsmæssige besparelser, at der benyttes toldgodkendte køretøjer  

 eller containere, og at fællesskabsforsendelsen først påbegyndes, når  

 samtlige til udførsel bestemte varer er indladet i køretøjet mv.
Ved kolliplombering skal den, der forestår udførslen, foretage det for  

 plomberingen nødvendige arbejde såsom anbringelse af toldsnøre, frembydelse  

 af de enkelte kolli mv.
Anbringelse af toldplombe skal dog altid foretages af  

 toldvæsenet.
 Kolliplombering vil kunne undlades, når varernes identitet kan sikres ved  

 hjælp af beskrivelsen i forsendelsesangivelsen eller i ledsagedokumenterne.  

 Forsendelse af landbrugsvarer, der udføres mod restitution, mod  

 udligningbeløb eller som i øvrigt er genstand for kontrol med anvendelse  

 og/eller bestemmelse (kontroleksemplar T 5), skal som hovedregel ske i  

 toldgodkendte køretøjer eller containere.
Udpassagested Ved udpassage her fra landet skal de ledsagende forsendelsesangivelser  

 forevises toldvæsenet for kontrol.
 Når en fællesskabsforsendelse under forsendelse til et andet sted inden  

 for Fællesskabet udpasserer her fra landet til tredieland, betragtes  

 udpassagestedet som grænseovergangssted, og fragtføreren skal afgive  

 grænseovergangsattest efter de sædvanlige regler.
Når en fællesskabsforsendelse endelig udpasserer fra Fællesskabet til  

 tredjeland, der ikke er Efta-land, anses udpassagestedet som  

 »Bestemmelsestoldsted«.
Fragtføreren skal i sådanne tilfælde  

 frembyde varerne for toldvæsenet under fremlæggelse af  

 forsendelsesangivelsens eksemplarer 4, 5 og 7, og der forholdes i øvrigt som  

 anført under »Bestemmelsestoldsted«.
Grænseovergangssted (indpassagested) Ved grænseovergangsstedet skal fragtføreren afgive en  

 grænseovergangsattest.
Attesten skal være udfyldt af transportøren og  

 indeholde oplysninger om transportmidlets betegnelse (art samt reg nr eller  

 navn), afgangstoldstedets navn, forsendelsesangivelsens art og nummer samt  

 navnet på det planlagte grænseovergangssted.
 Toldvæsenet kan forlange aflæsning i et omfang, der muliggør gennemførelse  

 af de foreskrevne kontrolforanstaltninger.
Bestemmelsestoldsted Ved bestemmelsestoldstedet frembydes varerne for toldvæsenet i forbindelse  

 med godsregistreringen eller udførselen under fremlæggelse af  

 forsendelsesangivelsens eksemplar 4, 5 og 7.
Forsendelsesangivelser, der afvikles i forbindelse med godsregistreringen,  

 skal indleveres sammen med godsdeklarationen.
Ekspeditøren skal i  

 godsdeklarationen angive varernes toldmæssige status inden for Fællesskabet  

 ved anførsel af »T 1«, »T 2«, »T 2 ES« eller  

 »T 2 PT« samt anføre eventuelle særlige bemærkninger fra  

 forsendelsesangivelsen.
Angivelsens eksemplar 7 skal efter anmodning udleveres til brug ved den  

 senere fortoldning.
Dette vil være aktuelt i de situationer, hvor  

 enhedsdokumentet anvendes i sin fulde udstrækning.
Bestemmelsestoldstedet skal på begæring meddele kvittering for modtagelse  

 af forsendelsesangivelsen.
Som kvittering skal anvendes den dertil indrettede  

 del af forsendelsesangivelsens eksemplar 5 eller et ankomstbevis.  

 Ankomstbeviset skal være udfyldt af den, der begærer kvitteringen udleveret,  

 jf forordning 1062/87.
Omladning af gods Varer kan omlades fra et transportmiddel til et andet uden afgivelse af ny  

 forsendelsesangivelse, men omladningen skal anmeldes for toldvæsenet.
Ændret grænseovergangssted og/eller bestemmelsestoldsted Den hovedforpligtede kan uden anmeldelse benytte andre  

 grænseovergangssteder og bestemmelsestoldsteder end de i  

 forsendelsesangivelsen opførte.
 For så vidt angår forsendelser til og fra Efta-landene er der i  

 Konventionen skabt mulighed for på visse betingelser at ændre  

 bestemmelsestoldsted.
Flere afgangstoldsteder og/eller bestemmelsestoldsteder Samme transportmiddel kan anvendes til transport af varer fra flere  

 afgangstoldsteder og/eller til flere bestemmelsestoldsteder.
 I en enkelt forsendelsesangivelse må dog kun opføres varer, der skal  

 transporteres fra samme afgangstoldsted til samme bestemmelsestoldsted,  

 hvorfor den hovedforpligtede må afgive forsendelsesangivelser i et omfang,  

 der svarer til antallet af berørte toldsteder.
 Ved hvert afgangstoldsted, respektive bestemmelsestoldsted skal samtlige  

 forsendelsesangivelser over varer, der befinder sig i transportmidlet,  

 fremlægges for toldkamret.
Proceduren for intern fællesskabsforsendelse (T2) Reglerne for ekstern fællesskabsforsendelse finder også anvendelse for  

 intern fællesskabsforsendelse, men der kan dog gives visse lempelser  

 vedrørende sikkerhedsstillelse, ligesom påbegyndelse af den fulde procedure  

 for fællesskabsforsendelse i visse tilfælde kan undlades, selv om varerne  

 transporteres mellem to steder, der er beliggende inden for Fællesskabet.  

 Disse undtagelser er nærmere beskrevet nedenfor.
 Forsendelsesdokumentet tjener endvidere som bevis for, at de af dokumentet  

 omfattede varer er fællesskabsvarer og dermed berettiget til de  

 toldlempelser, der kan indrømmes fællesskabsvarer.
Afgangstoldsted Forinden varerne forsendes, skal de frembydes for toldvæsenet på de  

 steder, der er anvist som godsregistreringssted for de pågældende  

 transportmidler.
Nødvendigt arbejde (ud- og indpakning mv) i forbindelse med  

 en eventuel kontrol påhviler vareafsenderen.
 Indeholder angivelsen ikke tilstrækkelig rubrikker til specifikation af  

 varerne, anvendes bis-blanketter.
Ved indleveringen skal forsendelsesangivelsen være vedlagt det pågældende  

 transportdokument (fragtbrev, konnossement mv), medmindre toldkamret  

 undtagelsesvis giver afkald på dette.
Transportdokumentet skal dog til enhver  

 tid under transporten på forlangende forelægges for toldvæsenet.
 Når udførselsangivelse kræves afgivet, indleveres de kombinerede/opdelte  

 dokumenter samtidigt.
 I forsendelsesangivelsen må kun opføres varer, der er bestemt til  

 indladning i et og samme transportmiddel, og som skal transporteres fra samme  

 afgangstoldsted til samme bestemmelsestoldsted.
Undladelse af påbegyndelse af en intern fællesskabsforsendelse artikel 41  

 - proceduren Varer, der toldbehandles for udførsel ved grænsepassagen, dvs ved et  

 grænsetoldsted eller i en havn, herunder lufthavn, behøver ikke ved  

 udførselen at angives til intern fællesskabsforsendelse, forudsat at varerne  

 ikke skal ledsages af kontroleksemplar T 5. Der skal endvidere ikke stilles  

 sikkerhed, og angivelsen skal kun udfyldes i rubrikkerne 15, 17, 31, 35 og  

 eventuelt 44.
Er varer fx bestemt til fortoldning ved indpassagestedet kan den  

 hovedforpligtede med henblik på at dokumentere varernes fællesskabskarakter  

 ved indpassagestedet frembyde varerne for toldvæsenet under fremlæggelse af  

 udførselsangivelsen samt eksemplar 4, hvor alene ovennævnte rubrikker er  

 udfyldt.
Den fremlagte angivelse forsynes på eksemplar 4 i rubrikken  

 »Afgangstoldstedets kontrol« med påtegningen »Art 41«  

 samt toldstempel og underskrift.
Eksemplar 4 udleveres til eksportøren.
 Der foretages ikke forsegling af varer eller transportmiddel.
 Forsendelser af den omhandlede art, der indpasserer her til landet, skal  

 godsregistreres ved indpassagen.
Sikkerhed Ved påbegyndelse af en intern fællesskabsforsendelse skal der stilles  

 sikkerhed for told og afgifter efter de almindeligt gældende regler.
Der skal dog ikke stilles sikkerhed, såfremt fællesskabsforsendelsen her  

 fra landet skal foregå med skib, når forsendelsen påbegyndes i  

 afskibningshavnen og afsluttes i losningshavnen.
Forsendelsesangivelsens  

 rubrik 52 skal i disse tilfælde indeholde påtegningen »Fritaget«.
Særlige udførselsrestriktioner Den hovedforpligtede skal ved forsendelse af varer, hvis udførsel fra  

 Fællesskabet er forbudt eller er underkastet restriktioner, en skat eller  

 anden afgift, i forsendelsesangivelsens rubrik 31 (»Kolli og  

 varebeskrivelse«) anføre:
»Udførsel fra Fællesskabet undergivet restriktioner«, eller  

 »Udførsel fra Fællesskabet betinget af afgiftsbetaling«, således at  

 udførselen fra Fællesskabet ikke finder sted, forinden nævnte bestemmelser er  

 iagttaget.
Oplysningen skal dog kun anføres, såfremt det udtrykkeligt er  

 fastsat i den retsforskrift, der foreskriver restriktioner mv.
Anførslen skal  

 ske på dansk.
 Forsendes varerne ikke efter ordningen for fællesskabsforsendelse, men fx  

 på TIR-carnet, udstedes ved det toldsted, hvor udførselsformaliteterne  

 iagttages, kontroleksemplar T 5 efter de herfor gældende regler.
Det udstedte kontroleksemplar forsynes af den interesserede i rubrik 104  

 med påtegningen: »Udførsel fra Fællesskabet undergivet  

 restriktioner«, respektive påtegningen: »Udførsel fra Fællesskabet  

 betinget af afgiftsbetaling«.
Det pågældende toldsted forsyner det  

 tolddokument, hvorpå varerne transporteres, med en tilsvarende påtegning.
 Ovennævnte påtegning mv skal ikke foretages, såfremt det godtgøres ved det  

 toldsted, hvor udførselsformaliteterne iagttages, at der enten foreligger en  

 tilladelse til dispensation fra restriktionerne, eller at skatten eller  

 afgifterne er betalt, eller at varerne efter omstændighederne kan udføres fra  

 Fællesskabets område uden yderligere formaliteter.
Er det i den pågældende retsforskrift fastsat, at der skal stilles  

 sikkerhed, kan sikkerheden for fællesskabsforsendelsen anses for dækkende,  

 medmindre varerne under transporten på anden måde end ad luftvejen,  

 midlertidigt forlader Fællesskabets område.
I disse tilfælde skal der stilles  

 særlig sikkerhed, jf dog nedenfor.
Sikkerheden må stilles ved afgangstoldstedet, hvor  

 forsendelsesformaliteterne for varerne opfyldes.
Foreskriver den pågældende  

 bestemmelse at udførselen er betinget af betaling af en skat eller anden  

 afgift, kræves sikkerhedsstillelse ikke, når transporten foregår som  

 fællesskabsforsendelse, og der allerede er stillet en anden sikkerhed end et  

 kontant depositum, eller når der med hensyn til den hovedforpligtede er  

 bevilget fritagelse for at stille sikkerhed, jf »Kontrol af  

 sikkerhed«.
 Ankommer varer, der midlertidigt har forladt Fællesskabets område,  

 herunder også ad luftvejen, ikke til Fællesskabet inden den fastsatte frist,  

 anses varerne for at være udført uberettiget til et tredjeland fra den  

 medlemsstat, som de er forsendt fra, medmindre det godtgøres, at de er gået  

 til grunde som følge af force majeure eller ved en hændelig begivenhed.
Fritagelse for sikkerhedsstillelse Fra 1 juli 1988 er åbnet mulighed for fritagelse for sikkerhedsstillelse  

 ved interne fællesskabsforsendelser, såfremt følgende kriterier er opfyldt:
- man skal være bosat her i landet, - man skal ikke kun lejlighedsvis benytte ordningen for  

 fællesskabsforsendelse, - man skal være således økonomisk stillet, at man er i stand til at  

 opfylde sine forpligtelser, og - man må ikke have gjort sig skyldig i en alvorlig overtrædelse af told-  

 eller skattelovgivningen.
 Fritagelsen gælder ikke for interne fællesskabsforsendelser af varer:
- hvis samlede værdi overstiger 50 000 ECU (ca 400.000 kr) pr angivelse,  

 eller - som er omfattet af reglerne om forhøjet sikkerhed (bilag VII i  

 Kommissionens forordning (EØF) nr 1062/87).
 Den hovedforpligtede skal ved påbegyndelse af en fællesskabsforsendelse  

 fremlægge bevis for, at han er berettiget til at opnå fritagelse for  

 sikkerhedsstillelse (attest for fritagelse for sikkerhedsstillelse). For at  

 få denne attest skal den hovedforpligtede underskrive en  erklæring,  

 hvorved han forpligter sig til at betale eventuelle told- og afgiftskrav, som  

 andre EF-lande måtte fremsætte i forbindelse med de pågældende forsendelser.  

 Erklæringens udformning fremgår af bilag XI til forordning 1062/87.
 De udstedte attester har en  gyldighedsperiode på indtil 2 år - den  

 gyldighedsperiode kan hjemtoldkamret forlænge en gang for en ny periode på  

 ikke over 2 år.
 Ved udfyldning af T 2-angivelsen skal der anføres kode »0« i  

 rubrik 52 - og der skal anføres nummeret på den vedlagte attest for  

 fritagelse for sikkerhedsstillelse.
I tilfælde af misbrug el lign kan toldkamret tilbagekalde attesten.
Den  

 hovedforpligtede skal så straks tilbagelevere alle de gyldige attester for  

 fritagelse for sikkerhedsstillelse, som er blevet udstedt til ham, til  

 toldkamret.
Skibe Almindelige bestemmelser Ordningen for fællesskabsforsendelse er obligatorisk ved forsendelse af  

 varer med skib mellem to steder i Fællesskabet, - når forsendelsen skal afsluttes i en anden medlemsstat end den, i  

 hvilken udskibningshavnen (losningshavnen) er beliggende, - når varerne skal ledsages af kontroleksemplar T 5 eller - når varerne skal videretransporteres landværts fra oplosningshavnen.
 I andre tilfælde, hvor varer forsendes mellem to steder i Fællesskabet  

 eventuelt via en omladningshavn i Fællesskabet, er ordningen ikke  

 obligatorisk, men den kan anvendes, hvis en transportør anmoder herom.
 Varer, der indlades i skibe, som afgår til steder uden for Fællesskabet,  

 berøres ikke af reglerne om fællesskabsforsendelse.
 Varer, der indlades i skibe, som afgår til steder uden for Fællesskabet  

 via steder i Fællesskabet, men hvor varerne ikke oplosses i Fællesskabet,  

 berøres heller ikke af reglerne om fællesskabsforsendelse.
Varer, der udføres søværts til tredielande mod restitution via  

 omladningshavne i andre medlemslande (fx Hamburg eller Rotterdam), skal ikke  

 forsendes efter ordningen for fællesskabsforsendelse, når der er udstedt et  

 gennemgående transportdokument til tredielande.
Kontroleksemplar T 5 kan i  

 sådanne tilfælde afsluttes, når skibet har forladt indladningshavnen.
Anvendes ordningen for fællesskabsforsendelse, skal der ikke stilles  

 sikkerhed, hvis forsendelsen påbegyndes i indladningshavnen og afsluttes i  

 udskibningshavnen (losningshavnen). Dette gælder, uanset om anvendelsen af  

 forsendelsesordningen er obligatorisk eller frivillig.
Forsendelsesangivelsen  

 forsynes i sådanne tilfælde i rubrik 52 med påtegningen »Fritaget«.
 Såfremt forsendelsen ikke skal afsluttes i udskibningshavnen, men  

 videreforsendes, skal der stilles sikkerhed efter de almindelige regler om  

 sikkerhedsstillelse.
Ved forsendelse til andre medlemslande af varer, hvis udførsel fra  

 Fællesskabet er forbudt eller er underkastet restriktioner, en skat eller  

 anden afgift, bliver ordningen for fællesskabsforsendelse i praksis  

 obligatorisk.
Der skal i sådanne tilfælde stilles særlig sikkerhed, medmindre  

 den hovedforpligtede har stillet sikkerhed i form af sikkerhedsstillelse for  

 en enkelt, respektive for flere fællesskabsforsendelser eller efter systemet  

 med fast kaution.
 Reglerne om særlige udførselsrestriktioner er omtalt i afsnittet  

 vedrørende intern fællesskabsforsendelse.
Udgående ekspeditioner Det udfærdigede transportdokument (konnossement mv), ladeseddel eller  

 lignende skal forevises for kontrollen.
 Viser det fremlagte dokument, at varerne skal forsendes til et sted uden  

 for Fællesskabet, kan indladningen finde sted alene mod iagttagelse af de  

 gældende nationale udførselsbestemmelser.
 Det samme gør sig gældende, hvis dokumentet viser, at varerne skal  

 forsendes til et andet land i Fællesskabet, og forsendelsen skal afsluttes i  

 losningshavnen.
 Skal transporten afsluttes i et andet medlemsland end det, hvor varerne  

 oplosses, skal en fællesskabsforsendelse påbegyndes.
 Forsendes varerne ikke efter ordningen for Fællesskabsforsendelse, kan der  

 til dokumentation af fællesskabsvarers toldmæssige status udstedes T 2  

 L-dokument eller »Artikel 41 - proceduren« kan anvendes.
 Reglerne om anvendelse af »Artikel 41 - proceduren« er omtalt i  

 afsnittet vedrørende intern fællesskabsforsendelse.
Indgående ekspeditioner Varer, der indføres med skibe, skal godsregistreres.
I forbindelse hermed  

 fremlægges eventuelle ledsagende forsendelsesangivelser.
 Er varer ikke ledsaget af en forsendelsesangivelse, betragtes de som T  

 1-varer, medmindre der fremlægges et dokument, der dokumenterer varernes  

 karakter af fællesskabssvarer (T 2 L eller T 2 M-dokument).
 Varer, der indpasserer her til landet under »Artikel 41 -  

 proceduren«, skal godsregistreres ved indpassagen.  

 Forsendelsesangivelsen vedlægges godsdeklarationen og varernes toldmæssige  

 status angives i godsdeklarationen.
Fly Almindelige bestemmelser Ordningen for fællesskabsforsendelse er obligatorisk ved forsendelse af  

 varer med fly mellem to steder i Fællesskabet, når varerne skal ledsages af  

 kontroleksemplarer T 5.
 I andre tilfælde er ordningen ikke obligatorisk, men den kan anvendes,  

 hvis en transportør anmoder herom.
 Anvendes ordningen for fællesskabsforsendelse, skal den hovedforpligtede  

 ikke stille sikkerhed for told og afgifter, såfremt lufttransporten udføres  

 af et koncessioneret luftfartsselskab.
I disse tilfælde forsynes forsendelsesangivelsen i rubrik 52 med  

 påtegningen »Fritaget«.
I andre tilfælde skal der stilles sikkerhed  

 efter de almindelige regler.
Udgående ekspeditioner Forsendes varerne ikke efter ordningen for fællesskabsforsendelse, kan der  

 med henblik på dokumentation af fællesskabsvarers toldmæssige status udstedes  

 T 2 L-dokument, eller »Artikel 41-proceduren« kan anvendes.
 Reglerne om anvendelse af »Artikel 41-proceduren« er omtalt i  

 afsnittet vedrørende intern fællesskabsforsendelse.
Indgående ekspeditioner Varer, der indføres med fly, skal godsregistreres.
I forbindelse hermed  

 fremlægges eventuelle ledsagende forsendelsesangivelser.
Er varerne ikke  

 ledsaget af en forsendelsesangivelse, betragtes de som T 1-varer, medmindre  

 der fremlægges dokumentation for varernes karakter af fællesskabsvarer (fx T  

 2 L).
 Varer, der indpasserer her til landet under »Artikel  

 41-proceduren«, skal godsregistreres ved indpassagen.  

 Forsendelsesangivelsen vedlægges godsdeklarationen og varernes toldmæssige  

 status angives i godsdeklarationen.
Toldlempelse for varer til særlig anvendelsesformål (END-USE) Varer, der forsendes fra en medlemsstat til en anden, og for hvilke der er  

 foreskrevet et særligt anvendelsesformål, skal angives til intern  

 fællesskabsforsendelse.
Endvidere skal der udstedes et kontroleksemplar T 5 i  

 overensstemmelse med Kommissionens forordning om T 5.
Undtaget fra disse bestemmelser om forsendelse er imidlertidig varer,  

 bestemt til visse fly- og skibskategorier.
Nærmere oplysninger herom fås ved  

 henvendelse til det lokale distriktstoldkammer.
Lastbiler Almindelige bestemmelser Ordningen for fællesskabsforsendelse er obligatorisk ved forsendelse af  

 varer med bil mellem to steder i Fællesskabet (og til Efta-landene).
 Ordningen skal også anvendes ved forsendelse til andre tredielande end  

 Efta-landene undtagen i de tilfælde, hvor udførselsformaliteterne iagttages  

 ved udpassagestedet til det pågældende tredieland.
 Reglerne for lastbiler gælder med de fornødne tillempelser også for  

 containere på lastbil.
 Varer, der er bestemt til udførsel med lastbil eller container, skal  

 frembydes for toldvæsenet ved et godsregistreringssted for bilgods.
Der kan afgives en eller flere forsendelsesangivelser for hvert vogntog.
I  

 de enkelte forsendelsesangivelser må kun optages varer, som skal forsendes  

 fra samme afgangstoldsted til samme bestemmelsestoldsted.
Afgangstoldsted De udfærdigede transportdokumenter (fragtbrev mv) skal som hovedregel  

 forevises for toldvæsenet i forbindelse med afleveringen af  

 forsendelsesangivelsen.
Ved genudførsel af varer, der ved indførslen her til landet har været  

 ledsaget af en forsendelsesangivelse, der indeholdt særlige påtegninger, skal  

 afsenderen overføre disse oplysninger til forsendelsesangivelsen.
Disse  

 oplysninger kan også fremgå af godsdeklarationens advistalon.
 Frembydes varer, der er bestemt til direkte udførsel til et tredieland ved  

 udpassagestedet, kan udførselen finde sted alene mod iagttagelse af de  

 gældende udførselsbestemmelser og uden påbegyndelse af en  

 fællesskabsforsendelse.
 Toldlukning af lastbiler må almindeligvis kun foretages, når der forevises  

 gyldigt TIR-godkendelsesbevis.
Udpassagetoldsted Ved udpassage her fra landet af enhver fællesskabsforsendelse skal de  

 ledsagende forsendelsesangivelser forevises toldvæsenet for kontrol.
 Når en fællesskabsforsendelse under transport til et andet sted indenfor  

 Fællesskabet til tredieland, der ikke er Efta-land, udpasserer her fra landet  

 til tredieland, betragtes udpassagestedet som grænseovergangssted, og  

 fragtføreren skal afgive grænseovergangsattest.
Når en fællesskabsforsendelse endelig udpasserer fra Fællesskabet til  

 tredieland, der ikke er Efta-land, anses udpassagestedet som  

 »Bestemmelsestoldsted«.
Fragtføreren skal i sådanne tilfælde  

 frembyde varerne for toldvæsenet under fremlæggelse af  

 forsendelsesangivelsens eksemplar 4, 5 og 7 for afslutning af forsendelsen.
Indpassagetoldsted Varer  under fællesskabsforsendelse Ved indpassage skal de ledsagende forsendelsesangivelser forevises  

 toldvæsenet, og fragtføreren skal afgive grænseovergangsattest.
 Toldvæsenet kan forlange aflæsning i et omfang, der muliggør gennemførelse  

 af de foreskrevne kontrolforanstaltninger.
Varer, der er forsendt efter »Artikel 41-proceduren«, skal i  

 princippet godsregistreres ved indpassagen.
Forsendelsesangivelsen vedlægges  

 godsdeklarationen, og varernes toldmæssige status angives i  

 godsdeklarationen.
 Reglerne om anvendelse af »Artikel 41proceduren« er omtalt i  

 afsnittet vedrørende intern fællesskabsforsendelse.
Varer, der  ikke er under fællesskabsforsendelse Varer, der indpasserer fra tredieland, og som skal transporteres til  

 steder i Fællesskabet (bortset fra steder i det danske toldområde), skal ved  

 indpassagen angives til forsendelse på en T 1-angivelse.
 Varer, der indpasserer fra tredieland, og som alene skal transitere det  

 danske toldområde, til steder uden for Fællesskabet eller til Københavns  

 frihavn skal enten angives til forsendelse på en T 1-angivelse eller  

 godsregistreres.
Varer, der indpasserer fra tredieland, og som skal befordres til steder i  

 det danske toldområde, skal angives til godsregistrering ved indpassagen,  

 medmindre varerne ankommer i toldgodkendte køretøjer eller containere.
I  

 sidstnævnte tilfælde kan varerne angives til fællesskabsforsendelse  

 (grænseforskydning) på en T 1-angivelse, når køretøjet forsendes i toldlukket  

 stand.
Bestemmelsestoldstedet Ved bestemmelsestoldstedet frembydes varerne for toldvæsenet i forbindelse  

 med godsregistreringen eller udførselen under fremlæggelse af  

 forsendelsesangivelsens eksemplar 4, 5 og 7 for afslutning af forsendelsen.
 Toldvæsenet foretager herefter en kontrol af dokumenter og evt påsatte  

 toldlukker.
Jernbane samt transport i store containere Almindelige bestemmelser Ordningen for fællesskabsforsendelse er obligatorisk ved forsendelse af  

 varer med jernbane.
Vareafsender - hovedforpligtet Er vareafsenderen hovedforpligtet for forsendelsen, følges de almindelige  

 procedureregler.
 Jernbanerne er dog fritaget for at frembyde forsendelserne ved  

 grænseovergangsstederne og for at afgive grænseovergangsattester.
Jernbanerne-hovedforpligtet Er jernbanen hovedforpligtet kan forsendelsen finde sted enten på grundlag  

 af en forsendelsesangivelse eller efter forenklede procedureregler, hvorefter  

 det internationale fragtbrev (CIM) eller den internationale ekspresgodsseddel  

 (TIEx), træder i stedet for forsendelsesangivelsen.
 Endvidere kan forsendelse i store containere finde sted efter en forenklet  

 forsendelsesprocedure - den forenklede containerprocedure - hvorefter  

 TR-overleveringsbeviset træder i stedet for forsendelsesangivelsen.
Forsendelsesangivelser Forsendes varerne under anvendelse af forsendelsesangivelser, er der  

 gennemført følgende lempelser i procedurereglerne:
 - Jernbanerne er fritaget for at stille sikkerhed for forsendelser, for  

 hvilke banerne er hovedforpligtet.
 - Jernbanerne er fritaget for at frembyde forsendelserne ved  

 grænseovergangsstederne og for at afgive grænseovergangsattester.
 - Jernbanernes noteringer på fragtbreve mv træder i stedet for  

 grænseovergangsattester i forbindelse med fastsættelse af stedet for  

 overtrædelsen eller uregelmæssigheden, når forsendelsen ikke er blevet  

 frembudt ved bestemmelsesstoldstedet.
 Forsendelsesangivelsen skal i påkommende tilfælde forsynes med påtegningen  

 »Fritaget« i rubrik 52 (sikkerhed).
Kombineret transport I forbindelse med jernbanetransport under ledsagelse af  

 forsendelsesangivelser kan transporten fortsætte med lastbil til  

 godsregistrering ved et bilgodsregistreringssted eller udpassage, såfremt  

 sikkerheden er gyldig her i landet.
Forsendelsen behandles efter reglerne for  

 omladning.
Fragtbreve/ekspresgodssedler Forsendes varerne under anvendelse af CIM-fragtbreve eller  

 TIEx-ekspresgodssedler, er der gennemført tilsvarende lempelser i  

 procedurereglerne som nævnt ovenfor under forsendelsesangivelser.
 Endvidere skal der ikke fremsendes retureksemplar til afgangstoldstedet.
 Et fragtbrev eller en ekspresgodsseddel kan anvendes som  

 forsendelsesangivelse såvel for forsendelser, der indeholder varer med samme  

 toldmæssige status, som varer med forskellig toldmæssig status.
Indeholder forsendelsen, som fragtbrevet eller ekspresgodssedlen omfatter,  

 varer med forskellig toldmæssig status  skal der anvendes ladelister,  

 A 63, til specifikation af varerne.
Indeholder forsendelsen varer med samme  

 toldmæssige status,  kan der anvendes ladelister, A 63.
 En ladeliste må kun omfatte varer med samme toldmæssige status.
 I feltet øverst til højre i ladelisten angives efter bogstavet T skrevet  

 med blokbogstaver eller skrevet på maskine:
- »1«, når ladelisten omfatter T 1-varer, - »2«, når ladelisten omfatter T 2-varer, Ladelisten skal som minimum udfærdiges i 4 eksemplarer og skal  

 underskrives af den, der indgiver varerne til forsendelse med bane.
 Ladelisterne skal være fortløbende nummereret, og antallet af lister, som  

 hører til et CIM-fragtbrev, skal angives i rubrikken forbeholdt angivelse af  

 bilag.
 Antallet af lister, der hører til en TIEx-ekspresgodsseddel, angives i  

 rubrikken »Bilag til brug for toldformaliteter eller andet«.
 Endvidere skal nummeret på den jernbanevogn, som fragtbrevet vedrører,  

 eller nummeret på den container, som varerne er anbragt i, anføres på  

 ladelisten.
 Er der udfærdiget ladelister omfattende såvel T 1-varer som T 2-varer skal  

 løbenumrene på de lister, der omfatter T 1-varer, anføres i rubrikken  

 »varebeskrivelse« i CIM-fragtbrevet og i rubrikken »Betegnelse  

 af godset« i TIEx-ekspresgodssedlen.
 De enkelte vareposter i ladelisten skal være fortløbende nummereret.  

 Eventuelle særlige oplysninger i relation til landbrugsordninger mv skal  

 anføres i rubrikken for varebeskrivelse.
 Efter sidste varepost forsynes ladelisten med en vandret streg, og resten  

 af siden udstreges.
 Reglerne om anvendelse af fragtbrev eller ekspresgodsseddel som  

 forsendelsesangivelse anvendes for alle forsendelser med jerbane til udlandet  

 uden hensyn til, om bestemmelsesstedet er beliggende i eller uden for  

 Fællesskabet.
TR-overleveringsbevis Intercontainer kan ved de enkelte medlemsstaters repræsentanter udføre  

 transport af varer i store containere efter den forenklede  

 containerprocedure.
Det er en betingelse for anvendelsen af den forenklede containerprocedure,  

 at store containere ledsages af et TR-overleveringsbevis, bestående af 7  

 eksemplarer der alle med undtagelse af blad 3A i højre side er forsynet med  

 en grøn stribe.
Eksemplar 3A er til toldvæsenets brug og eksemplar 6 er til  

 afsenderen.
 Sker forsendelse under anvendelse af TR-overleveringbevis, er der  

 gennemført tilsvarende lempelser i procedurereglerne som nævnt under  

 Forsendelsesangivelser, og der skal ikke fremsendes retureksemplar til  

 afgangstoldstedet.
 Endvidere kan transporten omfatte forsendelse på anden måde end med  

 jernbane i afsendelseslandet til afgangsstationen i dette land og i  

 bestemmelseslandet fra bestemmelsesstationen i dette land, samt eventuel  

 søtransport mellem afgangs- og bestemmelsessted.
TR-overleveringsbevis kan anvendes ved alle forsendelser med store  

 containere.
Dette medfører, at såfremt en afsender ønsker at anvende en  

 T-angivelse sammen med et TR-overleveringsbevis foretages ekspeditionen som  

 bestemt for T-angivelser.
TR-overleveringsbeviset fungerer udelukkende som et  

 fragtdokument og skal ikke påtegnes mv af toldmyndighederne.
I  

 TR-overleveringsbeviset skal rubrik 13 (bilag) have henvisning til  

 T-angivelsen.
Henvisningen skal omfatte angivelsens art samt udstedende  

 toldsted, dato og registreringsnummer for angivelsen.
Desuden skal  

 overleveringsbevisets blad 1 og 2 være forsynet med påtegning fra jernbanen  

 som dokumentation for, at man ved overgang til banetransport har sikret sig,  

 at forsendelsen er ledsaget af det eller de dokumenter for  

 fællesskabsforsendelse, hvortil der er henvist.
 Forsendes varer under anvendelse af TR-overleveringsbevis, skal den  

 forenklede containerprocedure anvendes, hvilket medfører, at forsendelse  

 ifølge den forenklede jernbaneprocedure (CIM-fragtbrev) ikke finder sted.
Der kan efter et TR-overleveringsbevis som hovedregel ikke forsendes flere  

 end 3 store containere.
Dog kan der på visse betingelser anvendes  

 specifikationer, således at flere end 3 store containere, der indgår i en og  

 samme forsendelse, kan forsendes efter et TR-overleveringsbevis.
For at anvende specifikationer skal samtlige containere ifølge et  

 TR-overleveringsbevis forsendes fra samme afsendelsesstation til samme  

 bestemmelsesstation.
Der må i TR-overleveringsbeviset ikke angives  

 oplysninger om de forsendte containere, og rubrikkerne 18, 20-22, 26, 28 og  

 32 i TR-overleveringsbeviset skal overstreges.
 Forsendes varer med forskellig toldmæssig status i samme container, skal  

 der udstedes særskilte specifikationer for hver af de kategorier af varer  

 (toldmæssig status), containerne indeholder.
 Indeholder forsendelsen landbrugsvarer, for hvilke der anmodes om  

 udbetaling af støttebeløb i henhold til EF's landbrugsordninger, skal  

 samtlige varer i forsendelsen henhøre under samme position i den fælles  

 toldtarif.
 Antallet af specifikationer skal på TR-overleveringsbeviset angives i  

 rubrik 3. Endvidere skal det fortrykte serienummer på TR-overleveringsbeviset  

 angives i øverste højre hjørne på hver specifikation, der skal være forsynet  

 med løbenummer.
Udgående ekspeditioner Varer, der er afsendt her fra landet på et CIM-fragtbrev, en  

 TIEx-ekspresgodsseddel eller et TR-overleveringsbevis anses ved ankomsten til  

 en anden medlemsstat som T 2-varer, medmindre fragtbrevet,  

 TR-overleveringsbeviset eller ekspresgodssedlen mv er forsynet med særlige  

 påtegninger.
 Varerne skal i de nedenfor omtalte tilfælde frembydes for toldvæsenet,  

 forinden de indleveres til jernbanen til forsendelse.
 Fragtbrevet, ekspresgodssedlen eller TR-overleveringsbeviset skal i disse  

 tilfælde indleveres til toldvæsenet samtidig med, at varerne frembydes.  

 Endvidere indleveres udførselsangivelseseksemplarerne samtidigt, såfremt det  

 kræves.
 Når fragtbrevet eller ekspresgodssedlen skal forsynes med særlige  

 påtegninger, jf nedenfor, skal påtegningen anføres i rubrikken  

 »Betegnelse af godset« på samtlige eksemplarer, medmindre andet er  

 anført.
 Skal der foretages påtegninger i TR-overleveringsbeviset, skal påtegningen  

 anføres i rubrik 15, medmindre andet er anført.
 Forsendes varer med forskellig toldmæssig status på samme fragtbrev eller  

 ekspresgodsseddel under anvendelse af ladelister, skal fragtbrevet påtegnes  

 » T 1«.
 Indeholder en eller flere containere omfattet af et TR-overleveringsbevis  

 T 1-varer og den eller de øvrige containere på samme overleveringsbevis  

 udelukkende indeholder T 2-varer, skal afgangstoldstedet henvise til den  

 eller de containere, der indeholder T 1-varer med påtegning »T 1« i  

 rubrik 15 på eksemplar 2, 3A og 3B.
Såfremt en container indeholder varer med forskellig toldmæssig status  

 udfærdiges der særskilte ladelister for hver af de containere, der indeholder  

 begge varekategorier.
Der skal i TR-overleveringsbeviset for disse varer i  

 rubrik 24 være anført løbenummer for ladelister med T 1-varer.
Forsendelser, der skal frembydes for toldvæsenet, - Udførsel af varer fra aktiv forædling, - Udførsel af varer mod særlig toldgodtgørelse, - Genudførsel af varer, indført mod midlertidig toldfrihed, - Varer bestemt til genindførsel mod toldlempelse (passiv forædling mv), - Varer, der indføres under toldkontrol som bestemt til genudførsel, - Godsregistrerede varer, - Varer fra provianteringsvirksomheder, - Varer ledsaget af ATA- carnet, - Varer, der er under fællesskabsforsendelse, - Fællesskabsvarer, for hvilke der gælder særlige indførselsrestriktioner  

 mv, - Kaffe, for hvilken der fremlægges reeksportcertifikat, - Varer med toldmæssig status T 2-ES eller T 2-PT, - Landbrugsvarer, der udføres mod restitution og under ledsagelse af  

 kontroleksemplar T 5.
 Nærmere herom fås ved henvendelse til det lokale distriktstoldkammer.
Indenlandske og fortoldede varer Sådanne varer kan indleveres til jernbanen uden frembydelse for  

 toldvæsenet, medmindre de pågældende varer er omfattet af de ovenfor omtalte  

 regler.
Indgående ekspeditioner Varer, der indføres med jernbane, skal godsregistreres.
I forbindelse  

 hermed skal jernbanen fremlægge eksemplar nr 2 og 3 af de ledsagende  

 fragtbreve mv.
Ved forsendelser med ekspresgodssedler skal jernbanen  

 fremlægge det eksemplar af ekspresgodssedlen, der benævnes ledsagedokument,  

 samt en kopi af ekspresgodssedlen.
 Er varerne forsendt efter den forenklede containerprocedure, skal  

 jernbanen i forbindelse med godsregistreringen fremlægge eksemplar 1, 2 og 3  

 A af TR-overleveringsbeviset.
Fragtbreve, ekspresgodssedler og TR-overleveringsbeviser, der er påbegyndt  

 i et medlemsland, gælder som T 2-angivelser, medmindre de er forsynet med  

 påtegning om, at varerne har T 1-status.
Påtegningen er anført på  

 fragtbrevets eksemplar 3, respektive på ekspresgodssedlens kopi.
I  

 TR-overleveringsbeviset er påtegningen anført i rubrik 15 på eksemplar 2, 3 A  

 og 3 B.
 I tilfælde, hvor fællesskabsvarer omadresseres på en international  

 jernbanestation i et tredieland, og der udstedes et nyt fragtbrev,  

 ekspresgodsseddel eller TR-overleveringsbevis, kan varernes fællesskabsstatus  

 dokumenteres ved L-dokument.
 Er fragtbrevene, ekspresgodssedlerne eller TR-overleveringsbeviserne  

 forsynet med T-påtegning fra afgangstoldstedet, gælder de som  

 forsendelsesdokumenter svarende til T-påtegningen, eventuelt svarende til  

 påtegningen på ladelisterne.
Transit Forsendelser, for hvilke fragtbrevet eller ekspresgodssedlen tjener som  

 forsendelsesangivelse, kan transitere toldområdet uden toldvæsenets  

 mellemkomst, medmindre varerne er ledsaget af et kontroleksemplar T 5.
 Er varerne ledsaget af kontroleksemplar T 5 skal dette, såfremt varerne  

 ved udpassage fra dansk toldområde, forlader Fællesskabets område, forevises  

 toldvæsenet til afvikling.
 Såfremt varerne er forsendt under ledsagelse af en forsendelsesangivelse,  

 afvikles denne ved udpassagen til tredieland, efter de almindelige regler.
Ændring af bestemmelsessted Banerne kan tillade, at en afsender ændrer bestemmelsessted for allerede  

 indleverede varer.
Medfører ændringen at en transport, der skulle afsluttes uden for Fællesskabet, sluttes inden  

 for Fællesskabet, eller at en transport, der skulle afsluttes inden for Fællesskabet, sluttes uden  

 for dette, kan banerne dog kun foretage en sådan ændring, såfremt  

 afgangstoldstedets tilladelse dertil er indhentet.
 Tilladelse til ændring af bestemmelsessted kan meddeles, når dette ikke  

 ville have medført en ændret toldbehandling ved afsendelsen.
 Medfører en ændring af bestemmelsesstedet, at en her påbegyndt transport  

 afsluttes her i landet, skal forsendelsen godsregistreres på sædvanlig måde.
Bortkomne fragtbreve, ekspresgodssedler eller TR-overleveringsbeviser Er det originale fragtbrev, ekspresgodsseddel eller TR-overleveringsbevis  

 bortkommet kan afsendelsesstationen udstede kopier.
Posttrafik Almindelige bestemmelser Ordningen for fællesskabsforsendelse kan ikke anvendes ved forsendelse med  

 post, og postforsendelser vil således aldrig være ledsaget af  

 forsendelsesangivelser.
Varer, der forsendes med post fra et i Fællesskabet  

 beliggende postkontor, anses i bestemmelseslandet som en fællesskabsvare,  

 medmindre varernes indpakning eller ledsagepapirer er forsynet med en  

 påklæbet gul seddel, jf bilag VI til forordning 1062/87.
Indgående ekspeditioner Ved godsregistrering af forsendelser, der er afsendt fra et postkontor i  

 et medlemsland, angives toldmæssig status som »T 2«, respektive  

 »T 2 ES« eller »T 2 PT« i godsdeklarationen.
Ved godsregistrering af forsendelser, der er forsynet med gul seddel, samt  

 forsendelser, der er afsendt fra steder uden for Fællesskabet, anfører  

 postvæsenet »T 1« i godsdeklarationen.
Ved forsendelser fra  

 Efta-landene ledsaget af et T 2 L-dokument, anføres dog »T 2«.
 Ved godsregistreringen skal de pågældende adressekort forevises.
Udgående ekspeditioner Varer, der afsendes her fra landet, betragtes ved ankomsten i en anden  

 medlemsstat som fællesskabsvarer (T 2), medmindre varernes indpakning eller  

 ledsagepapirer er forsynet med gul seddel.
 Ved forsendelse af fællesskabsvarer til Efta-landene må der, såfremt  

 varerne senere agtes genindført til Fællesskabet, her i landet udstedes et T  

 2 L-dokument til dokumentation af varernes karakter af fællesskabsvarer.
Forsendes der varer med forskellig toldmæssig status i samme postpakke,  

 skal forsendelsen forsynes med den særlige gule seddel.
Der kan udstedes T 2  

 L-dokument for de i forsendelsen indeholdte T 2-varer.
L-dokumenterne må ikke  

 indlægges i forsendelsen, men skal vedhæftes adressekort mv.
 Indenlandske og fortoldede varer kan indleveres direkte til postvæsenet,  

 medmindre andet er anført nedenfor.
 Følgende varer skal forinden indleveringen frembydes for toldvæsenet:
- Udførsel mod særlig toldgodtgørelse - Genudførsel af varer, indført mod midlertidig toldfrihed - Varer bestemt til genudførsel - Godsregistrerede varer - Varer fra provianteringsvirksomheder T 2 L-dokumenter Almindelige bestemmelser T 2 L-dokumenter, i det efterfølgende benævnt T 2 L, udstedes på  

 enhedsdokumentets eksemplar 4 og tjener som dokumentation af varers karakter  

 af fællesskabsvarer, når varerne ikke forsendes efter EF's  

 forsendelsesordning.
T 2 L-dokumenter kan kun udstedes for varer med  

 toldmæssig status T 2, T 2 ES eller T 2 PT.
 T 2 L ES- eller T 2 L PT-dokument udstedes til dokumentation for, at en  

 vare er i fri omsætning henholdsvis i Spanien eller Portugal.
 T 2 L-dokumenter og T 2 L-ES- eller T 2 L PT-dokumenter kan kun tjene som  

 dokumentation for varers fællesskabskarakter, når de i dokumentet angivne  

 varer forsendes direkte fra et land (medlemsstat eller Efta-land) til et  

 andet land (medlemsstat eller Efta-land).
 Som varer, der forsendes direkte fra et land til et andet land anses:
 - varer, hvis forsendelse ikke berører en ikke-medlemsstats område,  

 bortset fra Efta-landene.
 - varer, hvis forsendelse foregår gennem en eller flere  

 ikke-medlemsstaters område bortset fra Efta-landene, for så vidt forsendelsen  

 gennem andre lande sker på grundlag af et enkelt transportdokument, der er  

 udfærdiget i en medlemsstat eller Efta-land.
Forsendelser til Grækenland, der transiterer lande, med hvilke der ikke er  

 aftale om anvendelse af EF's forsendelsesordning, kan forsendes i henhold til  

 TIR-transportordningen.
Sådanne TIR-forsendelser kan ledsages af T 2  

 L-dokument til dokumentation af varernes karakter af fællesskabsvarer.
 T 2 L-dokument og T 2 L ES- eller T 2 L PT-dokument kan ikke anvendes for  

 varer:
- som skal udføres til andre tredielande end Efta-landene, - hvis emballage er af en sådan art, at de ville blive omfattet af en T  

 1-angivelse, hvis de blev forsendt under ordningen for  

 fællesskabsforsendelse.
 I et T 2 L-dokument og et T 2 L ES- eller T 2 L PT-dokument må kun opføres  

 varer, der indlades eller er indladet på et enkelt transportmiddel for at  

 blive forsendt fra samme afgangstoldsted til samme bestemmelsestoldsted.
Udfyldning Vareafsenderen m fl må fremlægge blanketten i 1 eksemplar i udfyldt stand.  

 Anmodning om udstedelsen skal rettes til det toldkammer, hvor  

 udførselsekspeditionen foretages.
Blanketten skal dog fremlægges i 3 eksemplarer, når varer, for hvilke der  

 i forbindelse med den fælles landbrugspolitik kan ydes udførselsrestitution,  

 forsendes til bestemmelseslandet på anden måde end med fly og herved delvis  

 uden for Fællesskabets område.
Hvert af de 3 eksemplarer forsynes med  

 følgende tekst: »Udstedt i tre eksemplarer«.
Reglerne anvendes dog  

 ikke ved passage udelukkende gennem Efta-landene.
 Varer, der er indladet i en havn i en medlemsstat og som skal udlosses i  

 en havn i en anden medlemsstat, anses ikke for at have forladt Fællesskabets  

 toldområde, såfremt søtransporten er dækket af et enkelt transportdokument.
Blanketten skal udfyldes med læselig holdbar skrift, såvidt muligt på  

 skrivemaskine.
Der må hverken forekomme raderinger eller overskrivninger.  

 Foretages der ændringer, skal det gøres ved hjælp af overstregning, og  

 tilføjelse af de ønskede oplysninger.
Enhver sådan ændring skal bekræftes af  

 den, der har foretaget den, og påtegnes af toldvæsenet.
 Kun følgende nummererede rubrikker skal udfyldes:
Rubrik 1. Angivelse Første underrubrik: udfyldes ikke Anden underrubrik: udfyldes ikke Tredie underrubrik: T 2 L I overgangsperioden anvendes: T 2 L ES, for varer der har status som  

 »spanske« varer og T 2 L PT, for varer der har status som  

 »portugisiske« varer.
Rubrik 2: Afsender/eksportør Her anføres den pågældendes fulde navn eller firmanavn, fuldstændig  

 adresse samt telefonnummer.
Rubrik 3: Formularer Her anføres løbenummeret for angivelsen i forhold til det samlede antal  

 angivelser (angivelse og supplementsangivelser). Hvis der til en angivelse  

 hører 2 supplementsangivelser anføres henholdsvis 1/3, 2/3 og 3/3. Vedrører  

 angivelsen kun en varepost, anføres der intet i rubrik 3, men »1« i  

 rubrik 5.
Rubrik 4: Ladelister Her anføres med tal hvor mange ladelister eller lignende, der eventuelt er  

 vedlagt.
Rubrik 5: Vareposter Her anføres det samlede antal vareposter, der angives af brugeren på  

 samtlige angivelser (eller ladelister og handelsmæssige lister), der  

 anvendes.
Vareposterne svarer til det antal rubrikker  

 »varebeskrivelse«, der skal udfyldes.
Rubrik 14: Klarerer/repræsentant Her anføres den pågældendes navn eller firmanavn, fuldstændige adresse  

 samt telefonnummer.
Såfremt det drejer sig om den i rubrik 2 anførte person,  

 anføres »afsender«.
 Rubrik 31: Kolli og varebeskrivelse: mærke og nummer - container nr -  

 antal og art.
 Her anføres kollienes mærker, numre, antal og art eller i det tilfælde,  

 hvor det drejer sig om uemballerede varer, antallet af disse varer, der er  

 omfattet af angivelsen, eller der anføres »bulk«; i begge tilfælde  

 anføres varernes normale handelsbetegnelse; for så vidt angår  

 afsendelsesformaliteterne, skal denne betegnelse indeholde de nødvendige  

 oplysninger til identifikation af varerne; skal rubrik 33  

 »varekode« udfyldes, skal denne handelsbetegnelse være udtrykt  

 tilstrækkelig klart til at muliggøre tarifering af varerne.
 Denne rubrik skal også indeholde de oplysninger, der er nødvendige af  

 hensyn til eventuelle særlige forskrifter (punktafgifter).
 Såfremt der anvendes container, skal dennes identifikationsmærke  

 (registreringsnummer) desuden anføres i rubrikken.
Rubrik 32: Varepost Her anføres den pågældende vareposts løbenummer i rækken af vareposter,  

 der er anført i rubrik 5.
 Vedrører angivelsen kun en enkelt varepost, udfyldes rubrikken ikke.
Rubrik 35: Bruttomasse (kg) Bruttovægten for den enkelte varepost anføres i hele kilogram.
Vedrører  

 angivelsen flere vareposter skal den samlede bruttovægt fordeles på de  

 enkelte vareposter.
 Ved bruttovægt forstås den samlede vægt af varerne inklusive al emballage,  

 dog ikke transportmateriel, fx containere.
 Såfremt en angivelse i forbindelse med fællesskabsforsendelse vedrører  

 flere varetyper, er det tilstrækkeligt at anføre den samlede bruttomasse i  

 den første rubrik 35, og de øvrige rubrikker 35 udfyldes ikke.
Rubrik 38: Nettomasse (kg) Nettovægten for den enkelte varepost anføres i hele kilogram.
Ved  

 nettovægt forstås varernes vægt uden enhver form for emballage.
Denne  

 oplysning anføres kun, såfremt det kræves efter fællesskabsforskrifter.
Rubrik 44: Supplerende oplysninger mv Her anføres dels de oplysninger, der er nødvendige med hensyn til særlige  

 forskrifter, der evt gælder i afsendelseslandet/bestemmelseslandet dels  

 refererer til bilag, der er vedlagt.
Rubrik 54: Sted, dato, underskrift Klarererens/repræsentantens håndskrevne underskrift i original efterfulgt  

 af navn og fornavn anføres på det eksemplar, der forbliver på  

 afgangstoldstedet.
Er denne en juridisk person anføres tillige  

 stillingsbetegnelse.
Anvendelse af ladelister Udstedes der et T 2 L-dokument for en forsendelse, der omfatter mere end  

 en slags varer, kan oplysningerne vedrørende disse varer meddeles på en eller  

 flere ladelister i stedet for at blive anført i angivelsens rubrik 31  

 »Kolli og varebeskrivelse«, 32 »Varepost nr«, 35  

 »Bruttomasse (kg)», 38 »Nettomasse (kg)», og i givet fald  

 44 »Supplerende oplysninger, vedlagte dokumenter, certifikater og  

 bevillinger«.
Ved anvendelse af ladelister overstreges de pågældende  

 rubrikker i T 2 L-dokumentet.
I den øverste rubrik i højre hjørne på ladelisten anføres »T 2  

 L«: i den nederste del anføres toldvæsenets påtegning.
Kolonnen  

 »Afsendelses-/udførselsland« på ladelisten udfyldes ikke.
 Når flere ladelister vedlægges et og samme T 2 L-dokument, skal brugeren  

 påføre listerne løbenumre: antallet af lister, der vedlægges, anføres i  

 rubrik 4 »ladelister« i T 2 L-dokumentet.
Udgående procedure Et L-dokument må kun udstedes, når det kan påregnes, at dokumentet faktisk  

 vil blive anvendt.
 Dokumentet attesteres af udførselstoldkamret efter anmodning fra den  

 interesserede (eksportøren, importøren, afsenderen, transportøren m fl), når  

 udførselsformaliteterne er opfyldt, eller såfremt varerne har været forsendt  

 på en forsendelsesangivelse af det bestemmelsestoldsted, der har afsluttet  

 forsendelsen.
 I de tilfælde, hvor dokumentet skal udstedes i 3 eksemplarer, autoriserer  

 toldkamret originaleksemplaret og en kopi (evt fotokopi). De autoriserede  

 eksemplarer udleveres, mens den sidste kopi forbliver ved toldkamret.
Efterfølgende udstedelse L-dokumentet kan udstedes, efter at varerne er udført her fra landet.
 Dokumentet skal i sådanne tilfælde forsynes med følgende påtegning i rød  

 skrift:
UDSTEDT EFTERFØLGENDE Efterfølgende udstedelse kan kun foretages ved det toldsted, hvor  

 udførselsformaliteterne er iagttaget.
Indgående procedure L-dokumentet skal afleveres i forbindelse med varernes godsregistrering  

 (eller senest ved fortoldningen).
 Er T 2 L-dokument (T 2 L ES- eller T 2 L PT-dokument) udstedt i 3  

 eksemplarer, afleveres originaleksemplaret og den udleverede kopi ved det  

 toldsted, hvor varerne angives til godsregistrering.
Forenkling af formaliteterne Ifølge afsnit V, kapitel II, i forordning 1062/87 kan toldmyndighederne i  

 en medlemsstat give tilladelse til, at godkendte afsendere kan udstede  

 L-dokumenter uden fremlæggelse for toldvæsenet.
 Nærmere herom under afsnittet »Godkendte afsendere«.
T 2 M-dokument Almindelige bestemmelser Fællesskabsbehandling af fangster, som fiskes af medlemsstaternes fartøjer  

 og indføres i fællesskabet enten i uforandret stand eller efter om bord på  

 medlemsstaternes fartøjer at have undergået en behandling, som ikke  

 indebærer, at de fremstillede varer udelukkes fra kapitel 3 eller position  

 15.04 eller 23.01 i den fælles toldtarif, opnås ved fremlæggelse af et T 2  

 M-dokument.
 Reglerne om anvendelse af T 2 M-dokumentet findes i Kommissionens  

 forordning (EØF) nr 137/79 af 19 december 1978.
Kontroleksemplar T 5 I Fællesskabets retsforskrifter om frie varebevægelser er anvendelsen af  

 bestemte forskrifter hyppigt gjort afhængig af dokumentation for varernes  

 særlige anvendelse eller bestemmelse.
Dette gælder især inden for den fælles  

 landbrugspolitik.
 For at gennemføre denne kontrol er det foreskrevet, at der skal benyttes  

 et særligt eksemplar af det fælles forsendelsesdokument, benævnt  

 »Kontroleksemplar T 5«.
 Bestemmelserne om kontroleksemplar T 5 er fastsat i Kommissionens  

 forordning (EØF) nr 2823/87 af 18.9.87.
Anvendelsesområde Kontroleksemplaret skal benyttes, når anvendelsen af en fælles  

 foranstaltning vedrørende varers indførsel eller udførsel eller varers  

 bevægelser inden for Fællesskabet afhænger af, at der foreligger  

 dokumentation for, at varerne er underkastet en nærmere foreskrevet  

 anvendelse eller bestemmelse.
Kontroleksemplaret anvendes, selvom varer ikke  

 transporteres efter ordningen for fællesskabsforsendelse.
 Kontroleksemplaret skal blandt andet udstedes for restitutionsberettigede  

 landbrugsvarer, for hvilke udførselsformaliteterne i forbindelse med ydelse  

 af restitution ved udførsel til tredjeland er iagttaget, når udførslen sker  

 via et andet medlemsland.
 I kontroleksemplaret må kun opføres varer, der indlades eller er indladet  

 på et enkelt transportmiddel for at blive transporteret fra samme  

 afgangstoldsted til samme bestemmelsestoldsted.
Udfyldning af kontroleksemplaret Blanketten skal udfyldes ved gennemskrift med læselig og holdbar skrift,  

 såvidt muligt på skrivemaskine.
Der må hverken forekomme raderinger eller  

 rettelser.
Foretages der ændringer, skal det gøres ved hjælp af overstregning  

 og i givet fald ved tilføjelse af de ønskede oplysninger.
Enhver sådan  

 ændring skal bekræftes af den, der har foretaget den og attesteres af  

 toldvæsenet.
 Udfyldning af de enkelte rubrikker:
Rubrik 2 Der anføres fulde navn eller firmanavn samt adresse på den, der skal  

 fremlægge bevis eller dokumentation.
Rubrik 3 Anfør det samlede antal T 5- og T 5 bis-formularer, der er anvendt (fx  

 hvis der forelægges en T 5-formular og to T 5 bis-formularer, angives 1/3 på  

 T 5-formularen, 2/3 på den første T 5 bis-formular og 3/3 på den anden T 5  

 bis-formular).
 Vedrører angivelsen kun en varepost (dvs når der kun udfyldes en rubrik  

 for »varebeskrivelse«), anføres der intet i rubrik 3, men  

 »1« i rubrik 5.
Rubrik 4 Her anføres med tal, hvor mange T 5-ladelister der eventuelt er vedlagt.
Rubrik 5 Her anføres det samlede antal vareposter, der angives af brugeren på  

 samtlige T 5- og T 5 bis-formularer eller T 5-ladelister, der anvendes.  

 Antallet af vareposter skal svare til et antal rubrikker  

 »varebeskrivelse«, der skal udfyldes.
Rubrik 6 Her anføres det samlede antal koli i den pågældende forsendelse.
Rubrik 7 Denne oplysning er fakultativ for brugerne og vedrører den reference, som  

 den pågældende forsendelse gives.
Rubrik 8 Der anføres modtagerens fulde navn eller firmanavn samt adresse.
Rubrik 14 Her anføres i overensstemmelse med de gældende bestemmelser den  

 pågældendes efternavn og fornavn eller firmanavn og fuldstændig adresse.  

 Såfremt det er samme person som er afsenderen/eksportøren, anføres  

 »afsender/eksportør.
Rubrik 15 Der anføres det land, hvorfra varerne er forsendt.
 Når varerne, før de er ankommet til afgangslandet, har været genstand for  

 opbevaring eller handelstransaktioner, der ikke er forbundet med varernes  

 transport, fx oplag mv, anses det sidste land, hvor sådanne ophold eller  

 transaktioner har fundet sted, som afsendelsesland.
 Når sådanne opbevaringer eller transaktioner finder sted på afgangslandets  

 område, angives dette land.
Rubrik 17 Der angives det på forsendelsestidspunktet sidst kendte land, hvortil  

 varerne endeligt skal forsendes.
Rubrik 31 Der anføres kollienes mærker, numre, antal (i tal) og art.
For  

 ikke-emballerede varer anføres antal genstande (i tal) eller i givet fald  

 »styrtegods« og varebeskrivelse.
Varernes art anføres efter gældende sprogbrug, handelssædvane eller efter  

 benævnelsen i varenomenklaturen.
Ved udførsel af landbrugsprodukter anføres  

 varerne med den betegnelse, der gælder med hensyn til restitutioner.
Rubrik 32 Her anføres den pågældende vareposts løbenummer i rækken af de vareposter,  

 der er anført i de anvendte formularer som defineret i rubrik 5. Vedrører  

 angivelsen kun en enkelt varepost, skal denne rubrik ikke udfyldes, da der  

 allerede er anført »1« i rubrik nr. 5.
Rubrik 33 Her anføres, såfremt det er fastsat i fællesskabsbestemmelserne,  

 kodenummeret svarende til den pågældende varepost.
Ved udførsel af  

 restitutionsberettigede landbrugsvarer, anføres restitutionskode.
Rubrik 35 Der anføres bruttovægten i kilogram i overensstemmelse med  

 handelsdokumenterne for forsendelsen.
Ved bruttovægt forstås her vægten af varen incl emballage.
Som emballage  

 anses alle ydre og indre beholdere, indpaknings- og støttemateriale, med  

 undtagelse af transportmidler - containere - samt presenninger og andet  

 udstyr og materiel i forbindelse med transport.
Rubrik 38 Der anføres varernes nettovægt i kilogram (med tal). Ved nettovægt forstås  

 vægten af varen uden ydre og indre emballage.
Rubrik 40 Forudgående særlige toldprocedurer anføres - eventuelt ved henvisning til  

 de pågældende dokumenter.
Rubrik 41 Anvendes efter behov i overensstemmelse med angivelserne i  

 varenomenklaturen (for den tilsvarende varepost anføres mængden i den enhed,  

 der er fastsat i varenomenklaturen).
Rubrik 103 Udfyldes i overensstemmelse med fællesskabsbestemmelserne.
Rubrikkerne 104-106 Disse rubrikker udfyldes i overensstemmelse med de gældende  

 fællesskabsregler.
 Ved udførsel af restitutionsberettigede landbrugsvarer gælder følgende  

 regler:
Rubrik 104 Anfør med »x« i det pågældende felt den anvendelse og/eller  

 bestemmelse, der er fastsat eller foreskrevet for varerne.
Såfremt det  

 relevante felt ikke findes, sættes »x« i feltet »Andre«  

 og anvendelsen og/eller bestemmelsen angives nærmere.
 Ved udførsel af landbrugsvarer med bane til en station i tredjeland efter  

 den forenklede procedure for forsendelse af varer med jernbane skal følgende  

 påtegning anføres: »ifølge proceduren i afsnit IV, kapitel I i  

 forordning 1062/87«.
Rubrik 105 Her anføres bogstaver, nummer og udstedelsesdato for udførselslicensen  

 eller forudfastsættelsesattesten.
Rubrik 106 Her kan anføres supplerende oplysninger med hensyn til varernes art og  

 sammensætning mv.
Endvidere anføres særlige oplysninger, som måtte være  

 foreskrevet i de enkelte forordninger.
Rubrik 107 Anfør i påkommende tilfælde nummer på forordningen (EØF) vedrørende den  

 fællesskabsforanstaltning, hvori kontrollen af varernes anvendelse og/eller  

 bestemmelse er foreskrevet.
Rubrik 108 Der anføres de dokumenter, der er vedlagt som bilag til angivelsen, fx  

 fakturaer, vejesedler, pakkelister, konnossement og lignende.
Rubrik 109 Anfør henvisning til dokument vedrørende den procedure, der anvendes ved  

 forsendelsen af varerne (forsendelsesangivelsens nummer, hvis det ikke er  

 identisk med udførselsangivelsens).
Rubrik 110 Der anføres fulde navn eller firmanavn for den repræsentant, som har  

 underskrevet på den interesseredes vegne.
Når repræsentanten er en juridisk  

 person og er befuldmægtiget underskriver, skal den befuldmægtigedes  

 underskrift efterfølges af for- og efternavn samt stilling skrevet med  

 blokbogstaver.
 Kontroleksemplaret indleveres til toldvæsenet til kontrol og attestation,  

 hvorefter dokumentets originaleksemplar udleveres.
Afvikling af kontroleksemplaret Kontroleksemplarets originaleksemplar ledsager varerne på samme  

 betingelser, som gælder for forsendelsesangivelsen.
Transporteres varerne  

 efter TIR-ordningen, behandles kontroleksemplaret efter samme retningslinjer  

 som ved fællesskabsforsendelse.
Det kompetente toldsted i bestemmelsesstaten kontrollerer den foreskrevne  

 anvendelse eller bestemmelse, hvorefter kontroleksemplaret tilbagesendes til  

 afgangstoldstedet med fornøden attest.
Ved forsendelser bestemt til forbliven  

 i eller udførsel via Efta-landene forsynes kontroleksemplaret af  

 udførselstoldstedet fra Fællesskabet med attest om den foreskrevne  

 bestemmelse.
Ved godsregistrering af varer, som er ledlaget af et kontroleksemplar,  

 skal ekspeditøren i godsdeklarationen angive » T 5 nr...« Ved udførsel til tredjeland via et andet medlemsland af godsregistrerede  

 varer, der ved indførslen har været ledsaget af et kontroleksemplar udstedt i  

 et andet medlemsland, skal kontroleksemplaret i den blanke rubrik under  

 »Forbeholdt afgangsmedlemsstaten«, forsynes med attest i  

 overensstemmelse med reglerne for omladning, der gælder for  

 forsendelsesangivelsen.
Særlige regler for landbrugsvarer Restitution Udføres varerne til tredjeland via andre medlemslande, skal  

 kontroleksemplaret bortset fra nedenanførte tilfælde ledsage varerne efter de  

 almindelige regler.
 Ved søværts udførsel af landbrugsvarer mod restitution til tredjeland via  

 omladningshavne i andre medlemslande og hvor der er udstedt et gennemgående  

 transportdokument til et tredjeland for de omhandlede varer, skal der ikke  

 anvendes kontroleksemplar T 5, idet varerne betragtes som udført af  

 Fællesskabets geografiske område, når skibet har forladt indladningshavnen.
 Ved udførsel af landbrugsvarer med bane til en station i tredjeland efter  

 den forenklede jernbaneprocedure skal kontroleksemplar T 5 heller ikke  

 anvendes.
Udstedelse af ankomstbevis Det kompetente toldsted skal på begæring meddele kvittering for modtagelse  

 af kontroleksemplaret.
Som kvittering skal anvendes en særlig blanket  

 »Ankomstbevis«, der skal være udfyldt af den, der begærer  

 kvitteringen udleveret.
Anvendelse af rød etikette For at eksportøren kan sikre sig, at transportøren er opmærksom på, at  

 varer ledsages af et kontroleksemplar, og at dette skal forelægges ved  

 udførselstoldstedet i Fællesskabet, henholdsvis det kompetente toldsted, kan  

 eksportøren anvende en rød etikette.
 Eksportøren anbringer etikettens del 1 på kontroleksemplaret, medens del 2  

 påklæbes det tolddokument, der ledsager varerne, fx:
- på forsendelsesangivelsens eksemplar 4, som er bestemt for  

 bestemmelsestoldstedet, når varerne transporteres efter ordningen for  

 fællesskabsforsendelse, - på TIR-carnetets omslag, når varerne transporteres under TIR-carnet, - på eksemplar nr 3 (ankomstbevis) af det internationale fragtbrev (CIM),  

 på eksemplar nr 4 (kopien til toldvæsenet) af den internationale  

 ekspresgodsseddel (TIEx) eller på eksemplar nr 3 A (eksemplar til  

 toldvæsenet) af TR-overleveringsbeviset, når varerne transporteres  

 henholdsvis på grundlag af et internationalt fragtbrev, en international  

 ekspresgodsseddel eller et TR-overleveringsbevis, og disse dokumenter gælder  

 som forsendelsesdokumenter.
 Etiketterne skal anbringes således, at oplysningerne i tolddokumentet  

 forbliver læselige.
(Etiketten kan trykkes på et eller flere af Fællesskabets officielle  

 sprog.
Eksportøren kan således vælge det eller de sprog, han finder mest  

 velegnet for de lande, der berøres af hans transporter).
