(Til samtlige kommunalbestyrelser i  

 kommuner med udvidet hjælpetjeneste og  

 Civilforsvarskommissionen for Storkøbenhavn) I fortsættelse af cirkulærskrivelse herfra af 1. september 1981, bl.a. om  

 inventar i lokale kommandocentraler, skal man meddele, at alt inventar med  

 undtagelse af nedennævnte fra 1. januar 1982 vederlagsfrit er overdraget til  

 kommunerne, således at disse vedligeholder og udskifter inventaret som led i  

 den almindelige benyttelse og vedligeholdelse af kommandocentraler.
 Følgende materiel og inventar, der er nært knyttet til  

 kommandocentralernes drift, forbliver i statseje:
Nødstrømsaggregater Ventilationsanlæg Telefonanlæg Radioanlæg (de af Civilforsvarsstyrelsen udsendte bærbare radioanlæg og  

 radiovarslingsinstallationer bestående af 2 varslingsmodtagere og 1  

 reserveradiofonimodtager med tilhørende antenneanlæg) Varslingsanlæg omfattende modtagerinstallationer for trådvarslingsnet og  

 sirenekommandoskabe med tilhørende installationer I de storkøbenhavnske kommandocentraler faste radiostationer med  

 tilhørende antenneanlæg og særlige markeringsinstallationer Skademarkeringstavler, køretøjsplader, holdbrikker samt adresseplader El-radiatorer og el-rørovne Slyng-psykrometre Udbrydningsværktøj Håndsprøjtebatterier, kulsyresneslukkere og slangetromle med strålespids.
 Dette materiel og inventar forbliver som hidtil i kommunernes varetægt som  

 statsmateriel og er underkastet de almindelige erstatningsregler herom, jfr.  

 Civilforsvarsstyrelsens cirkulærskrivelse af 21. april 1970 til samtlige  

 civilforsvarskommissioner om kommissionernes ansvar for statsligt materiel og  

 personlig udrustning, der befinder sig i kommissionernes varetægt.
 P.D.V.
