 Ansøgning om patent om »en fremgangsmåde til fremstilling af et  

 antibiotikum« afslået med den begrundelse, at lægemidlet ikke kunne  

 anses for fremstillet ved en ny og ejendommelig fremgangsmåde eller ved en  

 fremgangsmåde, der ville kunne betegnes som en analogifremgangsmåde, selv om  

 den i ansøgningen omhandlede blanding førte til et forbedret lægemiddel.
År 1986, den 18. marts afsagde patentankenævnet (Beyer, Grønning-Nielsen,  

 Franck, P.F.
Jensen, Ansgar Sørensen) følgende k e n d e l s e i sagen j.nr.
P. 11/83: Klage fra Beecham Group Limited, England, v/Patentbureau Plougmann & Vingtoft over patentdirektoratets afgørelse af 8. april 1983 af patentansøgning nr.  

 2871/78.
 Den 18. april 1975 indleverede klageren en ansøgning om patent på  

 »fremgangsmåde til fremstilling af et antibiotikum« nr. 1672/75.
 Ansøgningen indeholdt følgende 6 krav:
»1. Fremgangsmåde til fremstilling af clavulansyre, som er en  

 forbindelse med formlen I eller et salt eller en ester deraf, k e n d e t e g n e t ved, at en  

 stamme af Streptomyces clavuligerus dyrkes, og clavulansyre eller et salt  

 deraf isoleres, hvorefter der, om ønskes, dannes en ester på i og for sig  

 kendt måde.
 2. Fremgangsmåde til fremstilling af clavulansyre eller salt deraf, k e n  

 d e t e g n e t ved, at Streptomyces clavuligerus ATCC 27064 eller en  

 højtydende mutant deraf dyrkes, og clavulansyren eller et salt deraf isoleres  

 fra kulturmediet.
3. Fremgangsmåde til fremstilling af estere af clavulansyre, k e n d e t e  

 g n e t ved, at en forbindelse med formlen I eller et salt deraf esterificeres på i og for sig kendt måde.
 4. Fremgangsmåde ifølge krav 3, k e n d e t e g n e t ved, at en  

 forbindelse med formlen I omsættes med en diasoalkan eller med en alkohol  

 eller thiol i nærværelse af et kondensationsfremmende middel.
 5. Fremgangsmåde ifølge krav 3, k e n d e t e g n e t ved, at et salt af  

 forbindelsen med formlen I omsættes med en forbindelse R-Q, hvor R betegner  

 en organisk gruppe, og Q betegner en let udskiftelig gruppe.
6. Fremgangsmåde til fremstilling af en forbindelse med formlen I eller et salt deraf, k e n d e t e g n e t ved, at en ester af  

 forbindelsen med formlen I deesterificeres.« Patentdirektoratet udtalte i skrivelse af 26. januar 1977 bl.a.:
 »Krav 2, 3 og 6 indeholder ikke henvisning til foregående krav som  

 angivet i § 14 i handelsministeriets bekendtgørelse nr. 481 af 20. december  

 1967.
 Kravene står endvidere ikke i et sådant forhold til hinanden som angivet i  

 § 15 i handelsministeriets bekendtgørelse nr. 481 af 20. december 1967. Denne  

 bestemmelse åbner f.eks. ikke mulighed for i samme ansøgning udover et  

 hovedkrav, der angår en fremgangsmåde at optage krav angående andre  

 fremgangsmåder (krav 3 og 6).
 Ansøgningen må ændres og begrænses på en sådan måde, at kravene opfylder  

 nævnte bestemmelser.
Såfremt der som følge af begrænsningen ønskes indleveret en særskilt  

 ansøgning med bibeholdelse af nærværende ansøgnings indleveringsdag, må den  

 indsendes hertil inden udløbet af den i ovennævnte bekendtgørelse § 20  

 angivne frist.« Ansøgeren indleverede derefter nye krav, hvorved ansøgningen blev  

 begrænset til en særlig fremgangsmåde til fremstilling af clavulansyre eller  

 et salt eller en ester deraf.
 De nye patentkrav lød således:
»1. Fremgangsmåde til fremstilling af clavulansyre, som er en  

 forbindelse med formlen I eller et salt eller en ester deraf, k e n d e t e g n e t ved, at en  

 stamme af Streptomyces clavuligerus dyrkes, og clavulansyre eller et salt  

 deraf isoleres, hvorefter der, om ønsket, dannes en ester på i og for sig  

 kendt måde.
2. Fremgangsmåde ifølge krav 1, k e n d e t e g n e t ved, at der som  

 stamme af Streptomyces clavuligerus anvendes Streptomyces clavuligerus ATCC  

 27064.« Den 11. august 1980 meddelte patentdirektoratet patent.
 Ansøgning nr. 2871/78 om patent på »en fremgangsmåde til fremstilling  

 af et antibiotikum«, der er genstand for denne sag, blev udskilt fra  

 ans.nr. 1672/75 og indleveret den 26. juni 1978.
 Ansøgningen indeholdt 8 krav, hvoraf krav 1-5 lød:
»1. Fremgangsmåde til fremstilling af synergistiske præparater, k e n  

 d e t e g n e t ved, at clavulansyre med formlen I eller et salt eller en ester deraf kombineres med et  

 beta-lactam-antibiotikum.
 2. Fremgangsmåde ifølge krav 1, k e n d e t e g n e t ved, at clavulansyre  

 eller et farmaceutisk tolerabelt salt deraf kombineres med et  

 beta-lactam-antibiotikum i et forhold på 10:1 - 1:10, fordelagtigt mellem 3:1  

 og 1:3.
 3. Fremgangsmåde ifølge krav 1, k e n d e t e g n e t ved, at en in vivo  

 hydrolyserbar ester af clavulansyre kombineres med beta-lactam-antibiotiket.
 4. Fremgangsmåde ifølge et hvilket som helst af kravene 1 - 3, k e n d e t  

 e g n e t ved, at præparatet indeholder 150 - 1000 mg amoxycillin, ampicillin  

 eller et »pro-drug« derfor og 50 - 500 mg clavulansyre eller et  

 salt eller en in vivo hydrolyserbar ester deraf.
5. Fremgangsmåde ifølge krav 4, k e n d e t e g n e t ved, at præparatet  

 indeholder 200 - 500 mg amoxycillin, ampicillin eller et »pro-drug«  

 derfor og 50 - 250 mg clavulansyre eller et salt eller en in vivo  

 hydrolyserbar ester deraf.' Patentdirektoratet udtalte i skrivelse af 3. januar 1979 bl.a.:
»Kravene giver kun formelt udtryk for en fremgangsmåde.
Den i kravene  

 angivne opfindelse angår i virkeligheden en blanding bestående af to  

 terapeutisk virksomme stoffer eller »pro-drugs« derfor.
Denne  

 blanding er et nyt lægemiddel og er derfor udelukket fra adgang til patent,  

 jfr. patentloven kapitel XI, pkt. 1, stk. 2. At der opnås en synergistisk  

 virkning beviser jo netop, at der er tale om et nyt lægemiddel, bestående af  

 blandingen, og en patentering af den omhandlede blandingsfremgangsmåde ville  

 i virkeligheden betyde en monopolisering af det omhandlede lægemiddel.
At der, som angivet i krav 2, 4 og 5, kan anvendes særlige  

 blandingsforhold mellem komponenterne i blandingen, bevirker i øvrigt ikke,  

 at fremgangsmåden bliver ejendommelig.' Klageren anførte hertil i skrivelse af 2. juli 1980 bl.a.
»Vi kan ikke tiltræde, at kravene kun formelt giver udtryk for en  

 fremgangsmåde og derfor skulle være udelukket fra adgang til patent i medfør  

 af patentlovens kapitel XI, punkt 1, stk. 2. Fremgangsmåden ifølge  

 opfindelsen er en blandingsfremgangsmåde og dansk praksis har vist, at  

 blandingsfremgangsmåder på lægemiddelområdet, hvor der opnås tekniske  

 effekter, faktisk patenteres, da fremgangsmåder til fremstilling af  

 lægemidler ikke er udelukket fra adgang til patent i medfør af  

 undtagelsesbestemmelsen.
Vi skal nedenfor nærmere redegøre for, hvorfor den  

 blanding, der fremstilles ved fremgangsmåden ifølge opfindelsen, har en  

 teknisk effekt, og ikke en terapeutisk effekt.
Udtrykket »terapeutisk effekt« må forudsættes at betyde, at den  

 forbedrede antibakterielle effekt skulle medføre et andet og bedre  

 terapeutisk resultat end det, der kan opnås med den mest effektive af de to  

 komponenter, som, ifølge det i eksemplerne angivne, er ampicillin.
Bedre  

 terapeutisk resultat skulle f.eks. være, at en patient ville blive hurtigere  

 helbredt.
Dette kan ikke udledes af beskrivelsen, hvorimod der kan udledes en  

 teknisk effekt, idet det er dokumenteret, at det ved anvendelse af en lille  

 mængde clavulansyre-natrium-salt er muligt at få samme resultat (målt som  

 minimal inhiberingskoncentration i ((SPECIAL TEGN E6))g/ml) med mindre  

 mængder ampicillin, cephaloridin, amoxycillin, carbenicillin og  

 benzylpenicillin som ved anvendelse af langt større mængder af disse kendte  

 antibakterielle midler alene, dvs. uden clavulansyreforbindelse.
Denne effekt  

 er en teknisk effekt, ikke en terapeutisk effekt, idet disse in  

 vitro-resultater indicerer, at det er muligt at opnå samme virkning ved  

 anvendelse af en mindre totalmængde antibakterielt middel, som her er en  

 blanding af et kendt antibakterielt middel og et clavulansyrederivat.
At det  

 er muligt at gennemføre en terapeutisk behandling med en mindre mængde  

 antibakterielt middel er en klar teknisk fordel, idet der derved bliver  

 muligt at fremstille lægemidler i en mere økonomisk form.
Dette faktum må  

 sidestilles med sådanne virkninger som forbedret resorptionsevne, forbedret  

 opløselighed, forbedret stabilitet, forbedret lysbestandighed, forbedret  

 holdbarhed eller forbedret smag, hvilke effekter alle er motivering for  

 patenterbarhed for simple blandingsfremgangsmåder, hvor produktet har  

 lægemiddelanvendelse.' Den 8. april 1983 afslog direktoratet ansøgningen med følgende  

 begrundelse:
 »Da der i patentpraksis på det her omhandlede område ved ordet  

 »fremgangsmåde« må forstås foranstaltninger, der går udover den  

 blotte sammenblanding af de bestanddele, der indgår i et farmaceutisk  

 præparat, er de i kravene omhandlede foranstaltninger som tidligere herfra  

 anført kun formelt udtryk for en fremgangsmåde.
 Ved den omhandlede »fremgangsmåde« opnås et nyt lægemiddel med  

 en uventet terapeutisk effekt, idet - som det klart fremgår af ansøgningens  

 beskrivelse - tilstedeværelsen af synergisten (clavulansyre eller et salt  

 eller en ester deraf) i en så lav koncentration som 1 ((SPECIAL TEGN E6))g/nl  

 i afgørende og uventet grad forbedrer den antibakterielle virkning af  

 beta-lactam-antibiotiket.
Da den i ansøgningen omhandlede blanding således fører til et nyt  

 lægemiddel med en overraskende terapeutisk effekt, uden at dette lægemiddel  

 kan anses for fremstillet ved en ny og ejendommelig fremgangsmåde eller ved  

 en fremgangsmåde, der vil kunne betegnes som en analogifremgangsmåde, kan  

 patent i henhold til bestemmelsen i patentlovens kap.
XI, nr. 1, stk. 2, ikke  

 meddeles.
Det er herved uden betydning, at opfindelsen også medfører den  

 tekniske fordel, at det bliver muligt at fremstille lægemidler i en mere  

 økonomisk form.' Denne afgørelse har klageren ved skrivelse af 8. juni 1983 indbragt for  

 patentankenævnet.
I skrivelse af 27. april 1984 har klageren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling principalt på grundlag af 8 nye krav, hvoraf krav 1-5 lyder:
»1. Fremgangsmåde til fremstilling af synergistiske præparater  

 indeholdende et beta-lactam-antibiotikum, der er beskyttet mod nedbrydning  

 forårsaget af bakteriel beta-lactamase, k e n d e t e g n e t ved, at  

 beta-lactam-antibiotiket kombineres med clavulansyre med formlen I eller et salt eller en ester deraf.
 2. Fremgangsmåde ifølge krav 1, k e n d e t e g n e t ved, at clavulansyre  

 eller et farmaceutisk tolerabelt salt deraf kombineres med  

 beta-lactam-antibiotiket i et forhold på 10:1 - 1:10, fordelagtigt mellem 3:1  

 og 1:3.
 3. Fremgangsmåde ifølge krav 1, k e n d e t e g n e t ved, at en in vivo  

 hydrolyserbar ester af clavulansyre kombineres med beta-lactam-antibiotiket.
 4. Fremgangsmåde ifølge et hvilket som helst af kravene 1-3, k e n d e t e  

 g n e t ved, at præparatet indeholder 150 - 1000 mg amoxycillin, ampicillin  

 eller et »pro-drug« derfor og 50 - 500 mg clavulansyre eller et  

 salt eller en in vivo hydorlyserbar ester deraf.
5. Fremgangsmåde ifølge krav 4, k e n d e t e g n e t ved, at præparatet  

 indeholder 200 - 500 mg amoxycillin, ampicillin eller et »pro-drug«  

 derfor og 50 - 250 mg clavulansyre eller et salt eller en in vivo  

 hydrolyserbar ester deraf.' subsidiært på grundlag af de oprindelige krav af 26. juni 1978.
»1. Fremgangsmåde til fremstilling af synergistiske præparater, k e n  

 d e t e g n e t ved, at clavulansyre med formlen I eller et salt eller en ester deraf kombineres med et -lactam-antibiotikum.
 2. Fremgangsmåde ifølge krav 1, k e n d e t e g n e t ved, at clavulansyre  

 eller et farmaceutisk tolerabelt salt deraf kombineres med et  

 beta-lactam-antibiotikum i et forhold på 10:1 - 1:10, fordelagtigt mellem 3:1  

 - 1:3.
 3. Fremgangsmåde ifølge krav 1, k e n d e t e g n e t ved, at en in vivo  

 hydrolyserbar ester af clavulansyre kombineres med beta-lactam-antibiotiket.
 4. Fremgangsmåde ifølge et hvilket som helst af kravene 1 - 3, k e n d e t  

 e g n e t ved, at præparatet indeholder 150 - 1000 mg amoxycillin, ampicillin  

 eller et »pro-drug« derfor og 50 - 500 mg clavulansyre eller et  

 salt eller en in vivo hydorlysebar ester deraf.
 5. Fremgangsmåde ifølge krav 4, k e n d e t e g n e t ved, at præparatet  

 indeholder 200 - 500 mg amoxycillin, ampicillin eller et »pro-drug«  

 derfor og 50 - 250 mg clavulansyre eller et salt eller en in vivo  

 hydorlyserbar ester deraf.
 6. Fremgangsmåde ifølge et hvilket som helst af kravene 1 - 5, k e n d e t  

 e g n e t ved, at der anvendes et farmaceutisk tolerabelt salt af  

 clavulansyre.
 7. Fremgangsmåde ifølge krav 6, k e n d e t e g n e t ved, at saltet er  

 natrium- eller kaliumsalt.
8. Fremgangsmåde ifølge krav 1, k e n d e t e g n e t ved, at  

 beta-lactam-antibiotiket vælges af gruppen bestående af benzylpenicillin,  

 phenoxymethylpenicillin, carbenicillin, methicillin, propicillin, ampicillin,  

 amoxycillin, epicillin, ticarcillin, cyclacillin, 6-aminopenicillansyre,  

 7-aminocephalosporansyre, 7-aminodesacetoxycephalosporansyre, cephaloridin,  

 cephalothin, cefazolin, cephalexin, cefoxitin, cephacetril, cephamandol,  

 cephapirin, cephradin, cephaloglycin og »pro-drugs« derfor såsom  

 hetacillin, metampicillin, acetoxymethyl-, pivaloyloxymethyl- og  

 phthalidylesterne af benzylpenicillin, ampicillin, amoxycillin eller  

 cephaloglycin eller phenyl-, tolyl- eller indanyl-((SPECIAL TEGN E0))-estere  

 af carbenicillin eller ticarcillin.' Klageren har bl.a. anført:
»Penicillin er kendt for at kunne bekæmpe infektioner, der er  

 fremkaldt af bakterier.
Penicillinens virkning beror på, at den trænger ind i  

 bakteriecellen og således ødelægger dens væg, hvorved bakterien bliver dræbt.  

 Når visse infektioner ikke kan bekæmpes med penicillin, skyldes det, at de  

 bakterier, der fremkalder sådanne infektioner, har udviklet en resistens, der  

 viser sig ved, at de et stykke inde i bakterievæggen har et lag, i hvilket  

 der produceres et penicillin-nedbrydende stof, beta-lactamase.
På sin vej ind  

 i cellevæggen bliver penicillinen nedbrudt af beta-lactamasen, hvilket vil  

 sige, at penicillinen ikke kan komme til at ødelægge bakteriens cellevæg,  

 hvilket igen medfører, at infektionen ikke bliver bekæmpet.
Hvis penicillinen kan beskyttes mod den nedbrydning, der forårsages af  

 beta-lactamasen, kan den komme til at udøve sin bakteriedræbende virkning.  

 Der er ikke tale om, at penicillinen i det produkt, der fremstilles ved  

 fremgangsmåden ifølge opfindelsen, har en anden virkningsmåde og derfor er  

 direktoratets anbringende om, at der er opnået en ny terapeutisk effekt, ikke  

 korrekt, den teraprutiske effekt er stadig penicillinens antibakterielle  

 virkning.
Det, der er opnået ved at tilsætte clavulansyre eller et salt eller  

 en ester deraf, er, at penicillinen ikke bliver nedbrudt og således kan komme  

 til at udøve sin virkning.« ....
»Når de bakterier, der fremkalder en infektion, kan dræbes af en  

 penicillin alene, tilfører clavulansyren ikke det penicillinholdige præparat  

 nogen yderligere virkning: først når der er noget at beskytte penicillinen  

 imod, nemlig beta-lactamase, vil clavulansyrens beskyttende virkning på  

 penicillinen gøre det penicillinholdige præparat effektivt.
Vi vedlægger kopi  

 af en artikel omhandlende AUGMENTIN, som er ansøgerens navn på det  

 clavulansyreholdige præparat, der markedsføres, og som består af  

 clavulansyre-kaliumsalt og amoxycillin (amoxycillin er en særlig bredspektret  

 penicillin). Af denne artikel (side 21, linje 5-8) fremgår det, at  

 clavulansyre ikke tilføjer amoxycillin nogen yderligere virkning, når den  

 infektion, der skal bekæmpes, er fremkaldt af en bakteriestamme, som ikke  

 ødelægger penicillinen, men at clavulansyre beskytter penicillinen, så at den  

 kan komme til at udøve sin virkning, når infektionen er fremkaldt af en  

 bakteriestamme, der ødelægger penicillinen.« ....
 »Kernen i den foreliggende opfindelse kan derfor udtrykkes ved  

 vedlagte nye sæt patentkrav, hvor krav 1 er rettet på »en fremgangsmåde  

 til fremstilling af synergistiske præparater indeholdende et  

 beta-lactam-antibiotikum, der er beskyttet mod nedbrydning forårsaget af  

 bakteriel beta-lactamase, kendetegnet ved, at beta-lactam-antibiotiket  

 kombineres med calvulansyre med formlen .... eller et salt eller en ester  

 deraf.« Basis herfor er at finde på side 2, linje 20-21 i den  

 oprindelige beskrivelse.
Direktoratets anbringende om, at den i ansøgningen omhandlede blanding  

 fører til et nyt lægemiddel med en overraskende terapeutisk effekt, er ikke  

 korrekt, idet den terapeutiske effekt af blandingspræparatet er præcis den  

 samme som af penicillinen alene, nemlig bekæmpelse af infektioner.
Det, man  

 opnår ved at tilsætte clavulansyre eller et salt eller en ester deraf, er, at  

 penicillinen rent faktisk kan komme til at udøve sin virkning, jfr. den  

 ovenfor givne forklaring.
Af tabellerne i den oprindeligt indleverede beskrivelse fremgår det, at  

 clavulansyre ganske vist i sig selv har en vis antibakteriel virkning, men  

 også at denne virkning i sig selv er uden betydning.
Clavulansyrens helt  

 enestående egenskaber ligger i, at den kan beskytte en penicillin mod  

 nedbrydning.
 Ovenfor er vi gået mere end sædvanligt i dybden med forklaring af, hvad  

 den »synergistiske« virkning egentlig bygger på - og har vist, at  

 den virkning, der i beskrivelsen er betegnet en synergistisk virkning, i  

 realiteten er den tekniske virkning, at clavulansyren beskytter eller  

 konserverer penicillin mod nedbrydning.
 Til dokumentation af, at selve det forhold, at fremgangsmåden er en  

 blandingsfremgangsmåde, ikke i sig selv udelukker patentering, og af, at der  

 i Danmark er udstedt adskillige patenter, der er rettet på en fremgangsmåde  

 til fremstilling af terapeutisk virksomme midler ved blanding af de indgående  

 komponenter, vedlægger vi kopi af dansk patentskrift nr. 74.063, 85.006,  

 88.300, 91.682, 96,475, 96.852, 97.252 og 130.389. Alle disse patenter er  

 udstedt på fremgangsmåder, der består af enkle blandinger af terapeutisk  

 virksomme stoffer med tilstætningsstoffer, der giver de terapeutisk virksomme  

 stoffer en forbedret virkning.' ....
Sagen har været behandlet i nævnets møde den 9. december 1985, For klageren mødte højesteretssagfører Mogens Plesner med ingeniørerne Ole  

 Plougmann og Inge Liborius.
 Højesteretssagfører Plesner procederede sagen.
 Nævnet udtaler:
 Det tiltrædes, at der i patentpraksis på dette område ved ordet  

 fremgangsmåde må forstås foranstaltninger, der går ud over den blotte  

 sammenblanding af de bestanddele, der indgår i et farmaceutisk præparat, og  

 at de i kravene omhandlede foranstaltninger kun formelt er udtryk for en  

 fremgangsmåde.
 Ved den i kravene omhandlede bladning eller kombination af  

 beta-lactam-antibiotiket med clavulensyre opnås vel ikke et nyt lægemiddel  

 for så vidt som den terapeutiske virkning af antibiotiket er kendt, men der  

 opnås et forbedret lægemiddel.
Da den i ansøgningn omhandlede blanding således fører til et forbedret  

 lægemiddel, uden at dette lægemiddel kan anses for fremstillet ved en ny og  

 ejendommelig fremgangsmåde eller ved en fremgangsmåde, der vil kunne betegnes  

 som en analogifremgangsmåde, kan patent i henhold til bestemmelsen i  

 patentlovens kap.
XI, nr. 1, stk. 2, jfr. lovbkg. nr. 546 af 25. oktober 1978  

 ikke meddeles.
 Af de anførte grunde tiltrædes det, at ansøgningen er afslået.
hvorfor bestemmes:
 Den påklagede afgørelse stadfæstes.
 Siden 1. december 1983 har der i Danmark kunnet meddeles patent på  

 lægemidler, jf. patentlovens kapitel 11, nr. 1, stk. 2.
