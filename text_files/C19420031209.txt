 Man skal herved efter Forhandling med Retslægeraadet og Sundsstyrelsen  

 samt med Undervisningsministeriet meddele, at der ved Indsendelse af  

 Materiale til retskemisk Undersøgelse paa Universitets farmakologiske  

 Institut, Juliane Mariesvej 20, København Ø., bør iagttages følgende  

 Fremgangsmaade:
1. Sammen med Undersøgelsesmaterialet indsendes en  

 skriftlig Begæring om Foretagelse af kemisk Undersøgelse tilligemed Sagens  

 Akter, herunder eventuelle Sygehusjournaler eller Afskrifter af saadanne,  

 hvorhos senere fremkommende Akter, der kan antages at være af Betydning for  

 den kemiske Undersøgelse, skal indsendes til Instituttet under Henvisning til  

 det tidligere indsendte Materiale.
Saafremt Obduktion har fundet Sted, skal  

 Obduktionsberetningen medfølge tilligemed en Genpart af samme til Brug for  

 Institutet.
 2. Med Hensyn til Indsendelsen af LIGDELE til  

 Undersøgelse henvises til den af Justitsministeriet under Dags Dato  

 udfærdigede Instruks for Foretagelse af lovmæssige Obduktioner og de deri  

 indeholdte Regler om Udtagelse og Indsendelse af Ligdele.
3. Ved Indsendelse af ANDRE EFFEKTER, saasom Pulvere  

 eller andre fast Stoffer, Vædsker, Medikamenter, Fødevarer, Opkastning,  

 Klædningsstykker m. m. skal hver enkelt Effekt emballeres for sig og paa en  

 saadan Maade, at Forurening udefra er udelukket, og at Tab af Materiale ikke  

 kan finde Sted; saaledes bør f.
Eks.
Pulvere, der findes i en utæt Æske,  

 indsendes saaledes, at Æsken med Pulver anbringes i en stærk, tæt Papirpose,  

 der derefter tilklæbes; denne Emballageform vil ofte være at foretrække.
Hver  

 enkelt Effekt skal være forsynes med tydelig Paaskrift om 1) Sagens Nummer,  

 2) Navnet paa den Person, som Undersøgelsen angaar, 3) Indholdet samt 4)  

 Dato.
 4. Saafremt en Retslæge har været tilkaldt, bør denne  

 inspicere forefundne Medikamenter og Gifte (Pulvere og lign) og derefter  

 træffe nærmere Bestemmelse om den mest hensigtsmæssige Form for Opbevaring og  

 Indsendelse af disse.
5. Institutets Erklæring i Sagen tilstilles den  

 Myndighed, som har indsendt Sagen; i Tilfælde, hvor Obduktion har fundet  

 Sted, sendes Erklæringen til vedkommende Obducent.
Svaret ledsages af 2  

 Genparter til Politiet, 1 til Obducenten og 1 til vedkomnende Embedslæge.
 6. Saafremt Obducenten eller Retslægen paa Grundlag af  

 Institutets Undersøgelse afgiver en Erklæring i Sagen, skal en Genpart heraf  

 ved Politiets Foranstaltning indsendes til Farmakologisk Institut.
 7. Efter Afsendelsen af Undersøgelseserklæringen  

 opbevares de modtagne Effekter saavel som isolerede Gifte paa Farmakologisk  

 Institut, indtil Politiet har givet sin Tilladelse til, at Effekterne  

 tilintetgøres.
 8. For de retskemiske Undersøgelser erlægges Gebyr til  

 Farmakologisk Institut efter de derom gældende Regler, for Tiden  

 Undervisningsministeriets Bekendtgørelse Nr. 205 af 1. Juli 1930.
 Justitsministeriet, den 2. November  

 1942.
E.
Thune Jacobsen.
 Boas.
