Fremsat den 24. november 1999 af  

 Miljø- og energiministeren (Svend Auken) Forslag til Lov om ændring af lov om ændring  

 af lov om planlægning (Klager over retlige spørgsmål i forbindelse  

 med afgørelser om afvikling af ulovlige helårsbeboelser i  

 boliger i sommerhusområder) § 1 I lov nr. 1022 af 23. december 1998 om ændring af lov om  

 planlægning, som ændret ved lov nr. 371 af 2. juni 1999,  

 foretages følgende ændringer:
 1. § 3, stk. 5, affattes således:
"Stk. 5. Kommunalbestyrelsens afgørelser efter stk. 1  

 kan påklages til Naturklagenævnet for så vidt angår  

 retlige spørgsmål.
Klage skal være indgivet skriftligt til  

 nævnet senest den 15. maj 2000." 2. I § 3 indsættes som stk. 6:
"Stk. 6. Bestemmelserne i §§ 58, stk. 2 og 3, 59, 60, stk. 3  

 og 5, og 62, stk. 1, i lov om planlægning finder tilsvarende  

 anvendelse." § 2 Loven træder i kraft dagen efter bekendtgørelsen i Lovtidende  

 og har virkning for alle afgørelser truffet efter § 3, stk. 1, i lov  

 nr. 1022 af 23. december 1998, som ændret ved lov nr. 371 af 2. juni  

 1999.
Bemærkninger til lovforslaget Almindelige bemærkninger 1. Lovforslagets indhold Ved lov nr. 371 af 2. juni 1999 blev der indført  

 regler om afvikling af visse ulovlige helårsbeboelser i  

 sommerhusområder.
Kommunalbestyrelsen kan efter disse regler meddele  

 dispensation fra forbudet mod anvendelse af en bolig i et  

 sommerhusområde til helårsbeboelse, jf. planlovens § 40, stk. 1,  

 til personer, som fra før den 21. oktober 1998 har været  

 registreret i CPR med bopæl i en sådan bolig, og som ikke i  

 henhold til planlovens §§ 40-41 lovligt har kunnet anvende boligen til  

 helårsbeboelse.
En sådan "afviklingsdispensation" skal  

 være tidsbegrænset til senest den 31. marts 2009.
 En dispensationsansøgning skal være indgivet  

 til kommunalbestyrelsen senest 30. september 1999, og kommunalbestyrelsen  

 skal træffe afgørelse senest den 31. marts 2000.
I forbindelse med Folketingets behandling af lovforslag  

 nr.
L 204 (som siden blev til lov nr. 371 af 2. juni 1999) blev det forudsat,  

 at planlovens almindelige regler om klager vedrørende retlige  

 spørgsmål skulle være gældende, således at en  

 afgørelse om "afviklingsdispensation" kunne påklages  

 til Naturklagenævnet for så vidt angår retlige  

 spørgsmål.
Dette blev således udtrykkeligt oplyst over for  

 Folketingets Miljø- og Planlægningsudvalg, ligesom det  

 efterfølgende blev præciseret i ministeriets brev af 18. juni  

 1999 til samtlige kommunalbestyrelser m.fl.
I anledning af en konkret klage over en  

 kommunalbestyrelses afgørelse om "afviklingsdispensation"  

 har Naturklagenævnet imidlertid i en principiel afgørelse af 14.  

 oktober 1999 fastslået, at sådanne klager vil blive afvist af  

 nævnet   også for så vidt angår retlige  

 spørgsmål.
Nævnets flertal har således lagt  

 afgørende vægt på, at den gældende bestemmelse i §  

 3, stk. 5, i lov nr. 1022 af 23. december 1998 (som ændret ved lov nr.  

 371 af 2. juni 1999) efter sin ordlyd er en endelighedsbestemmelse, og at  

 klageadgangen derfor er helt afskåret.
Formålet med lovforslaget er på den baggrund  

 at ændre lov nr. 1022 af 23. december 1998 (som ændret ved lov  

 nr. 371 af 2. juni 1999), således at afgørelser om  

 "afviklingsdispensationer" kan påklages til  

 Naturklagenævnet for så vidt angår retlige  

 spørgsmål   helt i overensstemmelse med Folketingets  

 forudsætninger ved behandlingen og vedtagelsen af lovforslag nr.
L  

 204.
Lovforslaget indebærer, at Naturklagenævnet  

 skal behandle alle klager over afgørelser om  

 "afviklingsdispensationer" for så vidt angår retlige  

 spørgsmål.
Dette gælder både allerede trufne  

 afgørelser og afgørelser, der træffes indtil den 31.  

 marts 2000. Det forudsættes endvidere, at Naturklagenævnet  

 genoptager sager, som nævnet måtte have afvist fra  

 realitetsbehandling under henvisning til den gældende klagebestemmelse.  

 Det tilsigtes således at undgå, at nogen person lider et  

 retstab.
 Skov- og Naturstyrelsen har ved brev af 15. november 1999  

 til samtlige kommunalbestyrelser m.v. orienteret om regeringens intentioner  

 om at fremsætte lovforslaget.
Adgangen til at klage over retlige spørgsmål  

 svarer til den almindelige bestemmelse i planlovens § 58, stk. 1, nr. 4.  

 Dette indebærer, at alle spørgsmål om forståelsen af  

 loven kan gøres til genstand for klage.
Også overholdelsen af  

 almindelige forvaltningsretlige regler, herunder bestemmelserne i  

 forvaltningsloven, anses for retlige spørgsmål, der er omfattet  

 af klageadgangen.
I lighed med klager efter planlovens § 58, stk. 1, nr. 4,  

 kan det skønsmæssige element i en afgørelse om  

 "afviklingsdispensation" derimod ikke efterprøves af  

 Naturklagenævnet.
Som det fremgår af regeringens lovprogram, vil der i  

 denne Folketingssamling blive fremsat et lovforslag om implementeringen af  

 Århuskonventionen i en række love, der henhører under  

 Miljø- og Energiministeriet.
Dette lovforslag vil indeholde forslag om  

 ophævelse af endelighedsbestemmelsen i planlovens § 40, stk. 3,  

 således at der også bliver adgang til at klage over retlige  

 spørgsmål i forbindelse med kommunalbestyrelsens  

 afgørelser efter den almindelige regel i planlovens § 40, stk. 2, om  

 dispensation til helårsbeboelse i boliger i sommerhusområder.
Der  

 vil herefter ikke være bestemmelser i planloven, der udelukker klager  

 over retlige spørgsmål i forbindelse med afgørelser efter  

 loven.
2. Økonomiske og administrative konsekvenser for staten Lovforslaget skønnes ikke at have væsentlige  

 økonomiske eller administrative konsekvenser for staten i forhold til  

 det, der var forudsat ved gennemførelsen af lov nr. 371 af 2. juni  

 1999.
3. Økonomiske og administrative konsekvenser for kommuner og  

 amtskommuner Lovforslaget skønnes ikke at have væsentlige  

 økonomiske eller administrative konsekvenser for kommunerne i forhold  

 til det, der var forudsat ved gennemførelsen af lov nr. 371 af 2. juni  

 1999.
 Lovforslaget skønnes ikke at have væsentlige  

 økonomiske eller administrative konsekvenser for amtskommunerne.
4. Økonomiske og administrative konsekvenser for  

 erhvervslivet Lovforslaget skønnes ikke at have væsentlige  

 økonomiske eller administrative konsekvenser for erhvervslivet.
5. Miljømæssige konsekvenser Lovforslaget skønnes ikke at have væsentlige  

 miljømæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og amtskommuner Nej Lovforslaget skønnes ikke at have væsentlige  

 økonomiske konsekvenser i forhold til det, der var forudsat ved  

 gennemførelsen af lov nr. 371 af 2. juni 1999.
Administrative konsekvenser for stat, kommuner og amtskommuner Nej Lovforslaget skønnes ikke at have væsentlige administrative  

 konsekvenser i forhold til det, der var forudsat ved gennemførelsen af  

 lov nr. 371 af 2. juni 1999.
Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Ved den foreslåede ændring indføres der  

 adgang til at klage til Naturklagenævnet over afgørelser om  

 "afviklingsdispensationer" efter § 3, stk. 1, i lov nr. 1022 af 23.  

 december 1998 (som ændret ved lov nr. 371 af 2. juni 1999) for så  

 vidt angår retlige spørgsmål.
Dette svarer til, hvad der  

 gælder efter den almindelige klagebestemmelse i planlovens § 58, stk.  

 1, nr. 4. Der henvises til de almindelige bemærkninger.
Der foreslås endvidere en særlig klagefrist  

 for afgørelser om "afviklingsdispensationer", således  

 at klage skal være indgivet skriftligt til nævnet senest den 15.  

 maj 2000. Dette skal ses i sammenhæng med, at kommunalbestyrelsen  

 senest den 31. marts 2000 skal have truffet afgørelse i alle sager om  

 "afviklingsdispensationer". Klagefristen gælder for alle  

 afgørelser om "afviklingsdispensationer"   også  

 afgørelser, der er truffet inden lovens ikrafttræden.
Der  

 henvises til bemærkningerne til § 2.
Til nr. 2 Ændringen indebærer, at planlovens  

 øvrige regler om klager vedrørende retlige  

 spørgsmål   herunder om klageberettigelse, adgangen til at  

 tillægge en klage opsættende virkning samt  

 søgsmålsfrist   vil gælde for klager over  

 afgørelser om "afviklingsdispensationer". Reglen om, at  

 Naturklagenævnets formand på nævnets vegne kan træffe  

 afgørelse i sager, der ikke skønnes at have meget  

 væsentlig interesse i forhold til lovens formål, vil ligeledes  

 gælde for disse sager.
Til § 2 Da lovforslaget tager sigte på at bringe lov nr.  

 1022 af 23. december 1998 (som ændret ved lov nr. 371 af 2. juni 1999)  

 i overensstemmelse med de forudsætninger, der lå til grund for  

 Folketingets vedtagelse af loven, foreslås det, at lovforslaget  

 træder i kraft hurtigst muligt.
 Af samme grund foreslås det, at klageadgangen kommer  

 til at gælde for alle afgørelser om  

 "afviklingsdispensationer", der er eller bliver truffet af  

 kommunalbestyrelsen efter lov nr. 1022 af 23. december 1998 (som ændret  

 ved lov 371 af 2. juni 1999). Hermed tilsigtes det at undgå, at nogen  

 person lider retstab som følge af den formulering af  

 klagebestemmelsen, der blev vedtaget ved lov nr. 371 af 2. juni 1999.
Dette indebærer bl.a., at Naturklagenævnet  

 skal behandle enhver klage, der måtte være blevet indgivet til  

 nævnet inden lovens ikrafttræden.
Det forudsættes desuden,  

 at nævnet genoptager den sag, der er nævnt i indledningen til de  

 almindelige bemærkninger   samt eventuelle tilsvarende sager   til  

 realitetsbehandling.
Umiddelbart efter lovens vedtagelse vil Miljø- og  

 Energiministeriet vejlede kommunerne om betydningen af klagereglerne.
Det vil  

 i den forbindelse blive meddelt, at der skal gives særskilt  

 klagevejledning til personer, som inden lovens ikrafttræden er blevet  

 meddelt en afgørelse om "afviklingsdispensation". Det vil  

 dog ikke være nødvendigt at give sådan  

 efterfølgende klagevejledning til personer, hvis ansøgning om  

 "afviklingsdispensation" fuldt ud er blevet  

 imødekommet.
