Klage  

 over vurderingen af, at en patient led af alkoholisme Nævnet fandt ikke grundlag for at kritisere  

 reservelægens og 1. reservelægens behandling af patienten og lagde vægt på,  

 at  

 1. reservelægen ved sin undersøgelse af patienten konstaterede, at han  

 lugtede  

 af alkohol, og at han havde såkaldt spider naevi på brystkassen, udvidede  

 blodkar på maven samt røde håndflader.
Han havde ved indlæggelsen alkohol i  

 blodet, og 1. reservelægen udspurgte ham om alkoholvaner, hvortil han  

 oplyste,  

 at han ikke havde et dagligt forbrug og ikke havde haft større eller  

 længerevarende forbrug.
Det fremgik af 1. reservelægens udtalelse til sagen,  

 at  

 hun spurgte patienten om alkoholvaner af hensyn til en eventuel risiko for  

 abstinenser under indlæggelsen, og fordi symptomerne gjorde det aktuelt at  

 undersøge for leversygdom.
Hun noterede i journalen, at man trods  

 forsikringerne om manglende alkoholforbrug skulle være opmærksom på mulig  

 forekomst  

 af abstinenser, samt at alkoholrelaterede fænomener kunne være en mulig  

 forklaring på besvimelsen.
Nævnet oplyste, at små nydannede blodkar i huden og  

 brystkassen og struttende vener på bugens forvæg samt udtalt rødme i  

 håndfladerne kan være kliniske tegn på en kronisk leversygdom.
Forandringerne  

 på brystkassen kan dog også være relateret til tidligere operationer i  

 brystkassen, herunder pacemakerimplantationen og senere batteriskift.
 Det er nævnets opfattelse, at det i foreliggende sag er  

 relevant at få afklaret alkoholforbruget, idet det er velkendt, at større  

 alkoholindtag, alternativt pludselig ophør med alkoholindtag efter  

 længerevarende  

 større forbrug, kan medføre anfald med besvimelse og kramper.
Den 31. marts 2003 oplyste patienten, at svimmelheden  

 især optrådte ved hurtige stillingsændringer.
Han blev samme dag udskrevet af  

 en reservelæge, som i udskrivningsbrevet til egen læge noterede, at der var  

 mistanke om større alkoholindtag.
Det var nævnets opfattelse, at det ved mistanke om et  

 tidligere eller aktuelt større alkoholforbrug, er i overensstemmelse med  

 normen  

 for almindelig anerkendt faglig standard at overlade denne udredning til egen  

 læge.
Det er efter nævnets opfattelse endvidere relevant at gøre patientens  

 egen læge opmærksom på, at en alternativ forklaring på patientens svimmelhed  

 og  

 besvimelse kunne være ortostatisk, for lavt blodtryk (blodtryksfald ved  

 stillingsskift), hvilket er en tilstand, som kan give svære symptomer,  

 såfremt  

 der skulle foreligge åreforkalkningssygdom i halskarrene.
