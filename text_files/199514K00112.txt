Nr BTL 112 Betænkning over Forslag til lov om ændring af personskatteloven (Afvikling  

 af formueskatten)   

 Nr L 112 1995-96, 1. samling Afgivet af Skatteudvalget Afgivet: 19951212 Udvalget har behandlet lovforslaget i nogle møder og har herunder stillet  

 2 spørgsmål til skatteministeren, som denne har besvaret skriftligt.  

 Udvalgets spørgsmål og ministerens svar herpå er optrykt som bilag til  

 betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres, Centrum-Demokraternes og  

 Dansk Folkepartis medlemmer af udvalget) lovforslaget til vedtagelse  

 uændret.
 Et mindretal inden for flertallet (Det Konservative Folkepartis medlemmer  

 af udvalget) bemærker, at skatteministeren under 1. behandling af  

 lovforslaget bekræftede, at dobbeltfradraget for enker og enkemænd bevares i  

 1996, at der er mulighed for at få ændret forskudsopgørelserne for 1996 efter  

 sædvanlig procedure, og at skatteministeren vil nedsætte et udvalg i  

 Skatteministeriet, som skal se på mulighederne for på længere sigt at fjerne  

 formueopgørelserne på selvangivelserne.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
 En del af mindretallet (Enhedslistens medlem af udvalget) mener, der er  

 tale om en principiel og meget uheldig ændring af skattesystemet, der med  

 stort tab for statskassen gavner meget få personer, herunder 3.700 husstande  

 med en skattepligtig formue på over 10 mio. kr., der i gennemsnit hver får  

 mere end 100.000 kr. i årlig skatterabat, jf. det optrykte svar på spørgsmål  

 1 og 2.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl  

 (DF)Fremskridtspartiet havde ikke medlemmer i udvalget.
Bilag Udvalgets spørgsmål til skatteministeren og dennes svar herpå Spørgsmål 1:
Hvordan fordeler de ca. 35.000 familier (enlige og ægtepar), som  

 formueskatten skønnes at omfatte, sig på formuestørrelser? Spørgsmål 2:
Hvor meget betaler familier (enlige og ægtepar) inden for de respektive  

 formuestørrelser, jf. spørgsmål 1, i formueskat? Svar:
 De ønskede oplysninger er vist i nedenstående tabel.
 Fordelingen er baseret på en stikprøve på ca. 3 pct. af befolkningen og er  

 derfor behæftet med en vis usikkerhed.
 Formueskat fordelt på intervaller for skattepligtig formue. 1996.
 Note: Gnsn. formueskat inkl. nedslag i statsindkomstskatten.
