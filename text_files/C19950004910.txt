Til samtlige ministerier, styrelser og kommunalbestyrelser Ved lov nr. 957 af 25.11.1994 om ændring af lov om vægtafgift af  

 motorkøretøjer m.v., lov om afgift af ansvarsforsikringer for motorkøretøjer  

 m.v. og lov om energiafgift af mineralolieprodukter m.v., der er vedtaget den  

 25.11.1994, optaget i Lovtidende den 26.11.1994 og trådt i kraft den  

 1.1.1995, er bl.a. gennemført Ad a): Af lastbiler og vogntog m.v., der er afgiftspligtige efter lov nr.  

 956 af 22.11.1994 om afgift af vejbenyttelse, betales afgift på grundlag af  

 den samlede registrerede tilladte totalvægt for lastbilen eller vogntoget,  

 jf. lovens § 4 a.
 Ad b): Ansvarsforsikringer vedrørende last- og varemotorkøretøjer og  

 hertil hørende påhængsvogne, der med tilladelse efter lov om godskørsel  

 anvendes til godskørsel for fremmed regning (vognmandskørsel) er undtaget for  

 afgift.
 Ad c): Mineralolieproduktafgiftsatserne vedrørende gas- og dieselolie, der  

 anvendes som motorbrændstof, let dieselolie samt autogas (LPG) nedsættes.
Godtgørelse til entreprenøren Bygge- og Boligstyrelsen skal herved meddele, at bygherrer med bygge- og  

 anlægsarbejder, der udføres efter Bygge- og Boligstyrelsens cirkulære nr. 174  

 af 10.10.1991 om pris og tid på bygge- og anlægsarbejder m.v., ud over den  

 faste pris kan yde entreprenøren godtgørelse for de samlede  

 udgiftsstigninger, der kan dokumenteres at være en direkte følge af  

 ovennævnte lov nr. 957 om ændring af lov om vægtafgift af motorkøretøjer  

 m.v., lov om afgift af ansvarsforsikring for motorkøretøjer m.v. og lov om  

 energiafgift af mineralolieprodukter m.v.
Det er en betingelse for opnåelse  

 af godtgørelse for merudgifterne, at tilbud er afgivet før den 26.11.1994,  

 som er datoen for lovens optagelse i Lovtidende.
 Udgiftsstigninger som følge af ovennævnte lov nr. 957 kan godtgøres, hvis  

 kravet overstiger i alt 20.000 kr., eller overstiger 2 pct. af  

 entreprisesummen, dog mindst 5.000 kr.
Godtgørelse til underentreprenør Er en entreprenør i henhold til sin aftale med en underentreprenør  

 forpligtet til at yde godtgørelse til denne for de i ovennævnte lov nr. 957  

 fastsatte afgiftsforhøjelser, kan tilsvarende godtgørelse ydes entreprenøren  

 af bygherren.
 Godtgørelse kan i alle tilfælde ydes, såfremt underentreprenørens krav  

 overstiger 20.000 kr. eller overstiger 2 pct. af entreprisesummen, dog mindst  

 5.000 kr.
 Det er en betingelse, at der er tale om et egentligt  

 underentrepriseforhold og ikke blot et leveranceforhold.
Godtgørelse til bygherren Bygge- og Boligstyrelsen skal herved tillige meddele, at entreprenører,  

 der udfører bygge- og anlægsarbejder efter Bygge- og Boligstyrelsens  

 cirkulære nr. 174 af 10.10.1991 om pris og tid på bygge- og anlægsarbejder  

 m.v., i det omfang entrepriseaftalen indeholder en bestemmelse om regulering  

 for mindreudgifter, skal yde bygherren godtgørelse svarende til  

 entreprenørens mindrudgifter, der kan dokumenteres at være en direkte følge  

 af ovennævnte lov nr. 957. Det er en betingelse for opnåelse af godtgørelse  

 for mindreudgifter, at tilbud er afgivet før den 26.11.1994, som er datoen  

 for lovens optagelse i Lovtidende.
 Mindreudgifter som følge af ovennævnte lov nr. 957 kan godtgøres, hvis  

 entreprenørens besparelse i forhold til, hvad der var kendt ved tilbudets  

 afgivelse overstiger i alt 20.000 kr., eller overstiger 2 pct. af  

 entreprisesummen, dog mindst 5.000 kr.
Dokumentation Parterne må tage stilling til, hvilken dokumentation de hver især anser  

 for tilstrækkelig.
 Afslutningsvis bemærkes, at mer-/mindreudgifter i medfør lovens § 1, nr.  

 1, 2 og 5, der først træder i kraft den 1.1.1996, samt i medfør af lovens §  

 4, nr. 1, 2 og 3, der først får virkning for tidsrummet 1.1.-31.12.1996, ikke  

 vil være omfattet af nærværende godtgørelsesskrivelse.
