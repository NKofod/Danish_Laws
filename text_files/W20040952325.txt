Nyt  

 fra Ankestyrelsen - tendenser i afgørelser efter serviceloven samt  

 boligstøtteloven  

 - af fuldmægtig Birgitte Bjerg Pedersen Servicelovens § 73 a om genoptræning og  

 vedligeholdelse En ansøger led af svær Mb.
Parkinson.
Der var tale om en hurtig  

 progredierende variant.
Ansøger havde trods intensiv medicinsk behandling  

 mistet gangfunktionen og var fast kørestolsbruger.
I lange perioder var ansøger sengeliggende, havde  

 vejrtrækningsproblemer og havde knapt luft til at tale og ikke luft til at  

 hoste op.
Ansøger led af hyppige luftvejsinfektioner.
Hovedproblemet var ikke rysten, men lungefunktionen, som  

 ansøgers læge mente kunne bedres ved lungefysioterapi.
Ved henvendelse til  

 neurologisk ambulatorium på sygehuset blev det oplyst, at daglig  

 lungefysioterapi anbefaledes.
Der var dog ikke mulighed for, at ansøger kunne  

 modtage lungefysioterapi i sygehusregi.
 I en udtalelse fra ansøgers egen læge fremgik det, at det ville  

 være af stor værdi, om der kunne bevilges vedvarende lungefysioterapi, som  

 kunne forhindre nogle infektioner foruden at det ville være en stor lettelse  

 for ansøgers vejrtrækning og formentlig lette ansøgers talegener.
Kommunen fandt, at lungefysioterapi var  

  

 sygebehandling og ikke træning,  

  

 hvorfor der blev givet afslag på  

 lungefysioterapi under henvisning til, at der ikke var lovgrundlag for at  

 kommunen  

 ydede sygebehandling.
Ansøger blev henvist til at kontakte egen læge med  

 henblik på lungefysioterapi fra privatpraktiserende fysioterapeuter.
 Da den privatpraktiserende fysioterapeut ikke kunne komme  

 dagligt, som familien ønskede, blev der søgt om supplerende hjælp fra  

 kommunen.
 Det Sociale Nævn fandt, at ansøger var berettiget til bevilling  

 af lungefysioterapi i henhold til servicelovens § 73 a.
Der var ved afgørelsen lagt vægt på, at ansøger havde en svært  

 udviklet Parkinsons lidelse, og at der sekundært til denne lidelse var tale  

 om  

 så betydelige vejrtrækningsproblemer, at daglig lungefysioterapi var  

 nødvendig  

 i rent forebyggende øjemed for at mindske den i forvejen store risiko for  

 tilbagevendende lungebetændelser.
Sådanne tilbagevendende lungebetændelser  

 medførte fortsat ringere lungefunktion.
Nævnet lagde endvidere vægt på, at ansøger på grund af stive  

 muskler som følge af ansøgers lidelse ikke var i stand til at hoste sekret op  

 fra bronkier og lunger.
Sådant stagnerende sekret medførte lungebetændelse.
 Den omhandlede lungefysioterapi bestod i at hjælpe ansøger med  

 at hoste sekret op og på denne måde vedligeholde ansøgers fysiske  

 funktionsniveau.
 Nævnet fandt således, at den ansøgte lungefysioterapi måtte  

 anses for omfattet af bestemmelsen i servicelovens § 73 a, stk. 2 om  

 hjælp  

 til vedligeholdelse af fysiske færdigheder.
 Nævnet fandt endvidere, at de foreliggende oplysninger om  

 ansøgers helbredstilstand godtgjorde, at ansøger havde behov for en sådan  

 individuel træningsindsats.
 I en anden sag var ansøger ramt af en hjerneblødning dybt inde i  

 hjernestammen, hvorved hun var blevet tetraplegiker med udpræget spasticitet  

 i  

 ekstremiteterne.
 Hun var ved intensiv genoptræning, både i tilknytning til  

 sygdommen og efterfølgende ved bl.a. jævnlige (årlige) intensive trænings- og  

 vedligeholdelsesbehandlinger på et fysiurgisk hospital af 4-7 ugers varighed  

 (bevilget af amtet) fået et funktionsmæssigt løft, både fysisk og psykisk.  

 Ansøger havde nu kun lidt ståfunktion tilbage.
 Amtet havde besluttet at indstille bevillingen af de jævnlige  

 (årlige) ophold og henviste til kommunens primærkommunale forpligtelse til  

 vedligeholdelse af fysiske færdigheder.
 Kommunen fastholdt, at der vedrørende vedligeholdelsestræning  

 var mulighed for at tilbyde 2 gange 3/4 time ugentlig vedligeholdelsestræning  

 ved en fysioterapeut for en periode på op til 3 måneder med mulighed for  

 forlængelse, hvis det var afgørende for træningens mål.
 Det var endvidere muligt, at kombinere fysioterapeutens træning  

 med træning udført af hjemmeplejen efter vejledning af en terapeut.
En sådan træning skulle overvejende foregå i eget hjem i  

 forbindelse med f.eks. påklædning/personlig hygiejne og skulle udføres både  

 sundhedsmæssigt og sikkerhedsmæssigt forsvarligt Ansøgers egen læge havde anbefalet genoptagelse af  

 genoptræningstilbud på det fysiurgiske hospital, da kommunens tilbud simpelt  

 hen ikke var tilstrækkeligt i ansøgers situation, da man så ikke kunne undgå  

 et  

 løbende funktionstab.
Amtshospitalet havde i et planmødereferat anført, at det var  

 vigtigt for at imødegå et stadigt stigende plejebehov, at ansøger med jævne  

 mellemrum fik mulighed for intensiv træning, f. eks på fysiurgisk hospital og  

 i  

 det daglige god vedligeholdelsestræning hvor 3 gange ugentligt skønnedes  

 optimalt, dog mindst af 1 times varighed ad gangen.
Endvidere anbefaledes  

 svømning og evt. rideterapi.
 Ansøger rettede henvendelse til Indenrigs- og Sundhedsministeren  

 om problemstillingen vedrørende amtets afvisning af tilbud om intensiv  

 træning  

 og de mangelfulde træningstilbud i kommunalt regi.
 Indenrigs- og Sundhedsministeriet svarede, at efter sygehusets  

 forpligtelse til ved udskrivning at udarbejde en genoptræningsplan, som  

 skulle  

 føres ud i livet af sygehuset/amtet, var det herefter en kommunal opgave  

 efter  

 den sociale lovgivning at give tilbud om vedligeholdelsestræning.
 Der kunne være tale om en vis gråzone mellem det amtskommunale  

 og primærkommunale ansvarsområde, hvor det var vigtigt, at amter og kommuner  

 samarbejdede om opgaveløsningen.
 Sygesikringens forhandlingsudvalg anførte bl.a., at vederlagsfri  

 fysioterapi hos privatpraktiserende fysioterapeut ikke kunne ydes samtidig  

 med  

 samme form for individuel behandling eller holdtræning i kommunalt regi.
 Nævnet hjemviste sagen til ny behandling og pålagde kommunen ved  

 udarbejdelse af en ny plan for ansøgers vedligeholdelsestræning, jf.  

 servicelovens § 73 a, stk. 2, at tilbyde ansøger fysioterapeutisk  

 behandling af min. 1 times varighed pr. gang, ligesom kommunen  evt. i  

 samarbejde med amtet  i planen efter § 73 a, stk. 2, skulle  

 indarbejde et  

 tilbud om et jævnligt, eksempelvis med 12-18 måneders interval, mere  

 intensivt  

 træningsophold med fagrelevante behandlere.
 Endelig skulle kommunen fastlægge, i hvilket omfang træning af  

 færdigheder i eget hjem skulle tænkes ind i hjemmehjælpstilbudet.
 Nævnet lagde ved afgørelsen til grund, at kommunen var enig med  

 ansøger i, at 2 gange 3/4 times ugentlig fysioterapi ikke var tilstrækkeligt  

 til at sikre vedligeholdelsen af funktionsniveauet, og at ansøger ville  

 profitere af intensiv træning, men at kommunens tilbud overvejende var udtryk  

 for det maksimale serviceniveau, som kommunen mente at skulle give vedrørende  

 kommunal genoptræning og vedligeholdelse.
 Nævnet lagde ved afgørelsen vægt på, at kommunen ikke kunne  

 maksimere vedligeholdelsestræning til 2 gange ¾ time ugentligt ud fra et  

 vedtaget politisk serviceniveau, hvis en konkret, individuel vurdering   

 støttet af faglige udtalelser  viste et større behov for  

 vedligeholdelsestræning.
 Nævnet fandt, at et sådant politisk serviceniveau ikke ville være  

 i overensstemmelse med ordlyden af servicelovens § 73 a, stk. 2, jr.  

 § 75,  

 stk. 3, 1. og 3. pkt., hvorefter tilbud efter § 73a gives efter en  

 konkret, individuel vurdering af træningsbehovet.
 Tilbud efter § 73a, stk. 2 gives til personer, som har brug  

 for en individuel træningsindsats med henblik på at kunne vedligeholde  

 fysiske  

 eller psykiske færdigheder.
Ankestyrelsens bemærkninger Ankestyrelsen skal indledningsvis bemærke, at der i ingen af  

 sagerne var indgivet ansøgning i forlængelse af et sygehusophold.
Ankestyrelsen har ingen praksis vedrørende afgørelser efter  

 servicelovens § 73 a.
Sagerne ville formentligt være antaget til  

 principiel behandling såfremt de havde været indbragt for styrelsen.
Ankestyrelsen er interesseret i sager til antagelse til belysning  

 af forholdet mellem kommunens serviceniveau, lægelige udtalelser om den  

 optimale vedligeholdelsestræning, herunder den tidsmæssige udstrækning heraf  

 og  

 den konkrete individuelle vurdering af behovet.
Endvidere til belysning af  

 forholdet mellem behandling og vedligeholdelsestræning.
 Det fremgår af servicelovens § 74 a, at Socialministeren  

 fastsætter regler om kvalitetsstandarder, hvori kommunalbestyrelsen bl.a.  

 skal  

 redegøre nærmere for de beslutninger, der er truffet om indhold, omfang og  

 udførelse af hjælp efter §§ 71 og 73 a samt om opfølgning på disse  

 beslutninger.
 Det fremgår af Socialministeriets vejledning af 10. juni 2004 om  

 træning i amter og kommuner, at kvalitetsstandarder udover at være et  

 styringsredskab for kommunalbestyrelsen kan bruges af borgeren til at  

 orientere  

 sig om serviceniveauet i kommunen, hvorved borgeren kan få kendskab til  

 hvilken  

 form for hjælp til træning, de kan forvente fra kommunen.
 Kvalitetsstandarder kan dermed medvirke til at sikre, at  

 kommunens borgere dels kender deres rettigheder og dels kan få kendskab til  

 de  

 politiske beslutninger, der ligger bag det vedtagne serviceniveau.
 Ankestyrelsen kan til sammenligning tilføje, at vi på § 71  

 området har antaget en sag til afklaring af, om det forhold, at en ydelse  

 ikke  

 er omfattet af en kvalitetsstandard, betyder udeladelse af at foretage  

 individuel vurdering af hjælpen.
Servicelovens § 84 om merudgifter En kommune havde afslået at yde hjælp til merudgifter efter  

 servicelovens § 84. Kommunen havde ved vurderingen lagt vægt på  

 oplysninger i en ressourceprofil, der var udarbejdet på baggrund af kommunens  

 behandling om sygedagpenge og pension.
 Nævnet hjemviste sagen til kommunen til fornyet behandling og  

 afgørelse efter udarbejdelse af funktionsevnevurdering, jf.  

 Socialministeriets  

 bekendtgørelse nr. 1098 af 11. december 2002 om metode for god sagsbehandling  

 ved vurdering af nedsat funktionsevne som grundlag for tildeling af  

 handicapkompenserende ydelser efter servicelovens bestemmelser.
 Efter § 2 i ovennævnte bekendtgørelse skulle  

 bekendtgørelsen anvendes, når kommunen behandler sager om dækning af  

 nødvendige  

 merudgifter ved den daglige livsførelse efter servicelovens § 84.
 Dog kan kommunen i sager, hvor kommunen umiddelbart vurderer, at  

 borgerens funktionsnedsættelse er ubetydelig, beslutte ikke at anvende  

 bekendtgørelsen.
 Dog skal bekendtgørelsen altid anvendes i de tilfælde, hvor  

 borgeren ønsker det.
 Det fremgik ikke af kommunens afgørelse, at den havde vurderet,  

 at klagers funktionsnedsættelse havde været ubetydelig, og at der derfor ikke  

 skulle udarbejdes en funktionsevnevurdering.
 Nævnet fandt endvidere, at kommunen ikke havde kunnet træffe  

 afgørelse på grundlag af den udarbejdede ressourceprofil.
 Nævnet lagde herved vægt på:
at den udarbejdede  

 ressourceprofil alene havde vurderet klagers arbejdsevne i forhold til de  

 muligheder hun havde på arbejdsmarkedet d.v.s. i forhold til den del af den  

 daglige tilværelse, der vedrørte hendes deltagelse på arbejdsmarkedet, at funktionsevnevurderingen  

 skulle foretages i forhold til de begrænsninger klager oplevede i sin daglige  

 tilværelse, hvilket ikke fremgik af den af kommunen udarbejdede  

 ressourceprofil.
 Nævnet bemærkede, at de helbredsmæssige forhold, der har  

 betydning for vurdering af funktionsevnen, ikke nødvendigvis har betydning  

 for  

 vurderingen af arbejdsevne.
 Hensigten med handicapkompenserende ydelser var netop at give  

 borgeren mulighed for på trods af den nedsatte funktionsevne at kunne deltage  

 på lige fod med andre såvel i daglige aktiviteter som i arbejdslivet.
 Nævnet fandt derfor, at regelsættet om anvendelse af  

 funktionsevnemetoden var forskrifter om sagsbehandling, der havde karakter af  

 garantiforskrifter, der skulle sikre en rigtig afgørelse.
 Der var derfor en formodning for, at manglende udarbejdelse af  

 en funktionsevnevurdering havde påvirket afgørelsens resultat, og at  

 afgørelsen  

 derfor måtte anses for ugyldig.
 Under hensyn til baggrunden for indførelse af  

 funktionsevnemetoden var det nævnets opfattelse, at en afgørelse kun kunne  

 opretholdes som gyldig, hvor det var helt åbenbart, at udarbejdelse af  

 funktionsevnen var uden betydning for sagens behandling.
 Efter det oplyste om bl.a., at ansøgers læge i generel  

 helbredsattest havde anbefalet livsvarige behandlinger af ansøger i form af  

 massage og lignende, og under henvisning til, at klager ikke selv kunne gøre  

 rent, burde kommunen have udarbejdet en funktionsevnevurdering.
 Kommunens afgørelse var derfor ugyldig, og kommunen skulle  

 derfor træffe en ny afgørelse på grundlag af den udarbejdede  

 funktionsevnevurdering.
 Nævnet gjorde samtidig opmærksom på, at selvom kommunen blev  

 pålagt at udarbejde en funktionsevnevurdering, var dette ikke ensbetydende  

 med,  

 at klager ville kunne få dækket sine merudgifter efter servicelovens  

 § 84.
 Nævnet havde således ikke taget stilling til om klager var  

 omfattet af personkredsen i servicelovens § 84, stk. 1, sammenholdt med  

 § 1,  

 stk. 2 i Socialministeriets bekendtgørelse nr. 869 af 23. oktober 2002 om  

 nødvendige merudgifter ved den daglige livsførelse efter servicelovens  

 § 84.
Ankestyrelsens bemærkninger Ankestyrelsen har ingen praksis vedrørende betydningen af  

 manglende indhentelse af en funktionsevnevurdering i sager efter  

 servicelovens § 84  

 eller betydningen af, at de indhentede oplysninger må anses for  

 utilstrækkelige.
 Vi er enige med nævnet i, at der ikke er en entydig sammenhæng  

 mellem vurderingen af funktionsevne og arbejdsevne.
 Ankestyrelsen har på det foreliggende ikke bemærkninger til den  

 konkret afgjorte sag, hvor der ikke forelå tilstrækkelige oplysninger om  

 funktionsevnen ved den daglige livsførelse.
Servicelovens § 97 om hjælpemidler Et nævn fandt at en ansøger var berettiget til hjælp til  

 beskyttelsesovertræk til dyne efter servicelovens § 97 og ændrede dermed  

 kommunens afgørelse.
 Nævnet fandt, at beskyttelsesovertræk var et hjælpemiddel, som i  

 ansøgers tilfælde fandtes at afhjælpe følgerne af den nedsatte funktionsevne  

 og  

 lette den daglige tilværelse.
 Nævnet lagde vægt på omfanget af lidelsen, formålet med brug af  

 beskyttelsesovertræk samt på omfanget af behovet for det ansøgte.
Nævnet lagde endvidere vægt på, at kommunens bevilling af bleer  

 ikke kunne kompensere følgerne af ansøgers handicap, idet ansøgers dyne  

 skulle  

 vaskes 8-10 gange hver måned.
Ansøgers handicap kunne således ikke afhjælpes  

 på  

 anden vis end ved brug af beskyttelsesovertræk.
 Ved nævnets vurdering af sagen var indgået Ankestyrelsens  

 praksis på området, som den bl.a. er kommet til udtryk i SM O-8-98.
 Imidlertid fandt nævnet efter en konkret vurdering af ansøgers  

 sag, at beskyttelsesovertræk i væsentlig grad kompenserede for  

 funktionsnedsættelsen og undgåelse af 8-10 gange dynevask pr. måned i  

 væsentlig  

 grad ville lette den daglige tilværelse for ansøger.
Ankestyrelsens bemærkninger Ankestyrelsen finder, at afgørelsen er udtryk for en konkret  

 vurdering, men ville have antaget sagen til principiel behandling såfremt den  

 var indbragt for Ankestyrelsen, til supplement af SM O-8-98, hvor  

 Ankestyrelsen  

 fandt, at der ikke kunne gives støtte til allergibetræk til dyne og hovedpude  

 til en mand med svær astma og husstøvmideallergi, idet betrækket ikke kunne  

 antages at afhjælpe hans lidelse i væsentlig grad.
 Der blev lagt vægt på, at sengetøj kunne vaskes, og at man ved  

 hyppig vask ved 55 grader kunne forebygge og bekæmpe husstøvmider.
Servicelovens § 109 a, stk. 2 om særlige døråbnere Et nævn afviste at træffe afgørelse om særlig døråbner.
 Kommunen havde anmodet nævnet om godkendelse af anvendelse af  

 særlig døråbner mod en persons vilje, idet det ikke på anden måde kunne  

 afværges, at han udsatte sig selv eller andre for alvorlig fare.
Nævnet lagde ved afgørelsen til grund, at der søgtes om  

 godkendelse af en kodelås.
Der forelå ikke oplysning om, hvorvidt personen  

 selv  

 var i stand til at betjene denne.
 Nævnet fandt, at anvendelse af kodelås ikke kunne betragtes som  

 magtanvendelse i forhold til personen, hvis denne selv var i stand til at  

 betjene låsen.
 Nævnet fandt således, at anvendelsen af kodelås i så fald ikke  

 ville være et fysisk indgreb i selvbestemmelsesretten over for voksne efter  

 kapitel 21 i lov om social service, nr. 1109 af 12. december 2003.
 Såfremt personen ikke selv var i stand til at betjene kodelåsen  

 fandt nævnet, at der var tale om magtanvendelse, men ikke en magtanvendelse,  

 der kunne godkendes i medfør af reglerne i servicelovens kapitel 21.
 Nævnet lagde herved vægt på, at det fremgår af § 3, stk. 2  

 i bekendtgørelse nr. 1109 af 12. december 2003 om magtanvendelse og andre  

 indgreb i selvbestemmelsesretten overfor voksne efter kapitel 21 i lov om  

 social service, at de særlige døråbnere omfatter dobbelte dørgreb,  

 dobbelttryk  

 for døråbning og lign.
 Foranstaltningen må alene virke forsinkende i forhold til den  

 pågældendes frie færden, så personalets opmærksomhed henledtes på, at den  

 pågældende gik ud.
 Nævnet fandt, at kodelås ikke faldt ind under denne opregning.
Nævnet lagde herved vægt på, at kodelås var en egentlig  

 låsemekanisme, som ikke alene forsinkede, men forhindrede de personer, der  

 ikke  

 var bekendt med koden eller i øvrigt ikke kunne betjene denne i at forlade  

 bygningen.
Der henvistes herved til Socialministeriet vejledning nr. 5 af 5.  

 januar 2004, punkt 58, hvoraf fremgik, at »der således ikke måtte anvendes  

 egentlige aflåsningssystemer«.
 Nævnet havde således ikke fundet anledning til at tage stilling  

 til, om personen var omfattet af personkredsen i servicelovens kapitel 21 og  

 om  

 betingelserne for anvendelse af særlig døråbner i så fald måtte være  

 opfyldte.
Ankestyrelsens bemærkninger Afgørelsen ses ikke at være klaget til Ankestyrelsen, som heller  

 ikke har praksis på området vedrørende anvendelse af særlige døråbnere.
 Ankestyrelsen forstår nævnets afgørelse således, at nævnet  

 mener, at såvel den situation, hvor personen selv er i stand til at betjene  

 koden, som den situation, hvor personen ikke kan betjene koden, falder uden  

 for  

 magtanvendelsesreglerne, hvorfor nævnet ikke har kunnet behandle sagen.
Sidstnævnte situation fordi kodelåsen betragtes som et egentligt  

 aflåsningssystem og at dette falder uden for de døråbnere, der evt. vil kunne  

 godkendes, jf.
Socialministeriets vejledning pkt. 58.
 Ankestyrelsen finder imidlertid, at afgørelsen på det  

 foreliggende må anses for at være tvivlsom.
 Ankestyrelsen finder, at nævnet bør kunne tage stilling til om  

 betingelserne for anvendelse af særlig døråbner er opfyldt, både i den  

 situation, hvor der er opsat en kodelås personen kan betjene og i den  

 situation, hvor der er opsat en kodelås, som personen ikke kan betjene.
 Ankestyrelsen har ikke haft lejlighed til at tage stilling til,  

 hvor grænsen går for døråbnere og særlige døråbnere.
 Ankestyrelsen finder således ikke at nævnet har kunnet afvise at  

 træffe afgørelse om særlig døråbner.
Boligstøttelovens § 42 a om reducering af  

 boligstøtten, hvis et eller flere husstandsmedlemmer er omfattet af § 25  

 b  

 i lov om aktiv socialpolitik Et nævn tiltrådte en kommunes afgørelse om, at et ægtepar var  

 omfattet af reglerne om loftberegning jf. aktivlovens §§ 25 til 25 e, og  

 at der skulle ske nedsættelse af hjælpen.
 Efter aktivlovens § 25 c, stk. 3 skulle nedsættelsen af  

 hjælpen først foretages fuldt ud i støtten efter aktivlovens § 34 og  

 herefter  

 i boligstøtten, hvilket var baggrunden for, at ansøgers boligstøtte var  

 reduceret.
 Efter § 10 i bekendtgørelse om nedsættelse og  

 efterregulering af den samlede hjælp skal kommune orientere modtagere af  

 hjælp  

 efter aktivlovens § 25 samt modtagere af boligstøtte om, at de  

 pågældende  

 er omfattet af persongruppen for loftberegningen.
 Orienteringen skal ske hurtigst muligt og senest en måned før  

 personen omfattes af hjælp efter § 25 b i aktivloven.
 Ansøgerne havde den 23. december 2003 fået meddelelse om, at de  

 var omfattet af loftberegningen fra 1. januar 2004.
 Nævnet fandt på denne baggrund, at ansøgernes hjælp først kunne  

 nedsættes pr. 1. februar 2004.
 Nævnet var bekendt med Arbejdsdirektoratets skrivelse af 23.  

 februar 2004 til et andet Statsamt, hvori var anført, at det var  

 direktoratets  

 opfattelse, at en manglende orientering inden for fristen efter § 10  

 ikke  

 fik den virkning, at afgørelsen om nedsættelsen efter lov om aktiv  

 socialpolitik § 25 b var ugyldig.
 Nævnet var således enig med Arbejdsdirektoratet i, at kommunens  

 afgørelse ikke var ugyldig, da reglen i bekendtgørelsens § 10 ikke var  

 en  

 garantiforskrift, som skulle sikre at en afgørelse fik det materielt rigtige  

 indhold.
 Selv om manglende overholdelse af fristen ikke bevirkede  

 afgørelsens ugyldighed, fandt nævnet dog, at reglen forpligtede kommunen til  

 at  

 give borgeren en måneds frist og kommunens afgørelse fandt derfor først at  

 kunne få virkning fra 1. februar 2004.
 Nævnet lagde herved vægt på, at borgeren ikke havde mulighed for  

 at indrette sig på en indtægtsnedgang med et varsel på mindre end en  

 måned.
Ankestyrelsens bemærkninger Ankestyrelsen har antaget en lignende sag til afklaring af om  

 bestemmelsen i § 10 i bekendtgørelsen om nedsættelse og efterregulering  

 af  

 den samlede hjælp efter § 25 i lov om aktiv socialpolitik er en  

 ordensforskrift og hvilken retsvirkning det får, hvis det ikke er tilfældet.
