Ved noteveksling i Harare og Gaborone henholdsvis den 7. december 1990 og den 25. januar 1991 er der indgået en overenskomst mellem Danmark og Botswana, ifølge hvilken den danske regering yder et beløb på indtil 30 millioner kroner til oprettelse af en godsterminal i Gaborone, Botswana.
 Hovedformålet med projektet er at forbedre transportsystemet i Botswana,  

 så det er i stand til at betjene den forøgede anvendelse af containere,  

 herunder ikke mindst transport af containere på jernbane.
 Projektet forventes gennemført over en 3-årig periode.
