 Udgiften til reparation af et farvefjernsyn fandtes at kunne afholdes  

 som en rimeligt begrundet enkeludgift.
 Amtsankenævnet havde pålagt det sociale udvalg at yde hjælp til  

 reparationsudgiften.
Amtsankenævnet henviste i afgørelsen til, at selvom det som hovedregel  

 havde været praksis at betragte farvefjernsyn som en luksuspræget  

 indbogenstand, fandt nævnet, at der burde skelnes mellem hjælp til  

 anskaffelse og hjælp til reparation.
Nævnet lagde ved afgørelsen vægt på, at  

 reparationsudgiften næppe havde været anderledes, hvis det havde drejet sig  

 om et sort/hvidt fjernsyn, og at ansøgeren ud fra sine økonomiske forhold  

 ikke kunne anses for at have midler til at afholde udgiften.
 Ankestyrelsen tiltrådte nævnets afgørelse med nævnets begrundelse.
 REDEGØRELSE FOR SAGEN:
 En kvinde K, som gennem nogle år havde fået kontanthjælp efter  

 bistandsloven, fra 1. juni 1984 efter den dagældende regel i bistandslovens §  

 37, stk. 4, søgte i juni 1986 om hjælp til betaling af en udgift på 600 kr.  

 til reparation af hendes farvefjernsyn.
 Det sociale udvalg gav afslag på ansøgningen, idet udvalget fandt, at der  

 ikke kunne ydes hjælp efter bistandsloven til den omhandlede udgift.
 K klagede herefter til amtsankenævnet over socialudvalgets afslag.
AFGØRELSEN.
DER KLAGES OVER:
 Amtsankenævnet pålagde det sociale udvalg at yde K hjælp til dækning af  

 den ansøgte udgift.
 Amtsankenævnet anførte, at der efter bistandslovens § 43, stk. 2, ikke  

 kunne ydes hjælp til formål, som ikke var at anse som rimelige efter reglerne  

 for ydelse af løbende kontanthjælp i § 37, og ved ydelse af hjælp efter § 37  

 havde det som hovedregel været praksis, at farvefjernsyn blev betragtet som  

 en luksuspræget indbogenstand, jf. kontanthjælpscirkulærets vejledende  

 retningslinier herom.
Nævnet fandt imidlertid, at der burde skelnes mellem hjælp til anskaffelse  

 og hjælp til reparation.
Da reparationsudgiften næppe ville have været  

 anderledes, hvis det havde drejet sig om et sort/hvidt fjernsyn, og da  

 ansøgeren ud fra sine økonomiske forhold ikke kunne anses for selv at have  

 midler dertil, besluttede nævnet at pålægge det sociale udvalg at yde hjælp  

 til reparationsudgiften i henhold til bistandsloven.
 KLAGEN TIL ANKESTYRELSE:
 Afgørelsen var indanket af det sociale udvalg.
 LOVGRUNDLAG:
 Bistandslovens § 40, stk. 1. Socialministeriets cirkulære af 20. december  

 1982 og 16. december 1986 om kontanthjælp.
 ANKESTYRELSENS AFGØRELSE:
 Ankestyrelsen tiltræder amtsankenævnets afgørelse med den deri anførte  

 begrundelse.
 (* 1) Fra 1. juli 1987 bistandslovens § 46.
