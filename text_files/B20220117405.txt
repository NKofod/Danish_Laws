Bekendtgørelse om ændring af bekendtgørelse om forretningsorden for Det Psykiatriske Patientklagenævn § 1 I bekendtgørelse nr. 1170 af 9. august 2022 om forretningsorden for Det Psykiatriske Patientklagenævn foretages følgende ændring:
 1. I § 8, stk. 4, udgår », eller der er tale om klagersager om tvangsbehandling, der er tillagt opsættende virkning, jf. lovens § 36, stk. 3, 1. pkt«.
§ 2 Bekendtgørelsen træder i kraft den 16. februar 2023.
