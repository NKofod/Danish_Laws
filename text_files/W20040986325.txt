Fristoverskridelse,  

 optagelse i a-kasse, nyuddannet, mangelfuld vejledning, berettiget  

 forventning Ankenævnet har behandlet Deres klage på møde den 23.  

 september 2004.
Nævnet traf denne A F G Ø R E L S E De kan blive optaget som medlem i a-kassen fra den 19.  

 februar 2004, hvor De blev bibragt den opfattelse, at a-kassen havde modtaget  

 Deres ansøgning.
BEGRUNDELSE Ankenævnet har lagt til grund, at   

 	  

 De afsluttede Deres  

 uddannelse som cand. mag. den 6. februar 2004,   

 	  

 De ifølge egne  

 oplysninger sendte ansøgningen om optagelse til a-kassen den 16. februar  

 2004,   

 	  

 at a-kassen den 23.  

 februar 2004 modtog Deres ansøgning om optagelse,   

 	  

 at De ifølge  

 a-kassen blev oprettet i deres medlemssystem den 17. februar 2004,   

 	  

 at De den 17.  

 februar 2004 telefonisk fik oplyst fra a-kassen, at Deres ansøgning om  

 optagelse endnu ikke var nået frem,   

 	  

 at De den 19. februar  

 2004 havde telefonisk kontakt med en medarbejde i a-kassen, der oplyste, at  

 De  

 var registreret i systemet, men at De endnu ikke var blevet optaget, og   

 	  

 at De ved samme  

 henvendelse blev viderestillet til en anden medarbejder, der ifølge Deres  

 oplysninger  

 havde noteret, at De skulle have dagpenge under barsel.
 Ankenævnet har ved afgørelsen lagt vægt på, at De den 17. februar  

 2004 fik oplyst fra a-kassen, at Deres ansøgning om optagelse i a-kassen  

 endnu  

 ikke var modtaget.
Ankenævnet har videre lagt vægt på, at De den 19. februar 2004  

 telefonisk fik oplyst fra a-kassen, at De var registreret i systemet, men at  

 De  

 endnu ikke var optaget.
Der er endvidere lagt vægt på, at De ved samme  

 telefoniske henvendelse af en anden medarbejder blev vejledt om reglerne for  

 barsel.  

 Medarbejderen hos a-kassen, der vejledte Dem om reglerne for barsel, var af  

 den  

 opfattelse, at man i en anden afdeling hos a-kassen havde modtaget Deres  

 ansøgning.
Efter ankenævnets vurdering har a-kassens udtalelse den 19.  

 februar 2004 været velegnet til at bibringe Dem den opfattelse, at a-kassen  

 havde modtaget ansøgningen, men blot endnu ikke behandlet den, således at De  

 var noteret som optaget.
De fik således en berettiget forventning om, at  

 ansøgningen  

 var modtaget.
 Ankenævnet finder, at det ikke bør komme Dem til skade, at De  

 modtog en mangelfuld vejledning den 19. februar 2004.
 Ankenævnet henviser til § 41 i arbejdsløshedsforsikringsloven, jf.  

 lovbekendtgørelse nr. 708 af 13. august 2003, §§ 4, 5 og 9 i  

 Arbejdsdirektoratets bekendtgørelse nr. 560 af 4. juli 2002 om optagelse som  

 lønmodtager eller nyuddannet i en a-kasse.
 Ankenævnet ændrer således direktoratets afgørelse af 29. april  

 2004.
På ankenævnets  

 vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet Arbejdsløshedskassen 1. Sagsforløb Arbejdsdirektoratet fremstillede sagen på denne måde:
 Det fremgår af sagen, at De ansøgte om optagelse i AA  

 Arbejdsløshedskasse efter reglerne for nyuddannede ved optagelsesbegæring  

 underskrevet den 6. februar 2003 (AMA: 2004). Af optagelsesbegæringen  

 fremgår,  

 at De havde afsluttet Deres uddannelse til cand.mag. i dansk den 6. februar  

 2004. Ifølge a-kassen vedlagde De ved samme lejlighed en forhåndsgodkendelse  

 af  

 6. februar 2004. A-kassen modtog imidlertid først Deres ansøgning om  

 optagelse  

 den 23. februar 2004.
 I brev af 26. februar 2004 gav a-kassen Dem afslag på Deres  

 ansøgning om optagelse som dimittend, da der var gået mere end 14 dage fra  

 Deres dimissionsdag og til den dag, hvor a-kassen modtog Deres skriftlige  

 anmodning om optagelse.
 A-kassen henviste samtidig til, at De ville kunne blive optaget  

 som lønmodtager, såfremt De fik arbejde inden for a-kassens område, ligesom  

 De  

 muligvis ville kunne optages som dimittend på baggrund af datoen på Deres  

 eksamensbevis.
I mail af 3. marts 2004 ankede De a-kassens afgørelse.
De har  

 bl.a. henvist til, at De afsendte Deres ansøgning om optagelse mandag den 16.  

 februar 2004 efter, at De den 6. februar havde modtaget Deres sidste karakter  

 fra XX Universitet.
De havde ugen forinden været i telefonisk kontakt med en af  

 a-kassens medarbejdere.
Det var ved denne lejlighed blevet aftalt, at De, når  

 ansøgningen var afsendt, skulle ringe og få yderligere oplysninger om, hvad  

 De  

 videre skulle foretage Dem i forhold til Deres situation.
De skulle på barsel  

 og havde fået at vide, at De skulle have nogle specielle blanketter.
Tirsdag den 17. februar 2004 talte De med en medarbejder, der  

 oplyste, at Deres ansøgning endnu ikke var nået frem.
De skulle derfor ringe  

 den  

 følgende dag.
De ringede igen den 19. februar 2004, hvor De først talte med én  

 medarbejder, der kunne oplyse, at De var inde i systemet, men at De endnu  

 ikke  

 var blevet optaget.
Medarbejderen ville stille Dem om til en anden  

 medarbejder,  

 der kunne få det til at gå hurtigere.
Efter at være blevet stillet om til en ny medarbejder, fortalte  

 De, at De var blevet stillet om, ligesom De redegjorde for Deres situation i  

 forhold til barsel osv.
De fik oplyst, at De ikke skulle foretage Dem  

 yderligere, da det var blevet noteret, at De skulle have barselsdagpenge.  

 Medarbejderen ville sørge for resten.
 Det næste De hørte var a-kassens afslag på optagelse, som De  

 stiller Dem meget uforstående overfor, og som De kun kan se som en fejl fra  

 a-kassens side.
 De har endelig oplyst, at De om nødvendigt kan stille to vidner  

 til rådighed for, at De puttede brevet med Deres ansøgning i postkassen den  

 16.  

 februar 2004.
 I brev af 29. marts 2004 oversendte a-kassen sagen til  

 direktoratet.
I forbindelse med oversendelsen har a-kassen henvist til, at De  

 havde ønsket vished om, at Deres optagelsespapirer var blevet modtaget i  

 a-kassen.
A-kassens medarbejder erindrer samtalen med Dem den 19. februar  

 2004.  

 Da opkaldet var blevet omstillet fra en anden afdeling i huset, var der  

 desværre  

 sket en kommunikationsbrist, som gjorde, at det via journalsystemet ikke var  

 blevet undersøgt, hvorvidt a-kassen havde modtaget Deres ansøgning om  

 optagelse.
Den pågældende sagsbehandler havde fået det indtryk, at man i den  

 anden afdeling rent faktisk havde modtaget Deres ansøgning om optagelse.
A-kassen har vedlagt EDB-udskrift af 19. februar 2004, hvoraf det  

 fremgår, at De blev registreret i systemet, men at De endnu ikke var optaget.  

 På blanketten har en medarbejder (den første De talte med?) noteret  Du  

 har  

 ikke fået sagen op endnu.
Hun oplyste, at hun er på barsel og vil gerne havde  

 DP 200-blanketten.
A-kassen har henvist til, at såfremt det på dette tidspunkt havde  

 været kontrolleret, om Deres optagelsesanmodning var modtaget, og havde  

 oplyst  

 til Dem, at det ikke forholdt sig sådan, kunne De have nået at sende en  

 skriftlig anmodning herom i form af en mail, og dermed overholdt 14-dages  

 fristen. Sekretariatet er enig i fremstillingen med enkelt faktuel  

 rettelse.
2. Arbejdsdirektoratets  

 afgørelse Direktoratet traf den 29. april 2004 denne afgørelse:
 De kan ikke blive optaget som medlem i a-kassen på den  

 godkendelse, der blev udstedt den 6. februar 2004.
Begrundelse Vi har lagt vægt på, at De afsluttede Deres uddannelse  

 til cand.mag. i dansk den 6. februar 2004, hvor De ifølge a-kassen vedlagde  

 en  

 forhåndsgodkendelse med datoen den 6. februar 2004.
A-kassen modtog imidlertid først Deres ansøgning om optagelse den  

 23. februar 2004, hvilket er for sent.
Der henvises til § 41 i lov om  

 arbejdsløshedsforsikring  

 m.v., jf. lovbekendtgørelse nr. 708 af 13. august 2003, hvoraf fremgår, at  

 optagelse som nyuddannet kan finde sted, når a-kassen modtager skriftlig  

 begæring om optagelse senest 2 uger efter, at uddannelsen er afsluttet.
Vi mener ikke, at det, De har nævnt i Deres klage, kan føre til et  

 andet resultat.
Der er lagt vægt på, at der er gået over 2 uger.
Der henvises  

 til, at der ikke er hjemmel til lovens § 41 til at dispensere fra  

 ansøgningsfristen.
Det bemærkes, at De selv bærer risikoen for, at ansøgningen om  

 optagelse er fremkommet til a-kassen i tide.
Der er lagt vægt på, at De under  

 telefonsamtalen den 19. februar 2004 af den første medarbejder i a-kassen  

 positivt fik at vide, at De endnu ikke var blevet optaget.
Der er også lagt  

 vægt på, at De under samtalen med den anden medarbejder fik vejledning i  

 forbindelse med situationen i forhold til Deres barsel. 3. Klagen til  

 ankenævnet Ved brev af 25. maj 2004 klagede De over direktoratets  

 afgørelse, idet De anførte følgende:
I Arbejdsdirektoratets sagsfremstilling af d. 29. april, står der  

 at læse på side 4, at A-kassen har vedlagt en Edb-udskrift fra d. 19. februar  

 2004 (altså inden for fristen), hvoraf det fremgår, at jeg på dette tidspunkt  

 var registreret, men endnu ikke optaget.
Ved en samtale med en  

 A-kassemedarbejder  

 ved navn YY (jeg fik desværre ikke oplyst efternavnet) erfarer jeg,  

  

 at det overhovedet ikke kan lade sig gøre  

 at blive registreret i systemet uden at have fremsendt en skriftlig anmodning  

 om optagelse.  

  

 Man kan altså ikke bare blive registreret ved en telefonisk  

 henvendelse.
Da jeg allerede var registreret d. 19. februar, er det tydeligt,  

 at A-kassens senere påstand om først at have modtaget min ansøgning d. 23.  

 februar er fejlagtig.
 Derved burde sagen vel ikke være længere, imidlertid vil jeg  

 fremføre endnu et par punkter, der sandsynliggør min påstand.
A-kassen oplyser, at de først har modtaget min ansøgning d. 23.  

 februar 2004. På omtalte Edb-udskrift har en uidentificeret medarbejder  

 noteret  

 Du har endnu ikke fået sagen op endnu  Det tyder på, at denne  

 medarbejder har  

 følt sig sikker på, at ansøgningen på dette tidspunkt ligger et andet sted i  

 huset.
Endvidere tyder bemærkningerne på, at min ansøgning passerer igennem  

 flere hænder.
Her ville det måske være passende at undersøge i hvilken  

 afdeling  

 de mener først at have modtaget min ansøgning d. 23, og hvorvidt der er  

 mulighed for, at mit brev rent faktisk ankom til huset langt tidligere, men  

 ved  

 en fejl ikke blev behørigt registreret og videresendt.
Ydermere må det vel indrømmes, at det er højst usandsynligt, at  

 jeg ville ringe til A-kassen d. 19. for at forhøre mig om, hvordan det gik  

 med  

 min sag 4 dage før d. 22., hvor jeg ifølge A-kassen må have afsendt min  

 ansøgning for at de kunne have den dagen efter.
Endvidere skal det nævnes, at  

 jeg i høj grad var opmærksom på 14-dages reglen, idet både min samboende  

 kæreste og min veninde med hvem jeg skrev fælles speciale, begge var blevet  

 optaget  

 i A-kassen kort tid inden mig, og de havde begge gjort mig opmærksom på  

 reglen.
At A-kassen ikke d. 19 har oplyst mig om, at der var problemer med  

 min optagelse, må medføre at ansvaret for sandsynliggørelsen af deres påstand  

 ligger hos dem.
Denne sag har alvorlige økonomiske konsekvenser for en  

 nyuddannet nybagt mor, og hele sagen kunne hurtigt være afgjort, hvis  

 A-kassen  

 havde gjort sig den ulejlighed at gemme den af mig fremsendte konvolut,  

 hvoraf  

 det af poststemplet ville fremgå, hvornår brevet var blevet ekspederet.
Det fremgår ingen steder af informationspapirerne, der følger med  

 optagelsesblanketten, at man skal sikre sig skriftlig kvittering for rettidig  

 aflevering.
Jeg mener, at jeg med min telefonopringning har gjort mere end  

 hvad  

 man med rimelighed kunne forvente, for at sikre mig, at brevet var nået frem.  

 Som jeg tidligere har fremført afsendte jeg ydermere ansøgningen i vidners  

 nærvær.
En A-kassemedarbejder som jeg talte med, da jeg netop havde  

 modtaget A-kassens afslag, godtgjorde at det var højst sandsynligt, at de  

 havde  

 ansvaret for fejlen, men at sagen nu måtte gå sin gang. 4. Arbejdsdirektoratets  

 bemærkninger til klagen Ved oversendelsen af sagen til ankenævnet den 15. juni  

 2004 oplyste direktoratet, at der ikke var kommet nye oplysninger, som gav  

 direktoratet anledning til at ændre afgørelsen.
 Direktoratet anførte endvidere følgende:
 Direktoratet skal henvise til, at anmodningen om optagelse ikke  

 kom frem til a-kassen indenfor den i § 41 i lov om arbejdsløshedsforsikring  

 m.v. nævnte frist på senest 2 uger efter uddannelsens afslutning (her  

 forhåndsgodkendelsens  

 datering).
Der henvises også til, at medlemmet efter det, hun selv har oplyst  

 i sin klage af 3. marts 2004 ikke fik en forkert vejledning under  

 telefonsamtalen  

 med a-kassen den 19. februar 2004, men derimod korrekt fik oplyst, at hun  

 endnu  

 ikke var blevet optaget i a-kassen.
Medlemmet havde her mulighed for at følge  

 op på denne oplysning.
 Det er korrekt, at a-kassen ikke kan redegøre for, hvorledes  

 medlemmet blev oprettet med navn, adresse og cpr.nr. i a-kassens  

 system.
 A-kassen har nævnt, at dette kan være sket ved en telefonisk  

 henvendelse fra medlemmet den 17. februar 2004.
 A-kassen har også nævnt, at det ikke er særligt sandsynligt, at en  

 medarbejder i optagelsesafdelingen skulle have oprettet medlemmet  

 for  

 herefter at glemme at journalisere henvendelsen.
A-kassen har i den forbindelse nævnt, at al post åbnes,  

 datostemples og journaliseres centralt i a-kassens reception.
Direktoratet  

 har  

 lagt vægt på, at det er her, at optagelsesblanketten og forhåndsgodkendelsen  

 er  

 blevet modtaget og datostemplet den 23. februar 2004.
 Direktoratet mener ikke, at det forhold, at det ikke kan opklares,  

 hvorledes det gik til, at medlemmet blev oprettet i a-kassens  

 edb-system  

 forud for, at a-kassen modtog og datostemplede anmodningen om optagelse, er  

 så  

 væsentligt, at det skal have til følge, at man kan se bort fra, at  

 optagelsesbegæringen  

 blev modtaget i a-kassen efter udløbet af den frist, der er fastsat i loven.
 Vi henviser på ny til, at a-kassen i sin afgørelse af 26. februar  

 traf afgørelse på grundlag af, at a-kassen først modtog medlemmets anmodning  

 om  

 optagelse den 23. februar 2004, hvilket var for sent.
Endelig peger direktoratet på, at a-kassen i sin afgørelse har  

 henvist til, at medlemmet muligvis kan blive optaget på udskriftsdatoen for  

 hendes eksamensbevis, når dette foreligger. 5. Nyt efter  

 klagen Ingen yderligere oplysninger.
 Ved brev af 19. august 2004 fik De tilsendt kopi af brev dateret  

 den 2. juni 2004 fra AA Arbejdsløshedskasse med anmodning om at indsende evt.  

 bemærkninger inden 2 uger.
 Det fremgik bl.a. af brevet, at a-kassen havde gennemgået sagen  

 igen, men måtte konkludere, at det ikke var muligt at opklare sagen fuldt ud.  

 En person kunne blive oprettet i a-kassens system, hvis personen havde rettet  

 skriftlig eller personlig henvendelse til a-kassen, og det derfor godt kunne  

 lade sig gøre at blive registreret i a-kassens system, uden at man havde  

 sendt  

 en skriftlig anmodning om optagelse.
Det kunne ikke udelukkes, at der kunne være sket en fejl, så Deres  

 ansøgning var modtaget før den 23. februar 2004, og så havde ligget uden at  

 blive  

 datostemplet og journaliseret.
Med det ville være usædvanligt, da al post,  

 som  

 nævnt, åbnes, datostemples og journaliseres centralt i a-kassens reception.
 Ankenævnet har ikke inden fristens udløb modtaget evt.  

 bemærkninger.
6. Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 41.  

 Ret til optagelse som medlem har personer, 3)  

 	  

 som enten b)  

 	  

 har gennemført en  

 erhvervsmæssig uddannelse af mindst 18 måneders varighed eller en  

 erhvervsgrunduddannelse  

 i henhold til lov om erhvervsgrunduddannelse, når kassen modtager skriftlig  

 begæring om optagelse senest 2 uger efter uddannelsens afslutning, Stk. 8.  

  

 Direktøren for  

 Arbejdsdirektoratet kan efter forhandling med Beskæftigelsesrådet fastsætte  

 nærmere regler for anvendelsen af stk. 1, 4 og 5, herunder for afgrænsningen  

 mellem lønarbejde og selvstændig erhvervsudøvelse.
Bekendtgørelse  

 nr. 560 af 4. juli 2002 om optagelse som lønmodtager eller nyuddannet i en  

 a-kasse Optagelse på baggrund af uddannelse § 4. Personer,  

 der har gennemført en uddannelse af mindst 18 måneders eller 3 halvårlige  

 semestres  

 varighed kan optages, jf. § 5.
 Stk. 2.  

  

 Et  

 deltidsstudium skal have en varighed, der svarer til et fuldtidsstudium på 18  

 måneder, for at danne grundlag for optagelse.
§ 5. For  

 at en uddannelse skal give adgang til optagelse, skal uddannelsen 1)  

 	  

 berettige til støtte  

 inden for klippekortet efter lov om Statens Uddannelsesstøtte, og 2)  

 	  

 give  

 erhvervskompetence inden for en kasses faglige område.
Optagelsestidspunktet § 9. En  

 person kan tidligst blive optaget fra det tidspunkt, hvor a-kassen har  

 modtaget  

 en skriftlig ansøgning om optagelse.
Optagelse kan dog ikke ske før arbejdets  

 første dag eller uddannelsens afslutning.
 Stk. 3.  

  

 For at en  

 ansøger kan blive optaget på baggrund af uddannelse, skal a-kassen have  

 modtaget  

 en skriftlig ansøgning senest 2 uger efter uddannelsens afslutning.
Stk. 4.  

  

 En uddannelse  

 anses for afsluttet, når studieaktiviteten er ophørt, alle karakterer er  

 givet,  

 og eksamen er bestået.
Hvis udstedelsen af et eksamensbevis sker i  

 tilknytning  

 til uddannelsens afslutning, vil eksamensbeviset altid kunne betragtes som  

 uddannelsens afslutning.
 Stk. 5.  

  

 Direktoratet kan  

 i særlige tilfælde, hvor a-kassen har modtaget den skriftlige ansøgning om  

 optagelse med forsinkelse, tillade, at optagelsen får virkning fra det  

 tidspunkt, hvor a-kassen under normale forhold ville have modtaget  

 ansøgningen.
