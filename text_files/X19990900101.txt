Fradrag for afholdte efterforskningsudgifter  

 inden erhvervet er påbegyndt LR af 29/9 1998 99/98-4275-00010 Ligningsrådet har givet tilladelse til, at et  

 helejet grønlandsk selskab, der er sambeskattet med et dansk  

 moderselskab, foretager fradrag for afholdte efterforskningsudgifter i  

 afholdsåret, selvom erhvervet ikke er påbegyndt.
 LL § 8 B, stk. 2.
LV 1997 E.B. 3.11 En dansk koncern har bedt Ligningsrådet om  

 dispensation efter ligningslovens § 8 B, stk. 2, 4. pkt. således, at G  

 A/S, der er et helejet grønlandsk selskab, kan opnå fradrag for  

 afholdte efterforskningsudgifter i afholdsåret, selvom erhvervet ikke  

 er påbegyndt.
Koncernen har oplyst, at den via et helejet dansk  

 datterselskab D har fået koncession til efterforskning efter olie i  

 Grønland.
Koncessionen er overdraget til et grønlandsk selskab  

 G A/S, som også vil kunne forestå en eventuel indvinding.
 D A/S har overdraget koncessionen til G A/S, fordi den  

 grønlandske råstoflov som hovedregel kun giver tilladelse til at  

 udnytte mineralske råstoffer til aktieselskaber, der har hjemsted i  

 Grønland, og som ikke sambeskattes med andre selskaber.
Den grønlandske råstoflov er ikke til hinder  

 for, at et selskab med hjemsted i Danmark kan få tilladelse til  

 efterforskning i Grønland.
Hvis et dansk selskab står for  

 efterforskningen, vil det imidlertid være nødvendigt at  

 overdrage aktiviteten til et grønlandsk selskab, når  

 indvindingen skal sættes iværk.
 Koncernen har endvidere oplyst, at det er planen, at G A/S  

 skal inddrages under koncernens sambeskatning, indtil indvinding kan  

 iværksættes.
 De lokale skattemyndigheder har udtalt sig imod, at  

 andragendet imødekommes, idet de er af den opfattelse, at en  

 tilladelse vil få den virkning, at der gives fradrag for alle  

 efterforskningsudgifterne i dansk sambeskatningsindkomst, hvorimod et  

 eventuelt overskud ved senere udnyttelse af investeringerne ikke vil  

 være underlagt dansk beskatning.
 Told- og Skattestyrelsen har indstillet til  

 Ligningsrådet, at andragendet imødekommes.
Ligningslovens § 8 B, stk. 2, 4. pkt. giver  

 Ligningsrådet mulighed for at tillade at forsøgs- og  

 efterforskningsudgifter fradrages før igangsættelsen af den  

 erhvervsvirksomhedvirksomhed, hvorpå efterforskningen tager sigte.
En  

 sådan tilladelse må naturligt forudsætte, at det  

 dokumenteres, at forsøgene og forskningen er erhvervsmæssigt  

 begrundet.
Desuden må der, på det tidspunkt tilladelsen gives,  

 være en temmelig stor sandsynlighed for, at forsøgene eller  

 forskningen indenfor et overskueligt åremål vil føre til  

 igangsættelsen af en produktiv virksomhed.
Begge disse betingelser synes opfyldt i  

 nærværende tilfælde, hvor efterforskningen har et  

 kommercielt formål, ligesom den har tilknytning til G A/S  erhverv.
Der  

 er desuden ikke noget, der taler imod, at efterforskningen vil føre  

 til igangsættelse af en produktiv virksomhed.
Ligningsloven § 8 B og forarbejderne hertil indeholder  

 ikke bemærkninger om beskatning af fremtidige overskud fra den  

 virksomhed, der forventes igangsat.
Spørgsmålet om beskatning af  

 evt. fremtidige overskud har heller ikke tidligere været  

 afgørende ved behandlingen af dispensationsansøgninger efter LL  

 § 8 B, stk. 2.
 På denne baggrund har styrelsen fundet, at der ikke  

 er belæg for at afslå anmodningen fra G A/S.
 Ligningsrådet har tilsluttet sig det af Told- og  

 Skattestyrelsen anførte og har på det foreliggende grundlag  

 imødekommet det ansøgte.
 Vedrørende mulighederne for genbeskatning af  

 underskud kan styrelsen tilføje, at Ligningslovens § 33 E sikrer, at  

 alle underskud hidrørende fra det grønlandske datterselskab,  

 som ikke modsvares af senere overskud, kommer til genbeskatning, når  

 sambeskatningen ophører.
