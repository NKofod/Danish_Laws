Fremsat den 28. januar 2003 af  

 Keld Albrechtsen (EL) og Line Barfod (EL) Forslag til folketingsbeslutning om et GMO-frit dansk landbrug Folketinget opfordrer regeringen til at sikre, at der ikke  

 dyrkes GMO-afgrøder i Danmark.
Bemærkninger til forslaget En række kendsgerninger viser, at det  

 vil være uklogt at tillade dyrkning af GMO-afgrøder i Danmark.  

 Det har vist sig, at udsætning af genetisk modificerede organismer  

 på markerne i Danmark for visse afgrøders vedkommende muligvis i  

 begrænset omfang og rent teknisk kan lade sig gøre i  

 sameksistens med GMO-fri produktion, men at dette kræver en lang  

 række dyre, usikre og besværlige sikkerhedsforanstaltninger.
Ud  

 fra en praktisk vurdering er Danmark for lille til GMO-afgrøder, hvis  

 man samtidig vil sikre, at dansk landbrug kan producere og eksportere  

 landbrugsprodukter, herunder ikke mindst økologiske produkter, der er  

 garanteret fri for GMO, og som derfor vil have en fremtid på  

 markedet.
Det må samtidig konstateres, at det ikke er lykkedes  

 at få gennemført en betryggende EU-lovgivning på  

 området.
Der er således ingen regler om ansvar i forbindelse med  

 spredning af GMO-afgrøder til GMO-fri marker.
Samtidig er EUs  

 mærkningsregler elendige og sikrer ikke mærkning af kød,  

 æg og mælkeprodukter.
Derfor er det nødvendigt, at  

 forbrugerne både i Danmark og i udlandet kan købe æg,  

 mælkeprodukter eller kød, hvor der ikke har indgået GMO i  

 dyrenes foder.
Hvis dansk landbrug kan levere en sådan garanti, kan det  

 blive en stærk konkurrencefordel.
Amerikanske erfaringer med dyrkning af GMO-afgrøder  

 har ikke været positive.
Udsætning af GMO i miljøet viser  

 sig at have langt flere uforudsete virkninger i naturen, end man forestillede  

 sig, da man tillod dem.
Dette peger også i retning af, at EUs  

 regler om godkendelse af GMO-frø til udsætning er helt  

 uforsvarlige.
Beslutningsforslaget har udgangspunkt i beslutningsforslag  

 nr.
B 45, folketingsåret 1999-2000. Se Folketingstidende 1999-2000,  

 forhandlingerne side 3936 og 7637, tillæg A side 2787 og 2789 og  

 tillæg B side 1487. Forslagsstillerne har endvidere i dette  

 folketingsår fremsat beslutningsforslag nr.
B 6, hvortil der også  

 henvises.
Se Folketingstidende 2002-03, forhandlingerne side 1801 og  

 tillæg A side 673 og 676.
Skriftlig fremsættelse Keld Albrechtsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om et GMO-frit dansk  

 landbrug.
(Beslutningsforslag nr.
B 78).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
