Omlægning af administrationsselskabets  

 indkomstår Sagsfremstilling og begrundelse A ApS ejer 75 %  

 af aktierne i datterselskabet, B A/S. 20 % af datterselskabets aktier er  

 anskaffet  

 i 2005, således at A ApS' ejerandel af B A/S før 2005 udgjorde 55 %. B A/S  

 ejer  

 100 % af anparterne i C ApS.
 A ApS har  

 indkomstår 1. januar - 31. december, mens de to øvrige selskaber i koncernen  

 har indkomstår 1. april - 31. marts.
Aktiviteten i A  

 ApS består i, at besidde kapitalandele i datterselskabet.
B A/S og C ApS er  

 begge aktive erhvervsdrivende selskaber.
 Reglerne om  

 sambeskatning blev ændret i 2005. Det medfører, at selskaberne i koncernen  

 skal  

 sambeskattes, jf. selskabsskatteloven § 31, stk. 1. Det øverste moderselskab,  

 der deltager i sambeskatningen, skal udpeges som administrationsselskab i  

 sambeskatningen, jf. selskabsskatteloven § 31, stk. 4.
 A ApS skal  

 derfor udpeges som administrationsselskab.
Det følger af  

 selskabsskatteloven § 10, stk. 5, at alle selskaber i en sambeskatning  

 omfattet  

 af selskabsskatteloven § 31 skal have samme indkomstår som  

 administrationsselskabet.
Det medfører som udgangspunkt, at de øvrige  

 selskaber  

 omfattet af sambeskatningen skal omlægge deres indkomstår, så de svarer til  

 administrationsselskabets indkomstår.
 Ansøgeren har  

 anmodet om Skatterådets tilladelse til i stedet at omlægge  

 administrationsselskabets indkomstår, jf. selskabsskatteloven § 31 B, stk. 1,  

 til 1. april - 31. marts med virkning fra indkomståret 2005 med  

 omlægningsperioden 1. januar 2005 -31. marts 2006.
Ansøgers eventuelle opfattelse ifølge anmodning og  

 bemærkninger til sagsfremstilling Det er  

 ansøgerens opfattelse, at det af administrative grunde vil være enklere at  

 omlægge administrationsselskabets indkomstår end at omlægge datterselskabets  

 og  

 datterdatterselskabets indkomstår, da begge disse selskaber er aktive  

 erhvervsdrivende selskaber.
Det er ifølge ansøgeren mere praktisk for de  

 aktive  

 selskaber at have afslutning af indkomståret pr. 31. marts af hensyn til  

 lageroptælling  

 og kunder m.m.
Samtidig betyder det ikke noget for administrationsselskabet,  

 A  

 ApS, at omlægge sit indkomstår til 1. april - 31. marts.
Det er ansøgerens  

 opfattelse, at selskabet opfylder betingelserne for at opnå dispensation til  

 omlægning efter selskabsskatteloven § 31 B, stk. 1.
Sagsfremstillingen  

 er sendt til udtalelse hos ansøgerens repræsentant.
Selskabets repræsentant  

 har  

 meddelt, at der ikke er bemærkninger til sagsfremstillingen eller til SKATs  

 indstilling til Skatterådet.
SKATs indstilling og begrundelse Da det er  

 oplyst, at datterselskabet og datterdatterselskabet begge er aktive  

 erhvervsdrivende, mens administrationsselskabets aktivitet alene består i, at  

 besidde kapitalandele i dattervirksomheden, og da det er oplyst, at det er  

 mest  

 praktisk for de aktive selskaber at foretage lageroptælling m.v. pr. 31.  

 marts  

 og det desuden ikke har betydning for administrationsselskabet at omlægge  

 indkomståret, er det SKATs opfattelse, at der er administrative hensyn, der  

 taler for, at dispensation til omlægning af administrationsselskabets  

 indkomstår bør gives efter selskabsskatteloven § 31 B, stk. 1. Der ses  

 desuden  

 ikke at opnås særlige skattemæssige fordele herved.
 SKAT indstiller  

 derfor, at tilladelse til omlægning af administrationsselskabets indkomstår  

 gives efter selskabsskatteloven § 31 B, stk. 1.
Sagsfremstillingen  

 og SKATs indstilling er sendt til udtalelse hos Skattecenter X.
Skattecenter  

 X  

 udtaler, at skattecenteret ikke har fundet faktiske forhold, der taler imod  

 at  

 bevilge den ønskede omlægning af indkomstår.
Skatterådets afgørelse og begrundelse Skatterådet  

  

 tiltræder SKATs  

 indstilling og begrundelse.
