 I henhold til § 40, stk. 4, i lov nr. 362 af 13. juni 1973 om styrelse af  

 højere uddannelsesinstitutioner fastsætter undervisningsministeren følgende:
 § 1.  De regler, der er fastsat i loven om styrelse af  

 højere uddannelsesinstitutioner gælder for Handelshøjskolen i Århus med  

 nedennævnte ændringer.
§ 2.  Handelshøjskolen ledes af en rektor i  

 forbindelse med et styrelsesråd og de kollegiale organer der er omhandlet i  

 loven om styrelse af højere uddannelsesinstitutioner.
Til rådighed for rektor  

 og styrelsesrådet står en administration, der ledes af en administrator.
§ 3.  Fødte medlemmer af styrelsesrådet er medlemmerne  

 af konsistoriums budget- og forretningsudvalg.
Bestyrelsen for Aarhus  

 Handelsstandsforening vælger 3 medlemmer og Provinshandelskammeret 3  

 medlemmer.
Valgperioden er 3 år, idet der hvert år afgår 2 medlemmer, hvoraf  

 1 repræsentant for Provinshandelskammeret.
Stk. 2.  Styrelsesrådet vælger en formand af sin midte.  

 Rådet fastsætter selv sin forretningsorden.
Administrator deltager i rådets  

 møder uden stemmeret.
§ 4.  Styrelsesrådet har til opgave at følge  

 Handelshøjskolens virksomhed og udvikling.
Rådet har ansvaret for højskolens  

 økonomi og regnskaber.
Administrator ansættes af rådet efter indstilling af  

 konsistorium.
 Stk. 2.  Styrelsesrådet behandler i øvrigt enhver sag,  

 der af formanden, rådets flertal, konsistorium eller rektor skønnes at være  

 af en sådan betydning for højskolen, at den bør drøftes i rådet.
 Stk. 3.  Styrelsesrådet tegnes af formanden, ved  

 pantsætning og anden behæftelse af fast ejendom dog af formanden i  

 forbindelse med et andet medlem af styrelsesrådet.
§ 5.  Rektor vælges i henhold til reglerne i  

 styrelseslovens § 15, for en periode af 3 år.
Genvalg kan finde sted.
Valget  

 indberettes til Dronningen.
 § 6.  Bekendtgørelsen får virkning samtidig med at  

 statutten for Handelshøjskolen i Århus godkendes.
§ 7.  Bekendtgørelsen træder i kraft ved  

 offentliggørelse i Lovtidende.
 Undervisningsministeriet, den 21. juni  

 1974.
Tove Nielsen /Lars-Erik Allin.
