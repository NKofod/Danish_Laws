 Ligningsrådet har med virkning for indkomståret 1982 vedtaget følgende  

 ændringer i anvisningerne om rejsemontører og udepenge udbetalt i forbindelse  

 med natophold uden for hjemmet:
 1. Reglen om, at fradraget nedsættes efter 28 dages  

 ophold på samme sted, bortfalder.
2. For rejser, der medfører natophold uden for  

 hjemmet, indføres en ny fradragssats, der dækker merudgiften til fortæring og  

 overnatning.
Satsen kan anvendes, hvor overnatning ude dokumenteres eller  

 sandsynliggøres, men skatteyderen ikke dokumenterer overnatningsudgiften.
 Anvisningen har herefter følgende ordlyd for indkomståret 1982:
Diæter for rejser, der medfører natophold uden for hjemmet, skal for  

 rejsemontører og andre, der rejser under tilsvarende forhold, medregnes ved  

 indkomstopgørelsen.
Det samme beløb kan fradrages i det omfang, det ikke  

 overstiger 140 kr. pr. døgn.
Derudover kan dokumenterede udgifter til  

 hotelophold fradrages.
Hvor betaling for morgenmad er inkluderet i prisen for  

 overnatning, reduceres fradraget med 20 kr.
 For tilsluttende rejsedage kan fradraget ikke overstige 60 kr.
 Hvor arbejdsgiveren yder fri kost, nedsættes fradragene til 35 kr. pr.  

 døgn for andre merudgifter ved rejsen end merudgifter til kost og logi.
 Såfremt overnatning kan dokumenteres, men udgiften ikke dokumenteres,  

 tillades merudgiften til fortæring og overnatning fradraget med 210 kr. pr.  

 døgn.
 For rejsedage, der ikke er forbundet med overnatning, indrømmes fradrag  

 efter reglerne for udearbejde.
 Modtager den skattepligtige udepenge, der er fastsat ved faglig  

 overenskomst, kan halvdelen fradrages for merudgifter til forplejning,  

 befordring m.v.
 De nævnte standardfradrag gives uden dokumentation for de faktiske  

 udgifter til forplejning m.v., medens større fradrag alene kan indrømmes  

 efter dokumentation af (mer)udgiften.
 Eventuelle befordringsudgifter til rejsen kan fratrækkes efter reglerne  

 for skiftende arbejdssteder.
