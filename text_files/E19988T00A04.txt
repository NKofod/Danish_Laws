A.4.1 Tarifering A.4.2 Tarifering, generelt A.4.3 Bindende tariferingsoplysning A.4.1 Tarifering Formål Formålet med tariferingsbestemmelserne i EU's Kombinerede Nomenklatur - forkortet til KN, se i øvrigt A.3 - er at sikre ensartethed  

 i anvendelsen og fortolkningen af den fælles toldtarif.
Det legale grundlag Det legale grundlag for at anvende tariferingsbestemmelserne i KN er  

 Rådets forordning (EØF) nr. 2658/87 af 23. juli 1987 med ændringer ifølge  

 toldkodeksens artikel 252, stk. 2.
 For anvendelsen af Toldtariffens tariferingsregler, som grundlag for  

 tarifering af varer og dermed opkrævning af told mv., kan henvises til § 2 i  

 toldloven samt § 35, stk. 3, pkt. 3 i toldbehandlingsbekendtgørelsen.
A.4.2 Tarifering, generelt Ved tarifering af varer i Toldtariffen gås frem på følgende måde:
 Først findes den 4-cifrede hovedposition ud fra relevante positionstekster  

 og bestemmelser.
Herefter gennemgås teksten til underopdelingerne.
Blandt underopdelinger  

 med én indrykningsstreg foran teksten findes den varebeskrivelse, der  

 kan omfatte den vare, der skal tariferes.
 Dernæst gås frem på samme måde med de næste underopdelinger med 2  

 indrykningsstreger foran teksten osv.
 Denne fremgangsmåde anvendes indtil man har fundet frem til den 8-cifrede  

 eller 10-cifrede position, der skal anvendes for den pågældende vare.
 Eksempel:
 Tarifering af levende kalkuner med en vægt på 3 kg pr. stk.
 Ved opslag i Toldtariffen findes kapitel 01 "Levende dyr";  

 hovedposition 0105 "Fjerkræ, dvs. høns af arten Gallus domesticus,  

 ænder, gæs, kalkuner og perlehøns, levende".
 Under denne position findes 2 opdelinger med én indrykningsstreg:
 "Af vægt 185 g og derunder" og "I andre tilfælde". Da  

 der er tale om kalkuner med en vægt på 3 kg, kan opdelingen "Af vægt 185  

 g og derunder" udelukkes, og varen placeres under "I andre  

 tilfælde".
 Herefter gås videre til opdelinger med to indrykningsstreger, hvoraf der  

 findes tre: "Høns af arten Gallus domesticus af vægt 2000 g og  

 derunder", "Høns af arten Gallus domesticus af vægt over 2000  

 g" samt "Andre varer". Da kalkuner ikke er omfattet af de 2  

 første opdelinger, hører de under "Andre varer".
 Derefter gås videre til opdeling er med tre indrykningsstreger, hvoraf der  

 findes fire: "Ænder", "Gæs", "Kalkuner" og  

 "Perlehøns".
 Da det var levende kalkuner, der skulle tariferes (3. opdeling) er den  

 rigtige position: 0105 99 30 00.
Tariferingsbestemmelser Tariferingen af varer styres af positionsteksterne, afsnits- og  

 kapitelbestemmelser samt "Almindelige tariferingsbestemmelser".
Positionsteksterne En lang række positioner omfatter flere varegrupper.
I visse tilfælde er  

 disse varegrupper i varebeskrivelsen (hovedpositionsteksten) adskilt af et  

 semikolon.
Det forekommer især, når varegrupperne eller de tilladte  

 behandlinger er forskellige.
 Eksempel:
"0306 Krebsdyr...; krebsdyr med skal, kogt i vand" Ved anvendelsen af sådanne positions tekster skal semikolon betragtes som  

 en skarp adskillelse af varegrupperne. "Krebsdyr med skal" må  

 således være kogt i vand, medens dette ikke er tilfældet for "Krebsdyr  

 uden skal".
Afsnits- og kapitelbestemmelser Disse bestemmelser er integrerede dele af nomenklaturen og er juridisk  

 bindende.
De betegnes derfor ofte som "legale bestemmelser" for at  

 afgrænse dem fra f.eks. "forklarende bemærkninger". De kan  

 forekomme som afgrænsningsbestemmelser eller definitionsbestemmelser.
Afgrænsningsbestemmelser indeholder undtagelser for varer, som ikke hører  

 under det pågældende afsnit eller kapitel.
De giver således prioritet til  

 visse afsnit eller kapitler, eller de fastslår tariferingen af varer, som kan  

 omfattes af flere positionstekster.
 Eksempel, bestemmelse 1 til kapitel 92:
 "Dette kapitel omfatter ikke:
a) Dele til almindelig anvendelse som defineret i bestemmelse 2 til afsnit  

 XV, af uædle metaller (afsnit XV) og tilsvarende varer af plast (kap. 39); b) Mikrofoner, forstærkere, højttalere, hovedtelefoner, afbrydere,  

 stroboskoper og andre instrumenter, apparater eller andet tilbehør henhørende  

 under kapitel 85 eller 90, der skal benyttes i forbindelse med instrumenter  

 henhørende under nærværende kapitel, men som ikke er sammenbygget med eller  

 anbragt i samme kabinet som disse; c) Instrumenter og apparater, der har karakter af legetøj (pos. 9503); d) Børster til rensning af musikinstrumenter (pos. 9603); e) Samlerobjekter og antikviteter (pos. 9705 eller 9706)." Definitionsbestemmelserne indeholder en nærmere beskrivelse (definition)  

 af en positions vareområde.
 Eksempel, bestemmelse 3 til kapitel 12:
"Som "frø til udsæd" under pos. 1209 betragtes roefrø,  

 græsfrø og andet grøntfoderfrø, blomsterfrø, grøntsagsfrø, frø af skovtræer  

 og frugttræer samt frø af vikker (bortset fra frø af arten Vicia faba) og  

 lupiner." "Almindelige tariferingsbestemmelser" De almindelige tariferingsbestemmelser - ofte forkortet ATB - er ligeledes  

 en integreret, juridisk bindende del af nomenklaturen.
Bestemmelserne benyttes såfremt en vares tarifering ikke kan afgøres alene  

 ved hjælp af positionsteksterne eller afsnits- og kapitelbestemmelserne.
Det  

 er især tilfældet for ukomplette eller ufærdige varer (herunder vareemner),  

 usamlede varer og blandede eller sammensatte varer (herunder sæt til  

 detailsalg).
 Når en bestemt vare nævnes i en positionstekst omfatter positionen også  

 ukomplette eller ufærdige varer af den omhandlede art, for såvidt de  

 fremtræder som i det væsentlige komplette eller færdige.
 Når et bestemt materiale nævnes i en positionstekst, hører materialet  

 under positionen i såvel ren tilstand som blandet med eller i forbindelse med  

 andre materialer, forudsat der ikke ved blandingen er skabt et produkt, der  

 er mere detaljeret beskrevet i en anden position.
 Kan varer ved anvendelse af ovennævnte regler eller af andre årsager  

 henføres under to eller flere positioner afgøres tariferingen efter følgende  

 prioritetsrækkefølge:
- den mest specificerede varebeskrivelse, - karaktergivende materiale eller bestanddel, - positionen med det højeste nummer.
 Reglen anvendes dog kun, hvis ikke andet er bestemt i positionsteksterne  

 eller i de til afsnit eller kapitler knyttede bestemmelser.
 Varer, som ikke kan tariferes i henhold til ovenstående bestemmelser,  

 tariferes i samme position som de varer, hvormed de har mest tilfælles.
 Lighed kan f.eks. afhænge af beskrivelse, karakter, anvendelse mv.
 Etuier, æsker mv som er specielt udformet til en bestemt vare eller sæt af  

 varer, anvendelig til lang tids brug og som foreligger sammen med de varer,  

 hvortil de er bestemt, tariferes i samme position som de pågældende varer,  

 såfremt de er af den art, der sædvanligvis sælges sammen med disse.
 Med mindre andet følger af ovennævnte skal emballagematerialer og paknings  

 genstande, som foreligger sammen med deres indhold, tariferes sammen med  

 varerne, såfremt de er af den art, der sædvanligvis anvendes til pakning af  

 sådanne varer, og emballeringsmaterialerne og pakningsgenstandene ikke  

 tydeligt er egnede til anvendelse flere gange.
 Tariferingen af varer i underpositioner sker efter samme regler som  

 ovenfor anført.
Tariferingshjælpemidler Forklarende Bemærkninger World Customs Organization (WCO) og Europa-Kommissionen har hver udgivet  

 en vejledning om tarifering af varer i form af "Forklarende Bemærkninger" til henholds vis HS-nomenklaturen og KN.
 I Danmark er disse vejledninger samlet i én dansk udgave, der  

 udgives af Told- og Skattestyrelsen under titlen "Forklarende  

 bemærkninger til Toldtariffen".
 Heri findes en nærmere vejledning om hvilke varer, der er omfattet af  

 eller undtaget fra de enkelte afsnit, kapitler og positioner i Toldtariffen.  

 For at lette identifikationen af varer indeholder bemærkningerne i stort  

 omfang oplysninger om varernes udseende, fremstillingsmåde, anvendelse etc.
 Bemærkningerne kan udelukkende betragtes som retningsgivende for varers  

 tarifering i Toldtariffen.
Tariferingsafgørelser Told- og Skattestyrelsen har udgivet bogen  

 "Tariferingsafgørelser", der indeholder afgørelser og definitioner,  

 herunder tariferingsforordninger fra Europa-Kommissionen, der er  

 retningsgivende for tarifering af varer.
Offentliggørelse mv De nævnte hjælpemidler kan ligesom Toldtariffen købes i boghandelen; det  

 er muligt at oprette en abonnementsordning for levering af rettelser til  

 bøgerne.
Tariferingsvejledning Toldcentrene kan give mundtlig - også telefonisk - vejledning om varers  

 tarifering , såvel ved indførsel som ved udførsel.
Oplysningerne om tarifering kan være generelle, f.eks. om reglerne for  

 tarifering af tekstilvarer.
For tarifering af en konkret vare kræves en  

 udtømmende beskrivelse af varens art, sammensætning mv og at dens tarifering  

 er utvivlsom.
Mundtligt givne oplysninger om varers tarifering er uforbindende for  

 toldcentrene.
Virksomheder, der er i tvivl om en konkret vares tarifering,  

 bør indhente en bindende tariferingsoplysning.
A.4.3 Bindende tariferingsoplysning Formål Bindende tariferingsoplysninger (BTO) blev indført i EU for at ensrette  

 den retlige betydning af de oplysninger, som en virksomhed modtager fra  

 medlemslandenes toldmyndigheder om tariferingen af varer.
 Ordningen har således til formål at sikre virksomheder, der skal importere  

 eller eksportere varer, en bindende afgørelse om varernes tarifering i KN.  

 Herved sikres, at de økonomiske konsekvenser, f.eks. størrelsen af importtold  

 eller eksportrestitution, kendes før transaktionen sættes igang.
Det legale grundlag Det legale grundlag for en BTO er toldkodeksens artikel 12.
 BTO'er udstedes af toldcentret. Ønskes en BTO, udfyldes en  

 anmodningsblanket nr. 19.001, som kan fås ved toldcentret, se i øvrigt bilag  

 114.
Blanketten skal udfyldes efter sin rubricering.
Det er vigtigt, at varens  

 fremstilling, sammensætning og anvendelse beskrives så detaljeret som muligt.  

 Hvis det er praktisk muligt, medsendes prøve af varen, og der vedlægges i  

 videst muligt omfang dokumentation for sammensætningen, f.eks. analyseattest  

 med relevante oplysninger for tariferingen, faktura, brochure osv.
Bliver der  

 fremlagt dokumenter på andet end dansk kan toldcentret kræve dem oversat til  

 dansk.
Der kan anmodes om, at fabrikationsdetaljer osv. holdes fortrolige i BTO'en.
 Det skal oplyses, hvorfor der ønskes en BTO, f.eks. om det drejer sig om  

 import fra lande uden for EU eller om eksport mod restitutionsudbetaling.
 Toldcentrets afgørelse i form af en BTO angiver positionen i den gældende  

 toldtarif, se i øvrigt bilag 115.
BTO'en kan derfor ikke benyttes efter ændringer i Toldtariffen, som  

 påvirker tariferingen af varer af den pågældende art.
I øvrigt er BTOen gældende i 6 år, medmindre den tilbagekaldes forinden.
Det kan ske,  

 hvis tariferingspraksis ændres på det pågældende vareområde.
 BTO'en må ikke benyttes, hvis varens beskaffenhed er ændret.
Hvis modtageren er uenig i toldcentrets tariferingsafgørelse, kan den  

 indbringes for Told- og Skattestyrelsen.
Styrelsen har den endelige  

 administrative afgørelse vedrørende tariferingen.
Forinden afgørelse træffes,  

 kan styrelsen dog indhente en udtalelse fra EU's nomenklaturudvalg.
 En BTO har kun gyldighed for modtageren og kan derfor ikke påberåbes af  

 andre virksomheder mv.
En BTO udstedt her i landet er også bindende for toldmyndighederne i de  

 andre EU-medlemslande.
Det betyder, at en dansksproget BTO kan fremlægges,  

 hvis en vare ønskes fortoldet i eller udført fra f.eks.
Holland.  

 Toldmyndighederne i det pågældende medlemsland har dog ret til at forlange en  

 BTO oversat til landets eget sprog.
