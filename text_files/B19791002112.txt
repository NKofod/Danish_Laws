KALIBRERING VOLUMEN GENERELT 1. Justervæsenet (Jv)»s normaler for volumen er  

 beskrevet i TDIR nr. 20.05.1-01. Nærværende direktiv fastlægger de metoder,  

 der skal anvendes ved kalibrering af Jv's normaler for volumen, ved  

 kalibrering af volumennormaler anvendt af Jv, og som kan anvendes ved  

 kalibrering af andre volumenemner.
FORMÅL 2. Formålet er at opretholde et mormalsystem for  

 volumen, som sikrer, at Jv's målinger af volumen kan udføres med en  

 tilstrækkelig nøjagtighed, og som ligeledes ved hjælp af de internationalt  

 akcepterede værdier for vands massefylde (se bilag V) sikrer sporbarhed til  

 rigsprototypen for masse på Laboratoriet for Fundamental Metrologi (LfFM) og  

 dermed til det internationale kilogram (BIPM).
METODE 3. Der er 3 principielt forskellige metoder, beskrevet  

 i henholdsvis kapitel I, II og III.
I.
Kalibrering ved omhældning.
II.
Kalibrering af volumenemne ved sammenlignende vejning med kendt  

 normal.
III.
Kalibrering af volumennormal eller -emne ved udvejning med vand.
ANVENDELSE 4. Metode I er den almindeligt anvendte metode, hvor  

 f.eks. en kontrolnormal (KN) kalibreres ved fyldning fra en kendt hovednormal  

 (HN), eller hvor en prøvenormal (PN) f.eks. ekstern kalibreres ved fyldning  

 fra en kendt brugsnormal (BN).
Metode II er sjældent anvendt.
Skal der udmåles volumen, hvor det ikke er  

 muligt at anvende omhældning (metode I), og er der ikke tilstrækkelig  

 mulighed for udluftet destilleret vand til metode III, så kan metode II  

 anvendes.
 Ved kalibrering af cylindriske volumennormaler med lappet glaslåg kan  

 omhældning f.eks. ikke anvendes.
 Metode III er særdeles bekvem til volumenemner, der ikke har noget  

 »rundt« nominelt volumen.
 Hvis den til rådighed værende normal er meget mindre end det volumen, der  

 skal udmåles, og antallet af fyldninger bliver stort, er metode III ligeledes  

 et godt alternativ.
Endelig giver metode III direkte sporbarhed til masse, og dermed til det  

 internationale kilogram, hvis der anvendes sporbare lodder.
Der kræves altså  

 ingen kendt volumennormal for at anvende metode III.
