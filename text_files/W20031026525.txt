 Landsskatteretskendelse af 30. september 2003 vedr.  

 afskrivningsgrundlag for en blandet benyttet bygning.
 Klagen skyldes, at skatteankenævnet ved opgørelsen af  

 afskrivningsgrundlaget for en blandet benyttet bygning har anvendt  

 driftsbygningernes tekniske værdier ved beregningen af den værdi, der skal  

 udskilles som følge af ejerboligen.
Landsskatterettens  

 afgørelse Indkomstårene 1999, 2000 og 2001 Skatteankenævnet har nedsat afskrivningsgrundlaget til  

 210.859 kr., hvoraf 50 % kan henføres til klageren.
 Fradrag for afskrivning er godkendt med 5.271 kr.
 Landsskatteretten ændrer nævnets afgørelse og godkender et  

 afskrivningsgrundlag på 240.974 kr., hvoraf 50 % kan henføres til klageren.
 Fradrag godkendes herefter med 6.024 kr.
Sagens oplysninger Klageren og dennes ægtefælle erhvervede i 1989 en  

 landbrugsejendom.
Ejendommen, der har et jordtilliggende på 7,6 ha, drives  

 uden  

 dyrehold.
 Oprindeligt blev afskrivningsgrundlaget for  

 driftsbygningerne, der er sammenhængende og sammenbygget med stuehuset,  

 opgjort  

 efter forholdet mellem stuehusets areal på 98 m  

  

 2  

  

 og  

 driftsbygningernes areal på 284 m  

  

 2  

                                                                       .
 Der er fra anskaffelsen i 1989 til og med 1998 afskrevet  

 143.099 kr. på den blandet benyttede bygning.
 Ejendomsværdien pr. 1. januar 1999 er specificeret således:
 Grundværdi  

 	  

    

 127.700  

 kr.
 driftsbygningernes tekniske værdier  

 	  

    

 134.550  

 kr.
 tillægsparcelværdi  

 	  

    

 396.167  

 kr.
 stuehusværdi  

 	  

    

 263.900  

 kr.
 stuehusværdi ekskl. boligmoment  

 	  

    

 212.138  

 kr.
 ejendomsværdi  

 	  

    

 770.000  

 kr.
 For indkomstårene 1999, 2000 og 2001 har klageren foretaget  

 fradrag for afskrivning på driftsbygningerne med 50 % af 18.396 kr., svarende  

 et til fradrag på 9.198 kr.
Skatteankenævnets  

 afgørelse Det selvangivne fradrag for afskrivning på driftsbygningerne  

 er ikke godkendt med mere end 5.271 kr.
Afskrivningsgrundlaget er pr. 1. januar 1999 opgjort til  

 210.859 kr., hvoraf 50 % vedrører klagerens indkomstopgørelse.
Heraf kan der  

 godkendes et fradrag for årene 1999, 2000 og 2001 på 5.271 kr.
I den fra 1999 indførte afskrivningslov er det i § 19, stk.  

 5, bestemt, at boligdelen skal udskilles.
Af anskaffelsessummen for en  

 blandet  

 benyttet bygning skal der udgå den del, der efter en ejerboligfordeling kan  

 henføres til ejerboligen.
Afskrivningsloven, som har virkning fra og med  

 1999,  

 medfører, at der for 1999 skal opgøres et nyt afskrivningsgrundlag.
 Beregningen af boligens andel af den blandet benyttede  

 bygnings købspris skal ske efter den andel, som boligen ifølge  

 ejendomsvurderingen udgør af den samlede bygning ved vurderingen pr. 1.  

 januar  

 1999. Den samlede bygnings værdi kan opgøres som summen af stuehusværdien og  

 driftsbygningernes tekniske værdier.
 Ved opgørelsen af afskrivningsgrundlaget skal  

 driftsbygningernes tekniske værdier og dermed ikke forskelsværdien anvendes.
 Da tillægsparcelværdien er udtryk for jordens handelsværdi  

 ud over grundværdien, er forskelsværdien ikke egnet som fordelingsnøgle ved  

 fordeling af en bygnings købspris på stuehuset og driftsbygningerne.
Klagerens påstand og  

 argumenter Klagerens repræsentant har fremsat påstand om, at  

 Landsskatteretten skal godkende fradrag for afskrivning på driftsbygningerne  

 med 9.198 kr.
Ved opgørelsen af afskrivningsgrundlaget for  

 driftsbygningerne er ejendomsvurderingen pr. 1. januar 1999 anvendt som  

 fordelingsgrundlag.  

 Afskrivningsgrundlaget for driftsbygningerne er beregnet til 367.947 kr.,  

 hvor  

 klagerens andel udgør halvdelen heraf.
Endvidere er stuehusværdien og summen  

 af  

 denne og forskelsværdien anvendt som fordelingsgrundlag.
 Det er ikke korrekt at anvende driftsbygningernes tekniske  

 værdier, og den anvendte opgørelsesmetode er ej heller i overensstemmelse med  

 den sagsbehandling, der foretages i andre skatteforvaltninger.
De tekniske værdier skal ikke anvendes, da den tekniske  

 vurdering af ejendommen i 1999 ikke er korrekt. Årsagen er, at der i de  

 tekniske værdier indgår en svinestald.
Der har ikke været svineproduktion på  

 ejendommen siden klagerens køb i 1989. Svinestalden anvendes i 1999 delvis  

 til  

 værksted og opbevaringsrum m.v.
Der er i 2002 indrettet fyrrum i en del af  

 bygningen.
De tekniske værdier angående ladebygningen er heller ikke  

 korrekte.  

 Ladebygningen er indrettet med en speciel trækonstruktion, som gør laden  

 særdeles anvendelig til opbevaring af maskiner m.v.
De tekniske værdier er  

 således  

 ikke i overensstemmelse med de faktiske forhold.
Landsskatterettens  

 bemærkninger og begrundelse Afskrivningslovens § 19 omhandler opgørelsen af  

 afskrivningsgrundlaget for en blandet benyttet bygning.
 Afskrivningslovens § 19, stk. 1, 1. pkt. og § 19, stk. 5,  

 har følgende ordlyd:
 § 19. Anvendes kun en del af en bygning til formål, der  

 berettiger til afskrivning efter § 14, kan der kun afskrives på den del af  

 anskaffelsessummen, der forholdsmæssigt svarer til den nævnte bygningsdels  

 etageareal.
Stk. 5. Er den del af bygningens samlede anskaffelsessum,  

 der kan henføres til bolig, fastsat efter § 45, indgår denne del ikke i den  

 del  

 af anskaffelsessummen, der berettiger til afskrivning efter stk. 1. I andre  

 tilfælde indgår i anskaffelsessummen efter stk. 1 ikke den del, der efter en  

 ejerboligfordeling på ejendommen efter vurderingslovens § 33 kan henføres til  

 ejerboligen. Den for indkomståret 1999 gældende § 19, stk. 5, har  

 følgende ordlyd:
§ 19, stk. 5. Såfremt der er foretaget ejerboligfordeling  

 på en ejendom, indgår den del af en bygnings anskaffelsessum, der kan  

 henføres  

 til ejerboligen, ikke i afskrivningsgrundlaget.
Tilsvarende medregnes  

 etagearealet af denne bygningsdel ikke. Der er i sagen ikke uenighed om, at der skal foretages en  

 opgørelse efter afskrivningslovens § 19, stk. 5, da stuehuset og  

 driftsbygningerne er sammenbygget.
Der er i sagen endvidere ikke uenighed om,  

 at det er ejendomsvurderingen pr. 1. januar 1999, der skal anvendes ved  

 fordelingen mellem bolig og erhverv efter § 19, stk. 5.
 Det er dog i sagen bestridt, at det er de tekniske værdier  

 for driftsbygningerne fastsat ved vurderingen pr. 1. januar 1999, der skal  

 anvendes.
Da ejendomsvurderingen i denne sag er ansat efter  

 vurderingslovens § 14 med anvendelse af tillægsparcelværdiprincippet,  

 omfatter  

 forskelsværdien differencen mellem den ansatte grundværdi og  

 jordens  

 handelsværdi.
Driftsbygningernes tekniske værdier er lavere end denne  

 difference, hvorfor driftsbygningernes værdi ikke direkte fremgår af  

 ejendomsvurderingen, men indgår som en del af tillægsparcelværdien.
Da  

 forskelsværdien indeholder differencen op til jordens  

 handelsværdi, er det  

 nødvendigt at anvende driftsbygningernes tekniske værdier for at finde den  

 blandede bygnings bygningsværdi.
 Ankenævnets brug af driftsbygningernes tekniske værdier  

 fastholdes derfor.
 Ud fra de foreliggende oplysninger om driftsbygningernes  

 alder og standard har retten ikke fundet grundlag for at antage, at de  

 tekniske  

 værdier er uegnede som fordelingsgrundlag.
 Ved værdiansættelsen af driftsbygningerne har det efter  

 rettens opfattelse ingen væsentlig betydning, at bygningerne har skiftet  

 anvendelse siden klagerens køb af ejendommen.
Ved beregningen af den del, der efter ejerboligfordelingen  

 kan henføres til ejerboligen, kan den fastsatte stuehusværdi ikke umiddelbart  

 anvendes, da alene stuehusets bygningsværdi skal anvendes.
I stuehusværdien,  

 der også benævnes stuehusets ejendomsværdi, på 263.888 kr. indgår et  

 boligmoment på 51.750 kr.
Boligmomentet er udtryk for boligens grundværdi.  

 Der  

 kan således alene henføres 212.138 kr. som stuehusets bygningsværdi.
De  

 tekniske værdier for driftsbygningerne udgør ifølge vurderingen pr. 1. januar  

 1999 134.550 kr.
Den blandet benyttede bygnings bygningsværdi udgør ifølge  

 vurderingen pr. 1. januar 1999 herefter i alt 346.688 kr.
Bygningen er  

 erhvervet for i alt 620.904 kr.
Den del, der efter ejerboligfordelingen kan henføres til  

 ejerboligen, udgør herefter 379.930 kr.
Dette beløb indgår efter § 19, stk.  

 5,  

 ikke i den anskaffelsessum, der berettiger til afskrivning.  

 Afskrivningsgrundlaget for driftsbygningerne kan herefter opgøres til 240.974  

 kr.
 Landsskatteretten ændrer derfor skatteankenævnets afgørelse,  

 således at afskrivningsgrundlaget for driftsbygningerne udgør 240.974 kr.,  

 hvoraf 50 % kan henføres til klageren.
 Landsskatteretten godkender herefter fradrag for afskrivning  

 med 5 % af halvdelen af 240.974 kr., svarende til et fradrag på 6.024 kr.
 Den ændrede skatteberegning vil fremgå af en revideret  

 årsopgørelse, som senere vil blive udskrevet af skattemyndighederne.
