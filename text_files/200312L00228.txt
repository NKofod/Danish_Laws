Fremsat den 16. april 2004 af Jørn Dohrmann (DF),  

 Colette L.
Brix (DF), Kristian Thulesen Dahl (DF),  

 Christian H.
Hansen (DF), Pia Kjærsgaard (DF),  

 Aase D.
Madsen (DF) og Peter Skaarup (DF) Forslag til Lov om ændring af lov om planlægning (Pensionisters adgang til helårsbeboelse i sommerhuse) § 1 I lov om planlægning, jf. lovbekendtgørelse nr. 763 af  

 11. september 2002, som ændret ved lov nr. 440 af 10. juni 2003 og § 4 i lov  

 nr. 1151 af 17. december 2003, foretages følgende ændringer:
 1.  

  

 I  

  

 § 41, stk. 1, 1. pkt.,  

  

 ændres »8 år«  

 til: »3 år«.
 2.  

  

 I  

  

 § 41, stk. 2,  

  

 ændres »67 år« til: »65  

 år«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Formålet med lovforslaget Formålet med dette lovforslag er at lette adgangen for  

 pensionister til at opnå en egentlig ret for sig selv og for en efterlevende  

 ægtefælle til at bo i eget sommerhus.
Lempelsen består i, at det hidtidige  

 krav  

 i planlovens § 41 om 8 års ejertid som betingelse for at erhverve ret til at  

 benytte eget sommerhus til beboelse, ændres til et krav om 3 års ejertid.  

 Samtidig ændres planlovens definition af pensionister, idet aldersgrænsen  

 sættes til 65 år i stedet for 67 år.
Dette er en konsekvens af, at  

 folkepensionsalderen i 1998 blev nedsat fra 67 år til 65 år.
2. Baggrund for lovforslaget For mange pensionister er det et ønske at kunne bo i eget  

 sommerhus hele året.
Mange vil gerne, når arbejdslivet er afsluttet, kunne  

 flytte væk fra bylivet og tilbringe alderdommen under mere rolige og  

 fredelige  

 forhold.
 Selv om der er omkring 200.000 sommerhuse her i landet, og  

 selv om antallet af pensionister, der ejer et sommerhus, er betydeligt, er  

 det  

 kun et fåtal, der kan opfylde de strenge krav, der stilles for at kunne bruge  

 et sommerhus til boligformål hele året.
Dansk Folkeparti mener, at det er et helt igennem legitimt  

 ønske, når pensionister gerne vil bo i deres sommerhus året rundt.
Det kan  

 skyldes ønsket om at bo tæt på naturen eller at føre en sundere tilværelse,  

 end  

 man kan i byen.
Det kan også være ønsket om at bo i en økonomisk overkommelig  

 bolig eller tættere på den egn, hvor man er opvokset, eller hvortil man har  

 en  

 særlig tilknytning.
Dansk Folkeparti mener, at 8-års-reglen er både gammeldags  

 og udtryk for en forældet tankegang.
I de år, hvor Socialdemokratiet førte  

 det  

 store ord her i landet, var det måske ikke overraskende, at statsmagten så  

 det  

 som en vigtig opgave at gøre indgreb i retten til at disponere over egen  

 sommerbolig.
Men i dag hersker der en langt mere positiv holdning til, at  

 mennesker selv har frie valg.
Ofte har pensionister, enten enlige eller pensionistægtepar,  

 i de aktive år købt et fritidshus i en egn af landet, som de føler  

 tilknytning  

 til og gerne vil tilbage til, når tiden tillader det.
Det ønske kan  

 Folketinget  

 gøre det lettere at få opfyldt ved at lette ejertidskravet i planlovens § 41.  

 Det vil oven i købet skaffe flere ledige boliger i byerne, hvis 8-års-kravet  

 lempes.
Mange pensionister er nemlig i dag nødt til at opretholde deres  

 helårsbolig i byen, selv om de reelt bor i sommerhuset størstedelen af året,  

 f.eks. fra april til oktober og igen i juleferien og i weekender, og selv om  

 deres sommerbolig er tilstrækkelig komfortabelt indrettet til at være fuldt  

 forsvarlig til beboelse året rundt.
Hvis der kan aflastes blot nogle få  

 tusinde  

 boliger i byerne, vil det i sig selv være et lille, men dog værdifuldt tiltag  

 til at aflaste boligmangelen.
I mange kommuner værdsætter man, at der bor pensionister i  

 nogle sommerhuse.
Det skaber mere liv i udprægede sommerhusområder, og det er  

 grundlag for en fornuftig naboovervågning, hvor de fastboende pensionister  

 kan  

 holde lidt øje med området.
Det giver godt naboskab, og det har en god  

 forebyggende virkning med hensyn til at hindre indbrudstyverier m.m.
 Der er fra mange sider givet eksempler på, at den nuværende  

 »pensionistregel« ofte virker uretfærdigt og urimeligt:
Et pensionistægtepar har måske været så heldige at kunne  

 købe et sommerhus som 52-årige og kan flytte ind, når de som 60-årige går på  

 efterløn.
Et andet ægtepar får måske først råd til at købe sommerhus som  

 60-årige og skal vente indtil 68-års-alderen.
Forskellen skyldes måske  

 hovedsagelig, at det første ægtepar har valgt at købe et sommerhus uden først  

 at spare op, mens det andet ægtepar har opsparet en kapitalpension, der ved  

 60-års-alderen kommer til udbetaling, og som bruges som udbetaling på  

 sommerhuset.
Denne forskelsbehandling kan ikke begrundes med saglige  

 argumenter.
Den lovændring, der nu foreslås, fjerner ikke enhver  

 urimelighed.
Men den medfører, at det i fremtiden vil blive meget lettere at  

 opfylde ejertidskravet.
Ordningen vil således blive meget mere fleksibel end  

 det nuværende 8-års-krav.
Dansk Folkeparti har i flere år arbejdet for at gennemføre  

 denne lettelse for pensionisterne.
Der henvises i denne forbindelse bl.a. til  

 spørgsmål nr.
S 2660 til miljøministeren stillet af Jørn Dohrmann (DF), jf.  

 MPU, folketingsåret 2001-02, 2. samling, alm. del  bilag 827. I sit  

 svar  

 dengang antydede ministeren  dog uden nogen nærmere begrundelse   

 at  

 8-års-reglen hænger sammen med den EU-særregel, som Danmark har om  

 begrænsninger i udlændinges adgang til at købe fast ejendom i Danmark  

 (»sommerhusreglen«). Ministeren pegede desuden på, at der ikke alle steder er  

 et lokalt ønske om »massiv« bosætning i sommerhusområdet.
Endelig  

 understregede  

 ministeren vigtigheden af ikke at miste de danske sommerhusområders mange  

 fine  

 kvaliteter ved en for omfattende bosætning.
Ministeren oplyste samtidig, at  

 han  

 var optaget af at finde den rette balance i dispensationssagerne, og  

 ministeren  

 understregede, at han har igangsat initiativer, der vil skabe grundlag for  

 videre overvejelser om eventuelle ændringer i regler og praksis.
 Der er imidlertid ikke fra regeringens side fremkommet  

 noget udspil, og Dansk Folkeparti har derfor valgt nu at fremsætte nærværende  

 lovforslag.
Dansk Folkeparti lægger stor vægt på at beskytte  

 kystområderne.
Også i det øvrige landskab skal landskabelige helheder med høj  

 natur- og landskabsværdi fastholdes.
Generelt lægger Dansk Folkeparti derfor  

 også vægt på at undgå en massiv bosætning i sommerhusområder, ligesom partiet  

 er enigt i, at »pensionistreglen« efter planlovens § 41 er en  

 undtagelsesregel  

 og skal vedblive med at være en undtagelsesregel.
Der er ikke i de år, hvor  

 pensionistreglen har eksisteret, forekommet nogen eksempler på »massiv«  

 bosætning af pensionister, og der er intet, der taler for, at en ændring af  

 8-års-kravet til et 3-års-krav vil ændre herved.
Der findes ikke tilgængelig  

 statistik, der viser, hvor mange personer der benytter sig af  

 pensionistreglen.  

 Men forslagsstillerne anslår, at det kan dreje sig om højst 10.000-20.000  

 husstande.
Den foreslåede lempelse vil formentlig indebære, at yderligere  

 nogle  

 få tusinde husstande kan få gavn af reglen.
Der er imidlertid al mulig grund  

 til  

 at fastslå, at dette hverken vil føre til massiv bosætning eller til trusler  

 mod de landskabelige kvaliteter.
Der er ingen oplysninger, der tyder på, endsige  

 dokumenterer, at Danmarks sommerhusregel vil blive berørt af, at  

 ejertidskravet  

 i pensionistreglen ændres fra 8 år til 3 år.
Efter sommerhusreglen er det som  

 udgangspunkt kun personer med bopæl i Danmark, der kan erhverve ejendomme til  

 ferie- og fritidsformål her i landet.
Det er fastlagt i protokollen om  

 ejendomserhvervelse i Danmark (»sommerhusprotokollen«), at Danmark kan  

 opretholde den lovgivning om erhvervelse af ejendomme, der ikke er  

 helårsboliger, der var gældende den 1. november 1993, da Maastrichttraktaten  

 trådte i kraft.
Lovforslagets ændring af pensionistreglens  

 8-års-ejertidskrav berører ikke den retsregel, at kun personer med bopæl i  

 Danmark kan erhverve ejendomme til fritidsformål her i landet.
Lovforslaget  

 retter sig alene mod pensionister, der i forvejen ejer sommerhus, og ændrer  

 ikke betingelserne for ejerskabserhvervelse, som er det forhold,  

 sommerhusprotokollen regulerer.
Forslagsstillerne må lægge til grund, at de i  

 planloven fastlagte betingelser for at være omfattet af pensionistreglen til  

 enhver tid kan tilpasses efter de aktuelle behov ved lovændringer, når blot  

 selve betingelserne for ejerskabserhvervelse ikke ændres.
Da der heller ikke  

 fra regeringen er fremkommet juridiske vurderinger, der tyder på det  

 modsatte,  

 må det lægges til grund, at Danmark kan tilrette sin pensionistregel, uden at  

 dette rokker ved de garantier, Danmark har modtaget af EU gennem  

 sommerhusprotokollen.
Venstres miljøordfører, Eyvind Vesselbo, har på sin  

 hjemmeside,  

  

 www.vesselbo.dk/ind_3f.htm  


  

 ,  

  

 udtrykt synspunkter, der ligger på linje med Dansk  

 Folkepartis.
Eyvind Vesselbo skriver bl.a., at efter Venstres mening er de  

 nuværende regler uheldige: »Regeringen vil se på, om det er muligt at ændre  

 reglerne, så de blive mere lempelige for pensionister, der ønsker at bo i  

 deres  

 sommerhus året rundt.« Efter en gennemgang af, hvordan reglerne kan virke  

 uretfærdigt, slutter Eyvind Vesselbo:
»Det er i Venstres øjne uheldigt.
I stedet for bør alle  

 pensionister efter langt kortere tids ejerskab kunne tage deres sommerhus i  

 brug  hvad enten det har været købt flere år før pensionsalderen eller  

 først  

 er erhvervet for opsparede pensionsmidler.
Det ville stille alle pensionister  

 lige, give bedre adgang til danske naturværdier og som sidegevinst frigøre  

 boliger i de større danske byer, hvor der er boligmangel.
Derfor er vi i  

 Venstre glade for ministerens initiativ.« Som nævnt foran lader det bebudede initiativ fra ministeren  

 imidlertid vente på sig.
Derfor er det Dansk Folkeparti, der nu fremsætter  

 dette lovforslag.
Bemærkninger til lovforslagets enkelte bestemmelser Til § 1 Til nr. 1 Ejertidskravet ændres fra de nuværende 8 år til 3 år.
Til nr. 2 Aldersgrænsen for folkepension er ved en lovændring i 1998  

 ændret til 65 år.
Da bestemmelsen i planlovens § 41 (»pensionistreglen«) er  

 tænkt at skulle rette sig til folkepensionister, efterlønsmodtagere og  

 førtidspensionister, bør aldersgrænsen ændres til 65 år.
Bilag 1 Lovforslaget sammenholdt med gældende lov Gældende formulering Lovforslaget § 41.  

  

 En  

 pensionist, der ejer en bolig i et sommerhusområde, har en personlig ret til  

 at benytte boligen til helårsbeboelse, når pensionisten har ejet ejendommen i  

 8 år.
Retten til helårsbeboelse bortfalder dog, hvis der nedlægges forbud  

 mod, at boligen anvendes til helårsbeboelse efter reglerne om boligtilsyn i  

 kap. 9 i lov om byfornyelse og boligforbedring.
Bestemmelserne i kap.
VII i  

 lov om midlertidig regulering af boligforholdene finder ikke anvendelse på  

 boliger, der benyttes til helårsbeboelse efter 1. pkt.
 1.  

  

 I  

  

 § 41, stk. 1, 1. pkt.,  

  

 ændres »8 år«  

 til: »3 år«.
 Stk. 2.  

  

 Ved pensionist  

 forstås en person på 67 år og derover, en person over 60 år, der oppebærer  

 pension eller efterløn, samt en førtidspensionist i henhold til lov om social  

 pension.
Stk. 3.  

  

 En pensionists  

 ægtefælle, samlever eller nært beslægtede kan sammen med pensionisten benytte  

 boligen til helårsbeboelse.
Efter pensionistens død kan ægtefællen,  

 samleveren eller den nært beslægtede fortsætte med at benytte boligen til  

 helårsbeboelse.
Ved fraflytning bortfalder denne ret.
 Stk. 4.  

  

 Dør  

 pensionisten uden at efterlade sig en ægtefælle eller samlever, har en anden  

 person, der har haft fælles husstand med pensionisten, ret til at fortsætte  

 med at benytte boligen til helårsbeboelse.
 Stk. 5.  

  

 Retten efter  

 stk. 3 og 4 bortfalder ved fraflytning.
 2.  

  

 I  

  

 § 41, stk. 2,  

  

 ændres »67 år« til: »65  

 år«.
