14 dage senere kontaktede patienten egen læge, som henviste til en  

 akut røntgenundersøgelse på sygehus.Af afdelingens  

 røntgeninformationssystem fremgår, at radiografen fik billederne  

 vurderet af en 1. reservelæge.
Ifølge patienten og hans  

 praktiserende læge blev der efter undersøgelsen givet meddelelse  

 om, at der ikke var tale om brud.
Ved vurdering af røntgenbillederne  

 nogle dage senere konstaterede man, at der var et ledskred af bådbenet  

 i venstre fod, hvorfor patienten blev indlagt med henblik på operation.  

 Ved det operative indgreb blev bådbenet sat på plads og fastgjort  

 med tre såkaldte K-tråde (metaltråde).
 Der blev klaget over, at lægerne ikke på et tidligere  

 tidspunkt konstaterede, at venstre fod var brækket.
Klage over mangelfuld diagnostik af fodtraume Vedrørende den behandling patienten modtog af en reservelæge  

 umiddelbart efter tilskadekomsten, lagde nævnet vægt på, at  

 det af journalen fremgår, at reservelægen konstaterede  

 hævelse svarende til begge knyster og til mellemfoden på venstre  

 fod.
Han fandt rødlig og blålig misfarvning svarende til 1.  

 mellemfodsknogle, og den indadvendte knyst.
Der var ingen sår på  

 huden og ingen ømhed af knoglerne.
Der blev ikke oplyst tilskadekomst  

 af foden, og reservelægen fandt ingen mistanke om brud eller ledskred.  

 Han anbefalede, at foden blev holdt højt, og at den blev aflastet,  

 samt at søge egen læge ved yderligere gener.
På denne  

 baggrund finder nævnet ikke at kunne kritisere den behandling,  

 patienten modtog af reservelægen.
Vedrørende den behandling, patienten modtog på  

 røntgenafdelingen, fandt nævnet ikke at kunne fastslå,  

 hvilken læge, der vurderede røntgenbillederne.
Nævnet  

 lagde vægt på, at det fremgår af  

 røntgeninformationssystemet, at billederne blev vurderet af en 1.  

 reservelæge, som oplyste til sagen, at hun ikke mener at have set  

 billederne.
Under hensyn hertil, samt til at der ikke forelå nogen  

 skriftlig beskrivelse af røntgenbillederne fra 1. reservelægen,  

 fandt nævnet ikke, at det kunne udelukkes, at der var tale om en  

 fejlkodning i røntgeninformationssystemet.
Nævnet fandt det  

 herefter ikke godtgjort, at det var 1. reservelægen, der vurderede  

 røntgenbillederne.
Nævnet lagde endvidere vægt på, at det af  

 røntgenoptagelserne fremgik, at der var et ledskred af bådbenet  

 i venstre fod, samt at den pågældende læge ikke på  

 baggrund heraf foranledigede yderligere behandling.
Nævnet fandt  

 herefter, at den læge der vurderede røntgenbillederne udviste  

 manglende omhu og samvittighedsfuldhed.
Da nævnet ikke kunne  

 fastslå, hvilken læge der vurderede røntgenbillederne,  

 sendtes afgørelsen til den administrerende overlæge til  

 orientering.
