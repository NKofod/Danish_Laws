Skriftlig fremsættelse (15. november 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af skatteforvaltningsloven (syn og skøn under  

 skatteankenævnsbehandling  

 m.v.) (Lovforslag nr.
L 84).
 Lovforslaget er et led i udmøntningen af finanslovsaftalen  

 2007 mellem regeringspartierne (Venstre og Det Konservative Folkeparti) og  

 Dansk Folkeparti.
Lovforslaget går ud på at indføre adgang til syn og skøn i  

 skattesager, der er under klagebehandling i et skatteankenævn.
I tilknytning  

 hertil foreslås det, at der indføres adgang til omkostningsgodtgørelse i  

 disse  

 sager.
 Efter de gældende regler må en borger eller virksomhed, der  

 ønsker syn og skøn afholdt, vente til sagen er påklaget til  

 Landsskatteretten.
 Det foreslås, at ændringerne skal have virkning fra den 1.  

 januar 2007.
 Det skønnes, at lovforslaget vil medføre merudgifter til  

 omkostningsgodtgørelse på ca. 7 mio.kr. årligt samt indebære et merforbrug på  

 3  

 årsværk.
 Med disse bemærkninger skal jeg anbefale forslaget til  

 Folketingets hurtige og velvillige behandling.
