Betænkning afgivet af Skatteudvalget den 16. december 2015 Betænkning over Forslag til lov om ændring af registreringsafgiftsloven, brændstofforbrugsafgiftsloven og forskellige andre love (Indfasning af eldrevne og brændselscelledrevne køretøjer i grøn ejerafgift og registreringsafgift m.v.) [af skatteministeren (Karsten Lauritzen)]:
1. Udvalgsarbejdet Lovforslaget blev fremsat den 18. november 2015 og var til 1. behandling den 4. december 2015. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og skatteministeren sendte den 23. oktober 2015 dette udkast til udvalget, jf.
SAU alm. del  bilag 18. Den 19. november og den 1. december 2015 sendte skatteministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Thomas Fals, FDEL  Forenede Danske El-bilister KPMG Acor Tax og Partnerskabet for brint og brændselsceller.
 Skatteministeren har over for udvalget kommenteret de skriftlige henvendelser.
Deputationer Endvidere har FDEL  Forenede Danske El-bilister mundtligt over for udvalget redegjort for deres holdning til lovforslaget.
Spørgsmål Udvalget har stillet 10 spørgsmål til skatteministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, DF, V og RV) indstiller lovforslaget til vedtagelse uændret.
 Et mindretal i udvalget (EL, LA, ALT, SF og KF) indstiller lovforslaget til forkastelse ved 3. behandling.
Alternativets medlemmer af udvalget bemærker, at ALT ser udbredelsen af elbiler som et vigtigt redskab til at igangsætte en seriøs bæredygtig omstilling.
ALT ærgrer sig derfor over, at det nu fremadrettet vil blive dyrere at købe en elbil, og at elbilens fodfæste på det danske marked derigennem sættes på spil.
Socialistisk Folkepartis medlemmer af udvalget bemærker, at indfasning af elbilerne i det almindelige afgiftssystem er en forkert vej at gå.
Global opvarmning er en trussel mod os alle med enorme konsekvenser.
Transportsektoren står for 35 pct. af vores CO2-udslip, ligesom luftforurening udgør et stort sundhedsproblem.
Derfor er det afgørende, at vi hastigt bevæger os mod en fossilfri transportsektor, og her er elbilerne en meget vigtig brik.
SF mener, at afgiftspålæggelse vil have en negativ påvirkning på udbredelsen af elbiler specielt på et tidspunkt, hvor udbredelsen er begrænset.
SF ønsker de bedst mulige vilkår for elbiler og for muligheden for, at flere mennesker får økonomisk mulighed for at erhverve sig en elbil.
 SF mener endvidere, at det er bekymrende at henvendelser til Skatteudvalget har påvist fejl og mangler i Skatteministeriets beregninger, således at elbiler ikke bare bliver sidestillet med benzin- og dieselbiler, men faktisk bliver ringere stillet.
 Endelig mener SF, at det en halsløs gerning at fordyre elbiler og samtidig nedsætte registreringsafgiften for de dyreste benzin- og dieselbiler.
 Af disse årsager er SF stor modstander af lovforslaget.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Dennis Flydtkjær (DF) Jan Rytkjær Callesen (DF) Hans Kristian Skibby (DF) Kim Christiansen (DF) Morten Marinus (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Britt Bager (V) Merete Riisager (LA) nfmd.
Ole Birk Olesen (LA) Brian Mikkelsen (KF) Per Husted (S) Jens Joel (S) Jeppe Bruus (S) Jesper Petersen (S) Mattias Tesfaye (S) Peter Hummelgaard Thomsen (S) Thomas Jensen (S) fmd.
Jesper Kiel (EL) Pelle Dragsted (EL) Josephine Fock (ALT) René Gade (ALT) Martin Lidegaard (RV) Lisbeth Bech Poulsen (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
