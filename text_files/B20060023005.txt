 Bekendtgørelse  

 om værdiansættelse af motorkøretøjer mv.
 I medfør af § 9, stk. 5, og § 10,  

 stk. 5, i lov om registreringsafgift af motorkøretøjer m.v., jf.  

 lovbekendtgørelse  

 nr. 977 af 2. december 2002, som ændret ved § 1 i lov nr. 1409 af 21.  

 december  

 2005, fastsættes:
Kapitel 1 Generelt § 1.  

  

 Den afgiftspligtige værdi af et  

 køretøj er værdien af køretøjet i den stand, hvori det efter færdselsloven  

 skal  

 registreres eller eventuelt er registreret.
Værdien er køretøjets almindelige  

 pris, inklusive moms, men uden registreringsafgift.
 Stk. 2.  

  

 Prisen  

 fastsættes efter den stand, køretøjet er i på tidspunktet for registrering.  

 Hvis køretøjet skal udføres fra landet, fastsættes prisen efter køretøjets  

 stand på udførelsestidspunktet.
Stk. 3.  

  

 Prisen er  

 den pris, som en bruger generelt, ved køb fra en forhandler, må forventes at  

 skulle betale for et køretøj af samme mærke og model eller for et tilsvarende  

 køretøj.
Hvis køretøjet overvejende handles mellem private, indgår disse  

 priser  

 også som et element i værdifastsættelsen.
 Stk. 4.  

  

 Den  

 afgiftspligtige værdi afrundes til hele hundrede kroner.
 § 2.  

  

 Den  

 afgiftspligtige værdi ansættes, hvis:
 1)  

 	  

 Køretøjet er anmeldt  

 til registrering uden forudgående ekspedition hos SKAT.
 2)  

 	  

 Køretøjet er anmeldt  

 til afgiftsberigtigelse hos SKAT med henblik på registrering.
 3)  

 	  

 Køretøjet har mistet  

 den afgiftsmæssige identitet i forbindelse med reparation, ombygning eller  

 genopbygning.
 4)  

 	  

 Køretøjet er anmeldt  

 til afgiftsberigtigelse efter procentordningen, jf.  

 registreringsafgiftslovens  

 § 3 a og 3 b.
5)  

 	  

 Køretøjet er anmeldt  

 til udførsel fra landet, og køretøjet enten er registreret her i landet eller  

 er i en sådan stand, at det kan registreres her i landet.
Er der tvivl om,  

 hvorvidt køretøjet er i en sådan stand, at det kan registreres her i landet,  

 henvises køretøjet til synsvirksomheden.
 6)  

 	  

 Køretøjet skal  

 afgiftsberigtiges som følge af, at køretøjet ikke længere opfylder  

 betingelser  

 for en tidligere foretagen afgiftsberigtigelse.
 § 3.  

  

 Til  

 brug for fastsættelse af den afgiftspligtige værdi kan SKAT foretage  

 fotoregistrering af køretøjet.
Kapitel 2 Nye køretøjer § 4.  

  

 Et køretøj anses som nyt, indtil  

 det har kørt 2.000 km, medmindre køretøjet har været udsat for beskadigelser  

 eller viser spor af slitage, som udelukker, at det kan sælges som nyt.
 § 5.  

  

 Ved ansættelse af et køretøjs  

 afgiftspligtige værdi kan der tages udgangspunkt i listeprisen for det  

 pågældende køretøj.
Stk. 2.  

  

 Foreligger der ikke en  

 listepris, foretages værdiansættelsen med udgangspunkt i prisen for et  

 tilsvarende eller sammenligneligt køretøj.
Til brug herfor kan SKAT anmode en  

 importør om at kalkulere køretøjets almindelige pris på landsbasis, jf.  

 registreringsafgiftslovens § 25, stk. 1.
Ekstraudstyr § 6.  

  

 Ved ansættelse af et køretøjs  

 afgiftspligtige værdi medregnes alt udstyr, som er monteret af fabrikations-  

 eller importørvirksomheden, eller hvortil køretøjet er indrettet.
 Stk. 2.  

  

 I den afgiftspligtige værdi  

 medregnes ikke:
 1)  

 	  

 Værdien af  

 radioapparat, dog højst 1.000 kr., og forhandlermonteret ekstraudstyr, jf.  

 registreringsafgiftslovens § 8, stk. 3.
 2)  

 	  

 Værdien af sidevogne  

 til godstransport, jf. registreringsafgiftslovens § 8, stk. 3.
 3)  

 	  

 Værdien af særligt  

 invalideudstyr, jf. registreringsafgiftslovens § 8, stk. 4.
 4)  

 	  

 Leverings- og  

 finansieringsomkostninger, jf. registreringsafgiftslovens § 8,  

 stk. 5.
 5)  

 	  

 Værdien af hårde  

 hvidevarer og teleteknisk udstyr til campingbiler.
 6)  

 	  

 Sædvanlige udgifter  

 til erhvervsudstyr (f.eks. skolevognsudstyr, hyrevognsudstyr og fartskriver),  

 hvis udstyret ikke er monteret eller leveret fra fabrikations- eller  

 importørvirksomheden.
 7)  

 	  

 Udgifter til  

 forhandlermonteret/-leveret varekasse til last- og varebiler.  

 Værdien af et  

 standardlad til køretøjet skal dog altid medregnes i den afgiftspligtige  

 værdi.
Kapitel 3 Brugte køretøjer § 7.  

  

 Et køretøj anses som brugt, når  

 det ikke opfylder betingelserne i § 4 for at være nyt.
Stk. 2.  

  

 Et køretøj, der efter reparation  

 eller ombygning ikke længere er identisk med et tidligere afgiftsberigtiget  

 køretøj, anses som brugt.
Køretøjet skal dog afgiftsberigtiges efter satserne  

 for nye køretøjer, jf. registreringsafgiftslovens § 4, stk. 1, og  

 § 5, stk. 1 eller 3.
 § 8.  

  

 Den  

 afgiftspligtige værdi af et brugt køretøj ansættes med udgangspunktet i  

 prisen  

 for et tilsvarende brugt køretøj, eller for et køretøj af så vidt muligt  

 tilsvarende  

 mærke og model i normalt vedligeholdt stand.
 Stk. 2.  

  

 I den  

 afgiftspligtige værdi medregnes alt udstyr, bortset fra:
 1)  

 	  

 Værdien af  

 invalideudstyr.
 2)  

 	  

 Sædvanlige udgifter  

 til fartskriver, hyrevognsudstyr, skolevognsudstyr og andet specialudstyr.
 3)  

 	  

 Værdien af hårde  

 hvidevarer og teleteknisk udstyr til campingbiler.
 4)  

 	  

 Værdien af sidevogne  

 til godstransport.
 Stk. 3.  

  

 I den  

 afgiftspligtige værdi medregnes ikke leverings- og finansieringsomkostninger.
 § 9.  

  

 I den afgiftspligtige værdi  

 foretages fradrag eller tillæg på grundlag af en samlet vurdering af  

 køretøjets  

 kilometerstand, vedligeholdelsesstand, eventuelle forbedringer og øvrige  

 beskaffenhed.
Kilometerstand § 10.  

  

 Der gives fradrag i eller tillæg til den afgiftspligtige værdi for antal  

 kørte  

 kilometer, som fraviger det normale antal kørte kilometer, der er angivet i  

 stk. 2, med mere end 10 pct.
Det kørte antal kilometer skal i givet fald  

 bevises ved f.eks. fremlæggelse af servicebog, værkstedsregninger eller  

 lignende.
 Stk. 2.  

  

 Normal  

 kørsel er:
 1)  

 	  

 For benzindrevne  

 personbiler 20.000 km årligt for bilens 1.- 4. år og 15.000 km fra bilens 5.  

 år.
 2)  

 	  

 For dieseldrevne  

 personbiler 30.000 km årligt for bilens 1.- 4. år og 20.000 km fra bilens 5.  

 år.
 3)  

 	  

 For varebiler 30.000  

 km årligt for bilens 1.- 4. år og 20.000 km fra bilens 5. år.
 Stk. 3.  

  

 Kilometertillægget eller -fradraget må som udgangspunkt ikke medføre, at  

 køretøjets afgiftspligtige værdi bliver lavere eller højere end værdien for  

 et  

 tilsvarende køretøj, der er henholdsvis et år ældre eller yngre.
 Stk. 4.  

  

 Kilometerantal for et køretøj, der er mere end 10 år gammelt, reguleres ikke,  

 medmindre helt specielle forhold gør sig gældende.
 Vedligeholdelsesstand mv.
 § 11.  

  

 Er et køretøj i dårligere stand end et almindeligt vedligeholdt køretøj fra  

 den pågældende årgang, jf. synsvirksomhedens oplysninger fra toldsynet,  

 nedsættes den afgiftspligtige værdi som udgangspunkt med 5 pct.
 Stk.  

  

    

  

 2.  

  

 Er et køretøjs stand over middel i  

 forhold til et almindeligt vedligeholdt køretøj fra den pågældende årgang,  

 jf.  

 synsvirksomhedens oplysninger fra toldsynet, forhøjes den afgiftspligtige  

 værdi  

 som udgangspunkt med 5 pct.
 § 12.  

  

 Den afgiftspligtige værdi af køretøjer, der har været anvendt til særlige  

 formål med flere chauffører, nedskrives med 5 pct. for den særlige  

 anvendelse.
 § 13.  

  

 Ved ansættelse af den  

 afgiftspligtige værdi af et køretøj, som efter reparation eller ombygning har  

 mistet sin afgiftsmæssige identitet, tages der særligt hensyn til den  

 eventuelle værdiforøgelse eller -forringelse, som har fundet sted ved  

 reparationen eller genopbygningen.
Veterankøretøjet § 14.  

  

 For køretøjer, der er mere end 35  

 år gamle og fremtræder som ved første registrering, fastsættes den  

 afgiftspligtige værdi til 40 pct. af nyprisen.
 Stk. 2.  

  

 For  

 ombyggede/reparerede veterankøretøjer, der har mistet deres identitet som  

 veterankøretøj (original stand), kan værdiansættelsen tage udgangspunkt i den  

 tekniske årgangsbestemmelse, der er fastsat af  

 synsvirksomheden/Færdselsstyrelsen, såfremt der fremlægges dokumentation  

 herfor.  

 Et ombygget veterankøretøj kan således ikke afgiftsberigtiges efter  

 bestemmelsen i stk. 1.
Kapitel 4 Ikrafttræden mv.
 § 15.  

  

 Bekendtgørelsen træder i kraft den 1. april 2006.
 Stk. 2.  

  

 Bekendtgørelsen har virkning for  

 køretøjer, der registreres eller anmeldes til ekspedition hos SKAT fra den 1.  

 april 2006.
