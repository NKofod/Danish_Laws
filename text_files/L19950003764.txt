Den 9. november 1994 undertegnedes i Kiev en overenskomt om udvikling af økonomisk, industrielt, teknisk og videnskabeligt samarbejde mellem Kongeriget Danmarks regering og Ukraines regering.
Den danske og engelske version af overenskomsten har følgende ordlyd:
OVERENSKOMST mellem Kongeriget Danmarks regering og Ukraines regering om udvikling af  

 økonomisk, industrielt, teknisk og videnskabeligt samarbejde Kongeriget Danmarks regering og Ukraines regering, herefter omtalt som  

 »de kontraherende parter«, som - ønsker at bidrage til udvidelsen af et kommercielt, økonomisk,  

 industrielt, teknisk og videnskabeligt samarbejde på grundlag af lige  

 rettigheder og til gensidig fordel; - ønsker at udnytte de nye muligheder for en yderligere styrkelse af deres  

 samarbejde; - støtter markedsøkonomiske principper; - anerkender hinandens internationale forpligtelser; er blevet enige om følgende:
Artikel 1 De kontraherende parter skal i overensstemmelse med lovgivningen i begge  

 lande bidrage til udviklingen af bilateralt kommercielt, økonomisk,  

 industrielt, teknisk og videnskabeligt samarbejde mellem virksomheder,  

 organisationer, sammenslutninger, institutioner m.v., som lovformeligt kan  

 udføre økonomiske og kommercielle aktiviteter.
Artikel 2 De kontraherende parter er enige om, at der er muligheder for samarbejde,  

 f.eks. ved etablering af joint-ventures og investeringer, overførsel af  

 teknologi og know-how, rekonstruktion og modernisering, udvidelse og  

 automatisering af eksisterende virksomheder, herunder konvertering af  

 militære industrier, uddannelse og træning af personale og ledere,  

 organisering af messer, udstillinger og seminarer, udveksling af  

 delegationer, eksperter og praktikanter, rådgivning, fælles aktivitet i  

 3.lande og andre gensidigt fordelagtige former for samarbejde, især på  

 følgende områder:
- land- og skovbrug, forarbejdning og konservering af landbrugsprodukter; - fiskeri og fiskeforarbejdning; - let industri; - metallurgi og metalbehandling; - kemisk industri, produktion af gødningsstoffer og  

 plantebeskyttelsesmidler; - mineindustri; - efterforskning, udvinding, behandling, forarbejdning, transport og  

 afsætning af energi; - udvidelse og ombygning af elværker og transmissionslinier for elkraft; - miljøbeskyttelse; - papirmasse og papir industri; - byggeri, produktion af byggematerialer; - vej-, jernbane-, luft- og vandtransport - kommunikation; - informatik; - logistik; - sundhedsbeskyttelse, medicinal- og farmaceutisk industri - finans- og bankvæsen; - turisme; - udvikling af offentlig administration og offentlige serviceydelser; Andre områder af fælles interesse kan identificeres af de kontraherende  

 parter.
Artikel 3 Alle betalinger og afregninger mellem Kongeriget Danmark og Ukraine skal  

 afvikles i overensstemmelse med den gældende lovgivning i hvert land.
Artikel 4 Vareudveksling såvel som økonomisk, industrielt, videnskabeligt og teknisk  

 samarbejde inden for rammerne af denne overenskomst skal være på kommerciel  

 basis.
Artikel 5 1. De kontraherende parter er blevet enige om at  

 nedsætte en fælles dansk/ukrainsk rådgivende gruppe på højt niveau sammensat  

 af repræsentanter for de behørige statslige myndigheder samt  

 hovederhvervsorganisationerne inden for handel, industri, landbrug,  

 rådgivning og finansiering i de to lande.
 Inden for rammerne af dens kompetance skal den rådgivende gruppe:
- følge de økonomiske og forretningsmæssige forhold i de to lande; - behandle gensidige forslag; - fastlægge og specificere potentielle områder for langsigtet økonomisk,  

 industrielt og teknisk samarbejde mellem Danmark og Ukraine; - bestræbe sig på at fjerne eventuelle hindringer, som måtte opstå under  

 overenskomstens opfyldelse.
 2. Den rådgivende gruppe skal ikke lade sig begrænse  

 til disse emner, hvis det måtte skønnes hensigtsmæssigt.
 3. Den rådgivende gruppe vil kunne nedsætte permanente  

 eller midlertidige arbejdsgrupper af eksperter til behandling af særlige  

 spørgsmål.
 Den rådgivende gruppe skal samles efter gensidig aftale, skiftevis i  

 Danmark og Ukraine.
 På begæring af hver af de kontraherende parter kan der afholdes møder  

 mellem med-formændene for den rådgivende gruppe med henblik på drøftelse af  

 særlige spørgsmål.
 Hver af de kontraherende parter vil, når de modtager repræsentanter fra  

 den anden kontraherende part, bistå med udførelsen af deres pligter.
 4. Hver kontraherende part skal udpege et permanent  

 sekretariat for den rådgivende gruppe.
Artikel 6 Efter ophøret af eller ændringer i denne overenskomst skal dens  

 bestemmelser forblive gældende for alle kontrakter afsluttet mellem  

 virksomheder, organisationer, sammenslutninger, institutioner m.v. i de to  

 lande og for forpligtelser indgået inden for dens gyldighedsperiode og som  

 ikke er blevet helt eller delvis opfyldt på tidspunktet for ophøret eller  

 ændringen af denne overenskomst.
Artikel 7 Denne overenskomst træder i kraft på datoen for undertegnelsen og  

 forbliver i kraft for en ubegrænset periode.
 Overenskomsten kan opsiges af hver af parterne forudsat den ene af de  

 kontraherende parter modtager en skriftlig opsigelse med 6 måneders varsel.
 Med hensyn til relationerne mellem Danmark og Ukraine ophæves følgende  

 overenskomster med virkning fra datoen for undertegnelsen af denne  

 overenskomst:
 - Overenskomst af 17 juli 1970 mellem Kongeriget Danmark og Unionen af  

 Socialistiske Sovjetrepublikker om økonomisk og teknisk-videnskabeligt  

 samarbejde.
 - Overenskomst af 28. august 1975 mellem Kongeriget Danmark og Unionen af  

 Socialistiske Sovjetrepublikker om udvikling af økonomisk, industrielt,  

 videnskabeligt og teknologisk samarbejde.
 Udfærdiget i Kiev den 9. november 1994, i to originale eksemplarer, hver  

 på dansk, ukrainsk og engelsk, idet de tre versioner har samme gyldighed.  

 Såfremt der måtte opstå uenighed med hensyn til fortolkningen af disse  

 versioner, skal den engelske version have forrang.
For Kongeriget Danmarks regering Niels Helveg Petersen For Ukraines regering Serhij Hrihorovic Osyka Overenskomsten trådte i medfør af artikel 7 i kraft den 9. november 1994.
 De i artikel 7 nævnte overenskomster er oprindelig bekendtgjort i  

 Lovtidende C som nr. 75 af 28. august 1970 og nr. 123 af 23. januar 1975.
