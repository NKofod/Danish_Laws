Bekendtgørelse om ændring af bekendtgørelse om biologiske agenser og arbejdsmiljø § 1 I bekendtgørelse nr. 57 af 27. januar 2011 om biologiske agenser og arbejdsmiljø foretages følgende ændring:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører Rådets direktiv 2000/54/EF af 18. september 2000 om beskyttelse af arbejdstagerne mod farerne ved at være udsat for biologiske agenser under arbejdet, EF-Tidende 2000, nr.
L 262, side 21, og Rådets direktiv 2010/32/EU af 10. maj 2010 om iværksættelse af rammeaftalen indgået af HOSPEEM og EPSU om forebyggelse af stikskader i sygehus- og sundhedssektoren, EU-Tidende 2010, nr.
L 134, side 66.« § 2 Bekendtgørelsen træder i kraft den 11. maj 2013.
