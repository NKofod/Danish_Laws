Landsskatteretskendelse vedr. rejsegodtgørelse ved  

 udstationering for ansat ved Forsvaret Sagen drejer sig om, at klageren, der er ansat som major i  

 Forsvaret for indkomståret 1999, er blevet beskattet af udbetalt  

 rejsegodtgørelse i forbindelse med midlertidigt arbejde som lærer på Hærens  

 Officersskole.
Spørgsmål om klageren har mulighed for at overnatte på den  

 sædvanlige bopæl.
 Modtaget skattefri godtgørelse fra Forsvarsministeriet i  

 forbindelse med midlertidigt arbejde på Hærens Officersskole anset  

 skattepligtig 18.561 kr.
 Landsskatteretten stadfæster skatteankenævnets afgørelse.
Klageren er ansat som major i Forsvaret.
Klageren havde i  

 1999 fast tjenestested i X.
Han blev som led i sin ansættelse, midlertidig  

 beordret til tjeneste på Hærens Officersskole i Y, hvor han gjorde tjeneste i  

 1999.
Klageren har bopæl i Z.
Afstanden er beregnet til 94 km hver  

 vej.
 Klagerens arbejdsgiver har i 1999 udbetalt skattefri  

 rejsegodtgørelse således:
01.01.1999 til 31.03.1999 Efter reglerne i statsskattelovens § 5 litra d.
01.04.1999 til 31.12.1999 Skattefri rejsegodtgørelse udbetalt efter bestemmelserne i  

 ligningslovens § 9, stk. 5 (lov nr. 452 af 10.06.1997). Der er i denne  

 periode  

 i alt udbetalt 19.500 kr.
Endvidere er der udbetalt skattefri  

 befordringsgodtgørelse, som ikke indgår i dette beløb.
Klageren har overfor ligningsmyndighederne oplyst, at  

 befordringsgodtgørelsen er udbetalt til dækning af 27 rejser/dobbeltture i  

 perioden 1. april  31. december 1999. Herudover har klageren foretaget  

 fradrag  

 for befordring efter ligningslovens § 9 C for yderligere 63 rejser, disse  

 rejser vedrører hele 1999, rejserne er ikke dækket af forsvaret.
Han har  

 yderligere oplyst, at han ikke er kørt frem og tilbage hver dag.
Han har  

 typisk  

 været i Z, når tjenesten på Hærens Officersskole har gjort det muligt samt i  

 weekender.
Befordringsfradraget er blevet godkendt.
Klageren har opgjort  

 afstanden mellem Z  Y til 101 km hver vej.
Klageren har vedrørende sine oplysninger til  

 ligningsmyndighederne oplyst, at klagerens arbejdsgiver havde befalet ham til  

 at forrette midlertidig tjeneste.
Under udførelse af tjenesten havde han  

 behov  

 for en fastere tilknytning til et af de to steder, og han havde valgt Z, hvor  

 han havde boet i mange år og havde sin faste tilknytning til.  

 Det var ikke et personligt mål for klageren  

 at opholde sig i Y, han besøgte således familie eller venner ved fødselsdage  

 eller lignende, til trods for at det  

 periodisk medførte, at han måtte rejse frem og tilbage samme dag for at kunne  

 passe sin tjeneste i Y næste morgen.
 Han har oplyst, at han i 1999 havde i alt 90 rejser til Z.  

 Fratrukket en rejse pr. weekend 52 uger, undtaget 5 ugers ferie i alt 47  

 uger,  

 han har gennemført 43 rejser på hverdage, svarende til ca. en rejse pr.  

 arbejdsuge.
 Klageren har haft 198 arbejdsdage i hele 1999.
 Alle udbetalinger er sket med en lavere sats end den, der er  

 fastsat af Ligningsrådet i TSS-cirkulære 1999-7.
Det fremgår, at B fra Forsvarsakademiet overfor  

 ligningsmyndigheden har oplyst, at skattefri rejsegodtgørelse efter  

 rejsecirkulæret skete på samme grundlag, som da udbetalingerne var omfattet  

 af  

 statsskattelovens § 5 litra d.
Det er endvidere oplyst, at alle som boede  

 uden  

 for HT-området fortsat fik tilbud om dækning af overnatningsudgifter og  

 diæter  

 i de tilfælde, hvor de overnattede ved skolen.
Det er dog valgfrit for den  

 ansatte at vælge dette.
Det fremgår af klagerens rejseordre, at der er sat kryds i  

 nej -rubrikken om hvorvidt tjenesten bestrides ved daglig hen - og  

 tilbagerejse.
Endvidere, at rejsen foretages med privat bil efter eget ønske.
Hærens Officersskole har oplyst, at klageren er ansat efter  

 tjenestemandsloven.
Han har ikke nogen højeste arbejdstid, men et  

 planlægningsgrundlag på 37 timer pr. uge.
Klageren har i lange perioder på  

 grund af uddannelsen på skolen haft en arbejdstid på op til 60 timer  

 ugentligt.  

 Den normale daglige arbejdstid i klagerens funktion som lærer har været kl.  

 7.30  15.30.
Hærens Officersskole har afgivet en erklæring af 4.  

 maj 2004 vedrørende klagerens forhold.
Det fremgår, at det er skolen, der  

 under  

 hensyn til tjenesten og under hensyntagen til driftsøkonomiske overvejelser  

 bestemmer hvordan og hvorledes den daglige tjeneste skal finde sted, herunder  

 om  

 personellet skal overnatte ved skolen eller der skal foretages daglige hen -  

 og  

 tilbagerejser.
Klageren indledte sin tjenesterejseperiode med  

 daglige hen og tilbagerejse.
Dette medfører optjening af et stort merarbejde.  

 Af forsvarets interne regler fremgår det bl.a., at der ikke må planlægges med  

 merarbejde.
Da afvikling af merarbejdet ville forringe nytteværdien af  

 klageren  

 som lærer i taktik, ligesom muligheden for at lade rejsetiden på ca. 3 timer  

 dagligt indgå i den daglige arbejdstid på skolen ikke var acceptabel, valgte  

 skolen at beordre klageren til at finde en bolig i nærheden af skolen.  

 Klageren  

 ansøgte den 27. august 1999 om godkendelse af boligudgifterne til en bolig i  

 nærområdet.
Dette blev godkendt.
 Reglerne om skattefri rejse- og befordringsgodtgørelse er  

 ændret ved lov nr. 1063 af 12. december 1996, lov nr. 452 af 10. juni 1997 og  

 lov nr. 955 af 20. december 1999.
 Ved de to førstnævnte love er reglerne blevet ændret i 3  

 etaper henholdsvis  

 pr. 1. januar 1997,  

 1. juli 1997 og 1. april 1999. Den sidstnævnte lov er trådt i kraft 1. januar  

 2000, men en del af bestemmelserne har virkning allerede fra 1. april 1999.
 Der blev indført en overgangsordning, hvorefter ansatte, der  

 før 1. januar 1997 kunne benytte de hidtil gældende regler om udbetaling af  

 skattefri rejse- og befordringsgodtgørelser, herunder skattefri  

 rejsegodtgørelser efter reglerne i statsskattelovens § 5 litra d frem til 1.  

 april 1999.
 Skattefri rejse- og befordringsgodtgørelser, som er udbetalt  

 til klageren indtil 31. marts 1999 er udbetalt efter statsskattelovens § 5  

 litra d og dermed skattefri.
 Fra 1. april 1999 er reglerne for udbetaling af skattefri  

 rejse- og befordringsgodtgørelse ens for offentligt og privat ansatte og  

 bestemmelserne i lov nr. 955 af 20. december 1999 er gældende.
Jf. denne lovs § 9 stk. 5 skal godtgørelser, der udbetales  

 af arbejdsgiveren for udgifter, som den ansatte påføres på grund af arbejdet,  

 medregnes ved opgørelsen af den skattepligtige indkomst.
Dette gælder dog  

 ikke  

 godtgørelse for rejseudgifter m.v. omfattet af ligningslovens § 9 A.
Efter ligningslovens § 9 A er godtgørelser til dækning af  

 rejseudgifter skattefri, såfremt den ansatte på grund af afstanden mellem  

 bopæl  

 og et midlertidigt arbejdssted ikke har mulighed for at overnatte på sin  

 sædvanlige bopæl.
Det er dog en betingelse, at godtgørelsen ikke overstiger  

 de  

 i stk. 2 fastsatte satser.
 Rejsebegrebet indeholder to grundlæggende betingelser for,  

 at en lønmodtager kan anses for at være på rejse:
 ·  

  

 	  

 at lønmodtageren ikke har mulighed for at  

 overnatte på sin sædvanlig bopæl.
 ·  

  

 	  

 at lønmodtageren har et midlertidigt  

 arbejdssted.
 Klageren har et midlertidigt arbejdssted, men klageren har  

 på grund af afstanden på 94 km mellem Z og Y sammenholdt med hans  

 arbejdsforhold i øvrigt mulighed for at overnatte på den sædvanlige bopæl.
 Hærens Officersskole har oplyst, at den normale arbejdstid i  

 funktion som lærer er 7.30  15.30. I lange perioder ha klageren haft  

 arbejdstid op til 60 timer pr. uge, hvilket svarer til 12 timer pr. dag  

 beregnet på en 5-dags arbejdsuge.
Mulighederne for transport med offentlige transportmidler  

 mellem Z og Y er af en sådan art, at det ikke er et problem at blive  

 transporteret.
Klagerens forhold afviger således ikke væsentligt fra andre  

 pendlere.
 Det anførte om, at Hærens Officersskole bestemmer om  

 tjenesten skal forrettes ved daglige hen - og tilbagerejser, kan ifølge det  

 oplyste fra Hærens Officersskole om, at der ikke var noget krav om at  

 klagerens  

 skulle bo i nærheden af skolen, ikke medfører at klageren ikke havde mulighed  

 for at overnatte på den sædvanlige bopæl.
 Repræsentanten har fremsat påstand om, at klagerens  

 personlige indkomst skal nedsættes med 18.561 kr.
 Sagen drejer sig udelukkende om hvorvidt klagerens befalede  

 tjeneste ved Hærens Officersskole i 1999 kunne bestrides ved ophold på det  

 midlertidige tjenestested eller ved daglig hen - og tilbagerejse mellem  

 bopælen  

 i Z og det midlertidige tjenestested ved Hærens Officersskole på Y.
 Der er en række bestemmelser vedrørende tjenesterejser m.m.  

 som er specielle for statens tjenestemænd, der har betydning for såvel  

 arbejdstager som arbejdsgiver.
Klageren er ansat som tjenestemand under  

 Forsvarsministeriet.
Samtlige statens tjenestemænd får fastsat et fast  

 tjenestested, som er udgangspunkt for beregning af løn og diverse ydelser.
Som arbejdsgiver kan staten, i dette tilfælde Forsvaret,  

 beordre en tjenestemand til tjeneste på et andet tjenestested.
Såfremt denne  

 tjeneste er af en varighed på over 2 år, er den normale procedure, at  

 tjenestemanden får det nye tjenestested som nyt fast tjenestested og der ydes  

 flyttegodtgørelser efter den gældende flyttegodtgørelsesaftale, der er  

 indgået  

 mellem Finansministeriet og personelorganisationerne.
 Hvis en tjenestemand bliver beordret til tjeneste på et  

 andet tjenestested end det faste tjenestested og tjenesten er af midlertidig  

 karakter, dvs. normalt ikke ud over 2 år, anses det nye tjenestested som  

 midlertidig tjenestested.
Tjenestemanden modtager godtgørelse efter den indgåede  

 aftale om tjenesterejser, jf.
Finansministeriets cirkulære Perst.nr. 057-00  

 af  

 30. juni 2000.
 Efter tjenesterejseaftalens kapitel 5, særlige bestemmelser  

 om udstationering, § 33 er der fastsat særlige bestemmelser for  

 tjenesterejser,  

 der har en varighed over 28 dage samme sted.
 I Personale - Administrativ Vejledning kapitel 23, er der  

 fastsat bestemmelser for tjenesterejser, herunder særlige bestemmelser om  

 udstationering.
Såfremt en tjenestemand bliver beordret på en tjenesterejse  

 hvor overnatning uden for sædvanlig bopæl er påkrævet, indgår rejsetiden ikke  

 som arbejdstid for tjenestemanden.
Bliver tjenestemanden derimod befalet til  

 midlertidig tjeneste på et tjenestested uden for det faste tjenestested og  

 denne midlertidige tjeneste gennemføres ved daglig hen - og tilbagerejse  

 mellem  

 tjenestemandens sædvanlige bopæl og det midlertidige tjenestested, indgår  

 rejsetiden i tjenestemandens arbejdstid.
Bestemmelsen er fastsat i Cirkulære  

 om  

 arbejdstidsregler for statens tjenestemænd § 6.
Det kan ikke afvises, at det under normale arbejdsforhold  

 vil være mulig at have bopæl i Z og arbejdssted i Y.
I klagerens tilfælde er  

 han beordret til at forrette midlertidig tjeneste i Y, hvilket er en  

 arbejdsgiverbeslutning, som han som arbejdstager ikke har nogen indflydelse  

 på.  

 Han har ikke mulighed for at  

 foretage flytning af bopæl til Y, idet Forsvaret ikke har ændret det faste  

 tjenestested .
Klagerens forhold kan ikke sammenlignes med andre pendlere,  

 idet disse alle har valgt frivilligt at have bopæl i Z og fast arbejdssted i  

 hovedstadsområdet og dermed ulempen ved den daglige rejseaktivitet.
Sådanne  

 personers bopæls- og arbejdsforhold kan ikke sammenlignes med en  

 tjenestemand,  

 der bliver befalet til at bo og udføre arbejde på et midlertidigt  

 tjenestested.
 Der er tale om en udstationering over 1 års varighed, og  

 tjenestestedet må naturligvis derfor vurdere, hvorvidt den ansatte skal  

 gennemføre udstationeringen ved daglige tjenesterejser eller ved ophold på  

 det  

 midlertidige tjenestested.
 I denne vurdering er et afgørende element dette, at såfremt  

 den ansatte blev beordret til daglige tjenesterejser mellem Z og Y, ville  

 dette  

 betyde i henhold til arbejdstidsreglerne for statens tjenestemænd, at  

 rejsetiden skulle indgå i arbejdstiden.
Rejsetiden mellem bopælen og Hærens Officersskole andrager  

 ca. 3 timer dagligt.
Når klagerens daglige arbejdstid på skolen fra 7.30  

   

 15.30 tages i betragtning, kan Officersskolen selvsagt ikke tilrettelægge  

 undervisningen på en sådan måde, at de daglige 3 timers rejsetid indgår i  

 undervisningstiden.
Hærens Officersskole har på dette grundlag besluttet, at  

 klagerens tjeneste ikke skal udføres ved daglig hen - og tilbagerejse, da  

 dette  

 ville medføre en reduktion i planlagt arbejdstid med 15 timer pr. uge.
 Hærens Officersskole har således ved skrivelse af 29. maj  

 2002 til skatteankenævnet gjort opmærksom på dette forhold, idet  

 officersskolen  

 bl.a. fremfører:
 ... han har ikke nogen højeste  

 arbejdstid, men et planlægningsgrundlag på 37 timer pr. uge.
Hærens  

 Officersskole har således i fuld overensstemmelse med de af Finansministeriet  

 givne retningslinier befalet den midlertidige tjeneste gennemført ved en  

 udstationering med ophold på det midlertidige tjenestested.
Dette betyder, at  

 Officersskolen kan udnytte klagerens arbejdstid fuldt ud til undervisning og  

 skal ikke indregne nogen rejsetid i arbejdstiden.
Under  

 en udstationering, hvor den ansatte er befalet til at gennemføre den  

 midlertidige tjeneste ved ophold på det midlertidige tjenestested, er der  

 mulighed for, at det midlertidige tjenestested tildeler den udstationerede  

 indkvartering enten ved tildeling af militær kvarter eller anvisning af anden  

 indkvartering.
Officersskolen har ikke haft behov for, at stille krav til:
  at  

 bopælen skulle ligge i nærheden af skolen.
 I sådanne tilfælde, hvor Officersskolen ikke kan anvise  

 indkvartering, får den ansatte selv mulighed for at fremskaffe indkvartering  

 dog på den betingelse, at tjenestestedet skal godkende den valgte  

 indkvarteringsform, jf. tjenesterejseaftalens § 28, stk. 1.
 Den anvendte fremgangsmåde er i fuld overensstemmelse med de  

 af Finansministeriet givne retningslinier, og den af Officersskolen anvendte  

 udtryksform indikerer således på ingen måde, at den ansatte dermed skulle  

 gennemføre udstationeringen ved daglig hen- og tilbagerejse mellem bopælen i  

 Z  

 og det midlertidige tjenestested i Y.
 Repræsentanten har endvidere bl.a. fremført følgende:
Finansministeriet har pålagt alle statsinstitutioner at tage  

 økonomiske hensyn i vurderingen af, hvorvidt en tjenestemand ved pålagt  

 arbejde  

 på et midlertidigt tjenestested skal udføre dette ved daglig hen - og  

 tilbagerejse eller ved ophold på det midlertidige tjenestested.
Ved denne  

 vurdering indgår naturligvis den af staten gældende bestemmelse om, at  

 tjenestemænd under tjenesterejse skal have rejsetiden medregnet i  

 arbejdstiden,  

 hvorimod denne bestemmelse ikke gælder, såfremt tjenestemanden under en  

 tjenesterejse bliver beordret til ophold (overnatte) på det midlertidige  

 tjenestested.
Henset til at klageren er befalet som lærer på Hærens  

 Officersskole og derved er pålagt et antal undervisningstimer samt  

 forberedelsestimer m.m. kan denne tjeneste  der er planlagt til en 37  

 timers  

 arbejdsuge  naturligvis ikke bestrides, såfremt der ugentlig skal  

 fratrækkes  

 ca. 15 timers rejsetid i arbejdstiden.
Dette forhold er der klart fra  

 skattesystemets side taget højde for, idet ToldSkat i sin pjece  

 Skattefri  

 rejse- og befordringsgodtgørelse fastsætter følgende:
Selvom afstanden mellem bopælen og arbejdsstedet ikke er  

 større, end personen kan tage hjem og overnatte, anses det dog for en rejse,  

 hvis arbejdsopgaven på det midlertidige arbejdssted medfører, at den  

 pågældende  

 person ikke har mulighed for at overnatte på sin bopæl. Denne bestemmelse er ganske klar, og repræsentanten har  

 vanskelig ved at finde en begrundelse for, at denne regel ikke rettelig kan  

 anvendes i nærværende sag.
Det er ikke arbejdstageren, der har valgt denne  

 rejseform, men derimod arbejdsgiveren, der af hensyn til tjenestemandens  

 pålagte opgaver ikke har mulighed for at få disse opgaver løst inden for en  

 arbejdstid, hvor en daglig rejsetid på 3 timer skal indgå i arbejdstiden.
Det  

 må erindres, at det hverken er arbejdstageren eller Forsvaret, der har  

 fastsat  

 disse regler for arbejdstid/rejsetid, men derimod staten ved  

 Finansministeriet.
 I følge Ligningsvejledning, Alm. del. 2001, pkt.  

 A.B.1.7.1.2., Rejsebegrebet, er dette præciseret med bl.a. følgende:
"I den situation, hvor en arbejdsgiver midlertidigt  

 udsender en lønmodtager til et andet arbejdssted end lønmodtagerens  

 sædvanlige  

 arbejdsplads, dvs. at lønmodtageren sendes på en såkaldt tjenesterejse, er  

 det  

 ikke en betingelse for, at der foreligger en rejse, at alene afstanden mellem  

 lønmodtagerens bopæl og det midlertidige arbejdssted skal umuliggøre  

 overnatning på bopælen  

. Her er det en konkret vurdering af den ansattes  

 samlede arbejdsvilkår på det midlertidige arbejdssted - herunder  

 arbejdsgiverens instruktioner til lønmodtageren - der er afgørende for, om  

 lønmodtageren ikke har mulighed for at overnatte på sin sædvanlige bopæl, og  

 derfor kan siges at være på rejse." Med  

 ovennævnte redegørelse finder repræsentanten at have dokumenteret, at  

 klagerens  

 forhold  

 ikke kan sammenlignes med  

 tilfælde hvor arbejdsgiveren på intet tidspunkt har krævet eller stillet som  

 betingelse, at arbejdstageren skulle foretage overnatning på arbejdsstedet  

 for  

 at kunne varetage den pålagte opgave.
I klagerens tilfælde er det alene  

 arbejdsgiveren (Forsvaret) der har stillet krav om overnatning på det  

 midlertidige arbejdssted og beordret arbejdstageren til denne handling ved en  

 rejseordre  dette for at få arbejdsopgaverne løst. Der er enighed om, at klageren har et midlertidigt  

 arbejdssted, og at klageren har fysisk mulighed for at køre mellem  

 bopælen og det midlertidige arbejdssted.
 Betingelserne i ligningslovens § 9A indeholder et  

 afstandskriterium, hvorefter det er afgørende, at lønmodtageren ikke har  

 mulighed for at overnatte på sin sædvanlige bopæl, når lønmodtageren udsendes  

 til et midlertidigt arbejdssted.
 Der kan  

 i  

 ansættelsesforholdet være forhold, der gør, at den pågældende ikke har  

 mulighed  

 for at overnatte på bopælen, selv om klageren har mulighed for at køre mellem  

 bopælen og det midlertidige arbejdssted.
 Bevisbyrden for, at sådanne forhold foreligger, er ikke  

 løftet af klageren.
Afstanden mellem bopælen og den midlertidige arbejdsplads er  

 94 km.
Klagerens bopæl er i gå -afstand fra Z station.
Mange pendler hver dag  

 mellem Z og Y.
Klageren har en normalarbejdstid fra 7.30  15.30 og  

 undervisningen foregår mellem 8.00  14.00 og klageren har ingen højeste  

 arbejdstid.
Det er således ikke et arbejdsbetinget krav, der ligger til grund  

 for, at klageren har overnattet i Y, hvilket må anses som en privat  

 disposition.
 Told- og Skattestyrelsen har henvist til Vestre Landsrets  

 dom af 6. juli 2004, TfS. 2004.570. og Ligningsvejledningen A.B. 1.7.1.2.1.
 Forsvaret kan udbetale godtgørelser, men det er  

 skattereglerne, der afgør, om de udbetalte godtgørelser er skattefri.
 Reglerne om skattefri godtgørelse er ændret ved lov nr. 955  

 af 20. december 1999. Fra 1. april 1999 er reglerne for udbetaling af  

 skattefri  

 rejse- og befordringsgodtgørelse ens for offentligt og privat ansatte.
Jf. denne lovs § 9 stk. 5 skal godtgørelser, der udbetales  

 af arbejdsgiveren for udgifter, som den ansatte påføres på grund af arbejdet,  

 medregnes ved opgørelsen af den skattepligtige indkomst.
Dette gælder dog  

 ikke  

 godtgørelse for rejseudgifter m.v. omfattet af ligningslovens § 9 A.
Efter ligningslovens § 9 A er godtgørelser til dækning af  

 rejseudgifter skattefri, såfremt den ansatte på grund af afstanden mellem  

 bopæl  

 og et midlertidigt arbejdssted ikke har mulighed for at overnatte på sin  

 sædvanlige bopæl.
Det er dog en betingelse, at godtgørelsen ikke overstiger  

 de  

 i stk. 2 fastsatte satser.
 Rejsebegrebet indeholder to grundlæggende betingelser for,  

 at en lønmodtager kan anses for at være på rejse:
.  

 	  

  

 når  

 arbejdsgiveren midlertidigt udsender den pågældende til et andet arbejdssted  

 end lønmodtagerens sædvanlige arbejdsplads, og dette medfører, at  

 lønmodtageren  

 ikke har mulighed for at overnatte på sin sædvanlige bopæl, og dels .  

 	  

  

 når  

 lønmodtageren på grund af afstanden mellem bopæl og et midlertidigt  

 arbejdssted  

 ikke har mulighed for at overnatte på sin sædvanlige bopæl.
Det kan f.eks.  

 være  

 tilfældet, hvor lønmodtageren midlertidigt er ansat direkte på den pågældende  

 arbejdsplads.
Det fremgår af TSS-cirkulære 1999-07, punkt 4.1 og 4.1.2, at  

 der for rejse i Danmark med overnatning til fortæring og småfornødenheder kan  

 udbetales 271 kr. pr. døgn.
Hvis der stilles fri fortæring til rådighed for  

 lønmodtageren, sker der reduktion i godtgørelsen jf. punkt 4.3.1.
Fra og med den 1. april 1999 indføres en  

 tidsbegrænsningsregel for udbetaling af skattefri godtgørelse for udgifter  

 til  

 kost og småfornødenheder på rejser, hvad enten de foregår i Danmark eller i  

 udlandet.
Et arbejdssted kan således højst anses for midlertidigt i de første  

 12 måneder af rejsen.
 Det fremgår af lov nr. 955 af 20 december 1999, § 5, stk. 4,  

 1. pkt., jf. § 9 A, stk. 2 , nr. 4, at der ved siden af den skattefri  

 godtgørelse til fortæring mv. uden skattepligt for den ansatte enten kan  

 udbetales en skattefri logigodtgørelse, hvor grundbeløbet for perioden 1.  

 april  

 1999 til 31. december 1999 udgør 91 kr. pr døgn eller afholde den ansattes  

 dokumenterede udgifter til overnatning på hotel eller lignende, såfremt den  

 ansatte opfylder bestemmelsens øvrige betingelser.
Det  

 er en betingelse for at modtage skattefri rejsegodtgørelse, at det på grund  

 af  

 afstanden mellem bopælen og et midlertidigt arbejdssted ikke har været muligt  

 at overnatte på bopælen.
Efter det oplyste om afstanden mellem bopælen og det  

 midlertidige arbejdssted samt efter det oplyste i sagen om klagerens  

 arbejdsforhold,  

 er det ikke godtgjort, at overnatning ved det midlertidige tjenestested er  

 nødvendiggjort af arbejdet, og ikke har været  

 et udslag af et privat valg.
