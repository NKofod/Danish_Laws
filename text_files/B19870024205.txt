 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Miljøministeren har den 30. april 1987 godkendt  

 frikommuneregulativ nr. 4 for Sønderjyllands Amtskommune om anvendelse af  

 midler fra amtskommunens fond for frigørelses- og afståelsesafgift til fremme  

 af energi-, miljø-, og beskæftigelses- og erhvervspolitiske aktiviteter m.v.,  

 jf. § 30 i lov om frikommuner.
 § 2.  Frikommuneregulativet indebærer, at følgende  

 bestemmelse ikke gælder i Sønderjyllands Amtskommune:
 § 17  A i lov om frigørelsesafgift m.v. af fast  

 ejendom, jf. lovbekendtgørelse nr. 441 af 26. september 1985.
 § 3.  Frikommuneregulativet træder i kraft den 1. maj  

 1987. Frikommuneregulativet gælder, indtil lov om frikommuner bortfalder.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordener, jf. lov om kommunernes styrelse  

 § 9, stk. 3.
