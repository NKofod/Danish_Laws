I medfør af § 5, stk. 2, i lov om frikommuner, jf. lovbekendtgørelse nr. 583 af 31. august 1989 som ændret ved lov nr. 58 af 7. februar 1990, meddeles:
 § 1.  Miljøministeren har den 16. februar 1990  

 godkendt frikommuneregulativ nr. 3 for Bornholms Amtskommune om anvendelse af  

 midler fra amtskommunens fond for frigørelses- og afståelsesafgifter til  

 erhvervspolitiske aktiviteter, jf. § 28 b i lov om frikommuner.
 § 2.  Frikommuneregulativet indbærer, at følgende  

 bestemmelse ikke gælder i Bornholms Amtskommune i den udstrækning, den er  

 fraveget i regulativet: § 19 i lov om lands- og regionplanlægning, jf.  

 lovbekendtgørelse nr. 921 af 22. december 1989.
 § 3.  Frikommuneregulativet træder i kraft den 1.  

 marts 1990. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordener, jf. lov om kommunernes styrelse  

 § 9, stk. 3.
