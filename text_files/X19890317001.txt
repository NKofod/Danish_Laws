 Tillidsmand klager over påbud, idet man ikke krævede indkapsling af  

 asbestplader i elevatorskakt eller påbød asbeststøvmålinger.
 Direktoratet fastholder kredsens påbud idet hårde ubeskadigede  

 asbestplader i elevatorskakten ikke vil afgive asbestfibre i målbar mængde.
 Asbestplader i elevatorskakter på Odense Universitetscenter.
 Med brev af 8. januar 1989 med bilag klager De over, at Arbejdstilsynet,  

 kreds Fyns amt, efter besigtigelsen den 9. august 1988 ikke gav påbud om  

 indkapsling af ovennævnte plader eller påbød asbeststøvmålinger som  

 dokumentation for, at indkapsling ikke var påkrævet.
 De begrunder klagen med, at den kraftige luftcirkulation i skakten vil  

 frigøre asbestfibre fra pladernes overflader, der er ujævne og lettere  

 porøse.
 Denne begrundelse meddeler De kredsen med brev af 27. november 1988, hvor  

 De samtidig gør opmærksom på, at det kan være psykisk belastende og måske  

 også sundhedsfarligt for den servicemand, der 3 dage pr. måned opholder sig i  

 nævnte omgivelser.
 De anmoder derfor kredsen om at tage sagen op til fornyet overvejelse.
 Med brev af 22. december 1988 svarer kredsen Dem bl.a., at pladernes  

 tilstand ikke var sådan, at der skulle kræves særlige foranstaltninger, men  

 at det ved nævnte møde blev aftalt, at elevatorskakterne skulle rengøres ved  

 støvsugning, da der fandtes mindre pladestykker på diverse afsatser.
 Kredsen finder endvidere den trufne afgørelse er korrekt og skønner, at en  

 asbestfibermåling vil vise værdier langt under grænseværdien.
 Kredsen oplyser i en udtalelse af 3. februar 1989, at den ikke finder  

 anledning til at ændre den trufne afgørelse af 22. december 1988, da man ved  

 besigtigelsen den 9. august 1988 ikke fandt de hårde asbestpladers tilstand  

 af en sådan beskaffenhed, at nedtagning/forsegling var påkrævet.
 Direktoratet er enig i kredsens bedømmelse af, at hårde ubeskadigede  

 asbestplader i elevartorskakten ikke vil afgive asbestfibre i målbar mængde  

 og vil på denne baggrund fastholde kredsens afgørelse.
 Direktoratets afgørelse kan inden 4 uger efter modtagelsen af dette brev  

 indbringes for arbejdsministeren, jfr. § 81, stk. 2, i lov om arbejdsmiljø.
 Genpart sendt til Odense Universitetscenter, Campusvej 55, 5230 Odense M.
 P.d.v.
