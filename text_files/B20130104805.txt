Bekendtgørelse om særlig fiskeriregulering i marine Natura 2000 områder til beskyttelse af rev1) I medfør af § 10 d, stk. 1, og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, og efter bemyndigelse fastsættes:
 § 1. Bekendtgørelsen fastlægger særlig regulering af erhvervsmæssigt fiskeri i saltvand til beskyttelse af rev (stenrev og biogene rev) i marine Natura 2000 områder, jf. lovens § 3, nr. 7.
 Stk. 2. Reguleringen vedrører beskyttelsen af rev i forbindelse med områder udpeget af Miljøministeriet, jf. bekendtgørelse om udpegning og administration af internationale naturbeskyttelsesområder samt beskyttelse af visse arter.
 § 2. Fiskeri med bundslæbende redskaber er ikke tilladt i følgende afgrænsede områder, der fremgår af bilag 1:
 1) Område 1: Rev 1-3 på Mejl Flak i Kattegat.
 2) Område 2: Stenrev sydøst for Langeland.
 3) Område 3: Rev på Kirkegrund ud for Knudshoved Odde.
 4) Område 4: Rev på Bøchers Grund syd for Møn.
 § 3. Med bøde straffes den, der overtræder eller forsøger at overtræde § 2.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
 § 4. Bekendtgørelsen træder i kraft den 1. september 2013.
NaturErhvervstyrelsen, den 28. august 2013 Jette Petersen / Elsbeth Teichert Bilag 1 Mejl F lak 1) Bekendtgørelsen indeholder bestemmelser, der gennemfører dele af Rådets direktiv nr. 92/43/EØF af 12. maj 1992 om bevaring af naturtyper samt vilde dyr og planter, EF-habitatdirektiv, EF-Tidende 1992 nr.
L 206, side 7, som senest ændret ved Europa-Parlamentets og Rådets forordning EF nr. 1882/2003 af 29. september 2003, EU-Tidende 2003 nr.
L 284, side 1.
