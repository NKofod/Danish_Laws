SD-CIRKULÆRE J.nr. 210/7100-112 Afdeling: Regnskab Kontor: Tvangsinddrivele Skattedepartementet har bemyndiget statsskattedirektoratet til i visse  

 tilfælde at efterkomme ansøgninger om undladelse af opkrævning af indeholdte,  

 men ikke indbetalte A-skatter m.v.
 I medfør af skattestyrelseslovens § 19, stk. 1, bemyndiges  

 amtsskatteinspektoraterne samt skattedirektoraterne i Københavns og  

 Frederiksberg kommuner til at behandle sådanne ansøgninger.
 Ansøgninger behandles af det inspektorat/skattedirektorat, hvorunder den  

 indeholdelsespligtiges bopælskommune hører.
 Inspektoraterne/skattedirektoraterne kan behandle ansøgninger, når  

 restancen ikke overstiger 150.000 kr. incl. tilskrevne renter.
 Hvis restancen incl. tilskrevne renter overstiger 150.000 kr., skal sagen  

 indberettes til statsskattedirektoratet.
2. BETINGELSER ----------- Det er en generel betingelse for at undlade opkrævning, at virksomheden er  

 ophørt.
 Det er endvidere en betingelse, at kravet må anses for uerholdeligt, dvs.  

 at skyldneren ikke har nogen realistisk mulighed for at kunne betale hele  

 restancen.
 Ved afgørelsen af, om der skal ske undladelse af opkrævning, skal der  

 lægges vægt på restancens størrelse og alder.
 Der skal endvidere lægges vægt på skyldnerens og dennes eventuelle  

 ægtefælles/samlevers indkomst- og formueforhold, herunder om der f.eks. på  

 grund af fremførsel af underskud ikke betales indkomstskat.
 Såfremt skyldneren ikke har indgivet selvangivelse, og skatteansættelsen  

 er skønsmæssig, kan undladelse af opkrævning som hovedregel ikke finde sted.
Skyldneren eller dennes ægtefælle/samlever må ikke eje fast ejendom eller  

 andre formuegenstande, hvori der skønnes at være en reel friværdi.
Såfremt en  

 ejendom eller andre formuegenstande er behæftet med panterettigheder i en  

 sådan grad, at de ikke repræsenterer en reel friværdi, kan restancen dog  

 anses som uerholdelig, uanset aktivets tilstedeværelse.
Skyldneren må ikke have påbegyndt ny virksomhed.
Skyldnerens  

 ægtefælle/samlever må endvidere ikke drive virksomhed, når denne virksomhed  

 har sammenhæng med lukningen af skyldnerens virksomhed.
Hvor skyldnerens ægtefælle/samlever driver eller påbegynder virksomhed, er  

 der formelt tale om 2 forskellige juridiske enheder, og som udgangspunkt  

 behøver de to virksomheder intet at have med hinanden at gøre.
Er  

 ægtefællens/samleverens virksomhed imidlertid påbegyndt som en direkte følge  

 af lukningen af skyldnerens virksomhed, må virksomheden i realiteten anses  

 for identisk med skyldnerens virksomhed, idet der således alene er sket en  

 ændring af hæftelsesmæssig karakter.
Skyldneren må ikke være medindehaver af et af den pågældende selv eller af  

 ægtefællen/samleveren oprettet selskab.
Skyldneren må endvidere ikke være  

 ansat i et af ægtefællen/samleveren oprettet selskab, hvis selskabet er  

 oprettet som en direkte følge af lukningen af skyldnerens personlige  

 virksomhed.
Herudover skal det tillægges vægt, om skyldneren har personlige  

 skatterestancer og/eller øvrige offentlige restancer, herunder toldkrav  

 og/eller andre kreditorer af betydning, f.eks. stor bankgæld.
Såfremt  

 sidstnævnte er tilfældet, kan skyldneren eventuelt henvises til at søge en  

 samlet ordning med kreditorerne i form af enten akkord eller gældssanering,  

 jf.
SD-cirkulærer 1985-4 og 1985-18.
 Hvis de generelle betingelser er opfyldt, kan ansøgning om undladelse af  

 opkrævning af restancer af indeholdte A-skatter imødekommes, såfremt en af  

 følgende betingelser er opfyldt:
 1. Skyldneren tilbyder at betale hele hovedstolen  

 (dvs. uden renter) eller 25% af restancen incl. renter, dog mindst 15.000  

 kr., og omstændighederne i øvrigt taler herfor.
 2. Skyldneren har overholdt en ordning i 5 år med  

 afdrag, der udgør mindst 15% af lønindkomsten efter skattetræk, og de samlede  

 betalte afdrag udgør mindst 25% af restancen, incl. renter, dog mindst 15.000  

 kr., og omstændighederne i øvrigt taler herfor.
 3. Skyldneren er folke- eller førtidspensionist og  

 ikke har andre indtægter end pension, og omstændighederne i øvrigt taler  

 herfor.
 Afgørelsen af, hvorvidt opkrævning af A-skat kan undlades, skal ske efter  

 en samlet vurdering efter ovennævnte kriterier sammenholdt med, hvilke beløb,  

 der vil kunne indgå ved lønindeholdelse i henhold til kildeskattelovens § 73  

 over en 5-årig periode.
3. SAGSBEHANDLING -------------- Forinden det vurderes, om en ansøgning om undladelse af opkrævning af  

 A-skatterestance kan imødekommes, skal inspektoratet/skattedirektoratet  

 indhente en række oplysninger om skatteyderens økonomiske og personlige  

 forhold.
 Der skal således indhentes oplysning om:
- restantens indkomst- og formueforhold - øvrige kreditorer af offentlig eller privat art (toldkrav, bankgæld  

 etc.) - eventuel ægtefælles/samlevers økonomiske forhold - hjemmeboende, mindreårige børn - restancens størrelse og alder og inddrivelsens forløb - der er etableret sikker for restancen.
 Såvel bopæl- som arbejdsgiverkommune skal afgive en udtalelse, men ikke en  

 egentlig indstilling i sagen.
4. UNDERRETNING TIL TOLDVÆSENET ---------------------------- Inspektoratet/skattedirektoratet skal i forbindelse med sagens afgørelse  

 orientere distriktstoldkammeret ved fremsendelse af kopi af skrivelsen til  

 ansøgeren.
 Det er ikke en betingelse, at skattevæsenet og toldvæsenet indtager samme  

 holdning i sagen, jf. i øvrigt SD-cirkulære 1984-25.
5. SAGENS AFGØRELSE ---------------- Såfremt der meddeles afslag på ansøgningen, skal  

 inspektoratet/skattedirektoratet samtidig meddele, at afgørelsen kan påklages  

 til statsskattedirektoratet.
Ved tilskrivning anvendes standardkoncept bilag  

 1.
Såfremt inspektoratet/skattedirektoratet finder, at ansøgningen kan  

 imødekommes, anvendes standardkoncept bilag 2 eller 2a.
Der tages ikke  

 forbehold om modregning.
Inspektoratet skal samtidig meddele  

 arbejdsgiverkommunen, at restancen helt eller delvis skal afgangsføres ved at  

 indberette beløbet på blanket A 183 som uerholdeligt, idet årsagskoden  

 anføres som 560.
 Såfremt skifteretten har indledt gældssaneringssag, skal  

 inspektoratet/skattedirektoratet meddele ansøgeren, at ansøgningen til  

 skattevæsenet herved anses for bortfaldet.
Når inspektoratet/skattedirektoratet foretager indberetning til  

 statsskattedirektoratet eller afgiver udtalelse i forbindelse med en klage  

 anvendes blanket nr.
A 210, der kan rekvireres på blanket D 1.
 Man skal anmode inspektoratet/skattedirektoratet om hvert år pr. 31.  

 december at indberette antallet af modtagne ansøgninger om eftergivelse af  

 A-skatterestancer samt, hvorledes sagerne er afgjort.
 Indberetningen skal ske på blanket A 211, der kan rekvireres på blanket D  

 1.
Hans Westerberg Birthe Holm Under hensyn til de foreliggende oplysninger om Deres indkomst- og  

 formueforhold, restancens størrelse, at der intet er betalt af restancen/at  

 der alene er betalt kr. , samt under hensyn til at De viderefører Deres  

 virksomhed, finder amtsskatteinspektoratet/skattedirektoratet ikke, at der er  

 grundlag for at undlade opkrævning af A-skatterestancen/renterne.
Afgørelsen kan påklages til statsskattedirektoratet, postboks 100, 3460  

 Birkerød.
En eventuel påklage skal fremsendes gennem  

 amtsskatteinspektoratet/skattedirektoratet.
 4. Notits til distriktstoldkammeret under henvisning  

 til virksomhedsnummer .
 I den anledning skal det meddeles, at man på grund af de foreliggende  

 oplysninger om Deres indkomst- og formueforhold efter omstændighederne vil  

 undlade at foretage yderligere opkrævning af restancen.
 e.b.
I den anledning skal det meddeles, at  

 amtsskatteinspektoratet/skattedirektoratet efter omstændighederne vil være  

 indforstået med at undlade yderligere opkrævning af restancen, såfremt De  

 inden 30 dage fra denne skrivelses dato e.b.
 2. Notits til kommune, idet man skal anmode om, at den  

 resterende del af ovennævnte restance indberettes som uerholdelig på blanket  

 A 183 med årsagskode 560, når kr. er blevet indbetalt.
 3. Notits til kommune under henvisning til PNR.
 4. Notits til distriktstoldkammeret under henvisning  

 til virksomhedsnummer .
