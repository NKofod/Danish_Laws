(Til samtlige amtsråd og  

 kommunalbestyrelser) Hoslagt fremsendes et eksemplar af økonomi- og budgetministeriets  

 cirkulære nr. 47 af 15. marts 1973 om afsked af tjenestemænd i staten,  

 folkeskolen og folkekirken på grund af helbredsbetinget utjenstdygtighed  

 eller alder.
 Cirkulæret har virkning fra 1. april 1973.
 Cirkulæret tilsigter at danne grundlag for gennemførelsen af en ensartet  

 praksis ved behandlingen af sager om uansøgt afsked af tjenestemænd samt at  

 fastsætte regler for visse administrative spørgsmål, som opstår i forbindelse  

 med afskedigelse af tjenestemænd på grund af helbredsbetinget  

 utjenstdygtighed eller alder.
 I tilslutning til cirkulærets bestemmelser bemærkes følgende:
Ad §§ 1-2: Ved indhentning af lægeerklæringen bør der fælges den  

 fremgangsmåde, at den sygemeldte tjenestemand umiddelbart efter udløbet af de  

 120 dage skriftligt anmodes om at rette henvendelse til sin læge.
Det bør i  

 skrivelsen til tjenestemanden anføres, at den ønskede lægeerklæring skal  

 indeholde en udførlig beskrivelse af samtlige subjektive og objektive  

 sygdomsfænomener, diagnose samt en udtalelse om udsigterne til arbejdsførhed  

 med henblik genoptagelse af tjenesten, samt at der foruden lægeerklæringen  

 ønskes tilvejebragt sådanne andre lægelige akter, som den attestudstedende  

 læge måtte være i besiddelse af vedrørende den pågældende, f.eks.  

 foreliggende journaludskrift, speciallægeerklæring, udskrivningskort m.v.
 Det bør endvidere af skrivelsen fremgå, at de med fremskaffelse af  

 lægeerklæring m.v. forbundne udgifter betales af kommunalbestyrelsen, jfr. §  

 6. Det vil i denne forbindelse være hensigtsmæssigt, at der vedlægges en  

 genpart af den foran nævnte skrivelse til tjenestemanden til brug for den  

 attestudstedende læge.
 Ad § 3. Der oprettes og føres for hver tjenestemand (varigt ansat,  

 ansat på prøve og ansat på åremål) samt for timelærere og faste vikarer en  

 sygedagsliste indeholdende oplysning om den pågældende navn, stilling,  

 cpr.nr., dato for ansættelse som tjenestemand og for antagelse som timelærer  

 og fast vikar.
 Endvidere anføres særlige pensionsvilkår og sygelighedsbidrag.
 For hver enkelt sygemelding noteres første og sidste dato i sygeperioden  

 og det antal dage, sygeperioden har varet, samt sygdommens art, såfremt den  

 er oplyst.
Ferier eller skolefrie dage i begyndelsen eller slutningen af en  

 sygeperiode medregnes ikke i sygedagenes antal.
Som første eller sidste  

 sygedag noteres første, henholdvis sidste skoledag, der indgår i  

 sygeperioden.
I øvrigt medregnes såvel søn- og helligdage som fridage på  

 hverdage i sygeperioden.
 På sygedagslisten noteres endvidere:
 Dage, i hvilke den pågældende har været delvis fraværende på grund af  

 sygdom.
 Fravær fra tjenesten under svangerskab og fødsel.
 Perioder, i hvilke den pågældende efter tilladelse har udført tjeneste med  

 nedsat tjenestetid.
For folkeskolens vedkommende indsendes samtlige de i § 1-3 nævnte  

 dokumenter med skolekommissionens indstilling til direktoratet for  

 folkeskolen og seminarierne.
Såfremt lægen ønsker det, kan de lægelige akter  

 medfølge i lukket konvolut.
Ad § 4: Ansættelsesmyndigheden vil fra direktoratet for  

 folkeskolen og seminarierne modtage underretning om, hvorvidt der er sket  

 udsættelse af spørgsmålet om afskedigelse af tjenestemanden, samt om, hvornår  

 spørgsmålet om afsked skal genoptages.
Den i stk. 2 omhandlede meddelelse  

 gives for folkeskolens vedkommende til direktoratet for folkeskolen og  

 seminarierne.
 Ad § 5: Direktoratet for folkeskolen og seminarierne indhenter de  

 i tjenestemandsloven foreskrevne udtalelser fra økonomi- og  

 budgetministeriet, Danmarks Lærerforening og den pågældende tjenestemand.  

 Direktoratet foretager afskedigelsen, jfr. lov nr. 44 af 9. februar 1970 om  

 styrelsen af kommunernes skolevæsen og af virksomhed efter lov om  

 fritidsundervisning m.v., § 7, stk. 3.
Ad § 6: Udgifter til læreerklæringer m.v. afholdes af  

 kommunalbestyrelsen - for tjenestemænd ved amtskommunens skole- og  

 undervisningsvæsen af amtsrådet.
Der ydes sædvanlig statsrefusion af  

 udgiften, jfr. folkeskolelovens § 62, stk. 2, nr. 10.
 Ad § 7: Ved sygemelding som følge af tilskadekomst i tjenesten kan  

 der - uanset tjenestemandens forudgående sygeperioder inden for de senest  

 forløbne 12 måneder - hengå i alt 120 dage, forinden der indhentes  

 lægeerklæring vedrørende hans helbredstilstand i overensstemmelse med § 2.
 De i § 7, stk. 2, omhandlede akter indsendes til direktoratet for  

 folkeskolen og seminarierne.
Ad § 8: Når en tjenestemænd i folkeskolen ansøger om afsked om  

 følge af helbredsbetinget utjenstdygtighed, indsendes ansøgningen af  

 ansættelsesmyndigheden med bilag til økonomi- og budgetministeriet.
Også i  

 disse tilfælde kan lægelige akter medfølge i lukket konvolut.
Tjenestemanden må selv afholde udgiften til den lægeerklæring, der danner  

 grundlag for afskedsansøgningen, medens udgifter til specialundersøgelse  

 eller anden særlig undersøgelse, som forlanges foretaget, efter at sagen er  

 forelagt økonomi- og budgetministeriet, afholdes af kommunalbestyrelsen.
Der  

 ydes sædvanlig statsrefusion af kommunens udgift hertil, jfr.  

 folkeskolelovens § 62, stk. 2, nr. 10.
Ad § 12: Ingen ansat i folkeskolen vil kunne opretholde status som  

 tjenestemand ud over udgangen af den måned, i hvilken den pågældende er fyldt  

 70 år.
Det påhviler derfor kommunalbestyrelsen (for tjenestemænd ved  

 amtskommunens skole- og undervisningsvæsen amtsrådet) at foranledige, at  

 afsked meddeles enhver tjenestemand i folkeskolen mindst 3 måneder forud for  

 dette tidspunkt, således at pension kan udbetales fra afskedstidspunktet.
 Ad §§ 13-15: For at undgå forsinkelse ved pensionudbetalingens  

 påbegyndelse må kommunalbestyrelsen holde amtsrådet underrettet om  

 afskedssagens forløb samt medvirke til at tilvejebringe de oplysninger, der  

 er nødvendige for amtsrådet ved fastsættelse af pensionen, så tidligt som  

 muligt.
 Ad § 16: Cirkulæret har virkning for folkeskolens tjenestemænd fra  

 1. april 1973.
 For tjenestemænd, der er blevet sygemeldt efter 1. april 1973, bør der  

 indhentes lægeerklæring, når tjenestemanden har modtaget løn under sygdom i i  

 alt 120 dage inden for de nærmest forudgående 12 kalendermåneder, regnet fra  

 den løbende sygeperiodes første.
 § 2  og § 5 i undervisningensministeriets reglement af  

 20. juli 1959 om folkeskolelæreres forhold under sygdom eller andet forfald  

 ophæves med virkning fra den 1. april 1973.
 Tjenestemænd, hvis løn forinden nærværende cirkulæreskrivelses udsendelse  

 er blevet nedsat i henhold til § 5 i ovennævnte reglement af 20. juli 1959,  

 har herefter ret til løn uden nedsættelse fra den 1. april 1973 at regne, og  

 der vil være at foretage regulering af de pågældendes løn i overensstemmelse  

 hermed.
 Undervisningsministeriet, den 29. august  

 1973.
P.
M.
V.
E.
B.
Sv.
O.
Bruun.
Bilaget er udeladt her.
Der henvises til F CIR 47 19730315.
