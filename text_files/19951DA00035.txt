Nr BTB 35 Betænkning over Forslag til folketingsbeslutning om et nyt  

 vurderingssystem   

 Nr B 35 1995-96, 1. samling Afgivet af Skatteudvalget Afgivet: 19960430 Udvalget har behandlet beslutningsforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) forslaget til folketingsbeslutning til  

forkastelse.
 Et mindretal inden for flertallet (Dansk Folkepartis medlem af udvalget)  

 finder ikke, at forslaget er egnet til at løse de store problemer, som der i  

 dag er inden for værdiansættelsen af boliger med henblik på  

 ejendomsbeskatning.
 Dansk Folkeparti har to indvendinger imod forslaget.
 For det første tror Dansk Folkeparti ikke på, at der er større garanti for  

 mere rigtige vurderinger, ved at disse foretages af professionelle personer i  

 form af folk fra realkreditinstitutterne eller bankerne i stedet for af  

 lægfolk som i dag.
For det andet tager forslaget på ingen måde højde for, at ejendomspriserne  

 varierer i såvel op- som nedadgående retning i forskellige områder.
Forslaget  

 vil tværtimod medføre en såkaldt basisvurdering, som herefter reguleres ved  

 lov.
Dette vil efter Dansk Folkepartis opfattelse medføre, at flertallet i  

 Folketinget vil kunne anvende ejendomsvurderingen som en ny skatteskrue.
 I stedet for at lappe på et uhensigtsmæssigt system endda på en måde, som  

 gør systemet dårligere, vil Dansk Folkeparti arbejde for, at boligen ikke  

 skal opfattes som et investeringsobjekt med efterfølgende beskatning.
 Et mindretal (Fremskridtspartiets medlem af udvalget) indstiller  

 forslaget til folketingsbeslutning til vedtagelse uændret.
