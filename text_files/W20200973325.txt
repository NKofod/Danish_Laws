Pressenævnets kendelse i sag nr. 2020-80-0562 Klage afvist på grund af manglende anmeldelse En person klagede over en artikel bragt på hjemmesiden document.dk.
Personen klagede over, at artiklen indeholdt ukorrekt information.
Da hjemmesiden document.dk ikke er anmeldt som medie til Pressenævnet og ikke modtager offentlig mediestøtte, har Pressenævnet ikke kompetence til at behandle klagen, der derfor blev afvist uden behandling.
[Klager] har klaget til Pressenævnet over artiklen [Person 1] var en fredelig dreng.
Ejeren er kendt [Grupperingen] bandeleder bragt den 2. oktober 2020 på hjemmesiden document.dk, idet han mener, at god presseskik er tilsidesat.
Sagsfremstilling Den påklagede artikel indeholder omtale af drabene på [Person 1] og [Person 2].
Af artiklen fremgår blandt andet, at [Klager] har været leder af [Grupperingen]. [Klager] har til støtte for klagen blandt andet anført, at artiklen indeholder ukorrekt information.
Således er han ikke i familie med [Person 2], som bliver omtalt i artiklen. [Klager] har endvidere anført, at han ikke er  og aldrig har været  forbundet med [Grupperingen].
 Pressenævnets formand, Jens Kruse Mikkelsen, udtaler:
 Efter medieansvarslovens § 1 omfatter loven indenlandske periodiske skrifter (jf. § 1, nr. 1, herunder f.eks. trykte aviser og ugeblade) og tilladt radio- og fjernsynsvirksomhed (jf. § 1, nr. 2). Andre massemedier  herunder f.eks. internetmedier  er efter § 1, nr. 3, kun omfattet af loven, hvis de har karakter af en nyhedsformidling, der kan sidestilles med den formidling, der er omfattet af § 1, nr. 1 og 2, og mediet har anmeldt (tilmeldt) sig selv til Pressenævnet eller modtager offentlig mediestøtte, jf. lovens § 8, stk. 1.
 Da hjemmesiden document.dk ikke er anmeldt til Pressenævnet  og efter Pressenævnets oplysninger ikke modtager offentlig mediestøtte  jf. medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3.
 Klagen over document.dk hører således ikke under nævnets kompetence og afvises i medfør af medieansvarslovens § 43, stk. 2, nr. 1.
