Vedtaget af Folketinget ved 2. (sidste) behandling den 3. juni 2021 Folketingsbeslutning om bedre lokal repræsentation i bestyrelserne for de regionale teatre, spillesteder m.v.
Folketinget pålægger regeringen at indkalde Folketingets partier til drøftelse af, hvordan der kan sikres en bedre lokal repræsentation i bestyrelserne for de regionale teatre, spillesteder m.v.
Den bedre lokale repræsentation skal være udmøntet i en bekendtgørelse inden udgangen af 2021.
