Betænkning afgivet af Erhvervs-, Vækst- og Eksportudvalget den 29. november 2012 Betænkning over Forslag til lov om ændring af årsregnskabsloven og revisorloven (Forenkling af revisionspligten og styrket offentligt tilsyn med revisorer m.v.) [af erhvervs- og vækstministeren (Ole Sohn)]:
1. Ændringsforslag Erhvervs- og vækstministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 10. oktober 2012 og var til 1. behandling den 25. oktober 2012. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 27. august 2012 dette udkast til udvalget, jf. folketingsåret 2011-12, ERU alm. del  bilag 340. Den 10. oktober 2012 sendte erhvervs- og vækstministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra SMV Revisorerne.
 Erhvervs- og vækstministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 2 spørgsmål til erhvervs- og vækstministeren til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med det stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af erhvervs- og vækstministeren, tiltrådt af udvalget:
 1) Efter nr. 2 indsættes som nyt nummer:
 »01. §135, stk. 6, affattes således:
»Stk. 6. Undtagelsen i stk. 1, 3. pkt., kan ikke anvendes af en virksomhed, når virksomheden eller den, som har bestemmende indflydelse over virksomheden, accepterer et bødeforelæg eller som led i en straffesag dømmes for overtrædelse af selskabslovgivningen, regnskabslovgivningen eller skatte- og afgiftslovgivningen.
En virksomhed kan ikke anvende undtagelsen i stk. 1, 3. pkt., når en tilknyttet virksomhed accepterer et bødeforelæg eller som led i en straffesag dømmes for overtrædelse af selskabslovgivningen, regnskabslovgivningen eller skatte- og afgiftslovgivningen.
I disse tilfælde skal virksomhedens årsregnskaber for de følgende 3 regnskabsår revideres.
Erhvervsstyrelsen kan forlænge den periode, hvor virksomhedens årsregnskaber skal revideres, med op til 2 regnskabsår.«« [Udvidelse af bestemmelsen som følge af små holdingselskabers fritagelse for revision] Bemærkninger Til nr. 1 Der foreslås en tilpasning af årsregnskabslovens § 135, stk. 6, så den tager højde for koncernforhold. Ændringen skal således sikre, at fritagelse for revisionspligt ikke kan vælges i alle de tilfælde, hvor fysiske eller juridiske personer, der har bestemmende indflydelse på virksomheden, har overtrådt relevant lovgivning.
Da den oprindelige bestemmelse om fritagelse for revisionspligt i årsregnskabslovens § 135, stk. 6, blev indsat i 2006, kunne holdingvirksomheder ikke fravælge revision.
Derfor tager bestemmelsen ikke højde for koncernforhold.
Den foreslåede bestemmelse udvider rækkevidden af bestemmelsen, så begrænsningen i adgangen til at fravælge revision også gælder, hvis holdingvirksomheden eller den, som direkte eller indirekte har bestemmende indflydelse over virksomheden, accepterer et bødeforelæg eller som led i en straffesag dømmes for overtrædelse af den relevante lovgivning (selskabs- og regnskabslovgivningen eller skatte- og afgiftslovgivningen). Med den foreslåede bestemmelse begrænses holdingvirksomhedens mulighed for at fravælge revision i alle de tilfælde, hvor den, der har bestemmende indflydelse over virksomheden, har accepteret et bødeforelæg.
Dette gælder, uanset om den bestemmende indflydelse sker gennem en eller flere andre virksomheder.
Endvidere kan en virksomhed, herunder en holdingvirksomhed, ikke fravælge revision, hvis en tilknyttet virksomhed accepterer et bødeforelæg eller som led i en straffesag dømmes for overtrædelse af den relevante lovgivning.
Begrebet »tilknyttet virksomhed« er defineret i årsregnskabslovens bilag 1, afsnit B 6. En tilknyttet virksomhed er virksomhedens dattervirksomhed, dens modervirksomhed og dennes dattervirksomheder.
 Dette betyder f.eks., at hvis én virksomhed i en koncern på grund af lovovertrædelser ikke får mulighed for at fravælge revision, vil denne begrænsning omfatte den samlede koncern.
Benny Engelbrecht (S) Julie Skovsby (S) Jan Johansen (S) Mette Reissmann (S) Karin Gaardsted (S) fmd.
Trine Bramsen (S) Simon Kollerup (S) Andreas Steenberg (RV) Nadeem Farooq (RV) Camilla Hersom (RV) Hans Vestager (RV) Karina Lorentzen Dehnhardt (SF) Steen Gade (SF) Frank Aaen (EL) Henning Hyllested (EL) Kim Andersen (V) Michael Aastrup Jensen (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Mads Rørvig (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Ole Birk Olesen (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 26 Bilagsnr.
