 I medfør af § 7, stk. 1, i lov om landbrugsejendomme, jf.  

 Landbrugsministeriets lovbekendtgørelse nr. 424 af 1. juli 1986, samt § 6,  

 stk. 2 og § 83, stk. 3 og 4 i lov om miljøbeskyttelse, jf. lovbekendtgørelse  

 nr. 85 af 8. marts 1985, som ændret ved lov nr. 392 af 10. juni 1987  

 fastsættes følgende:
Bekendtgørelsens område § 1.  Reglerne i denne bekendtgørelse tager sigte på  

 gennem etablering af obligatorisk sædskifte- og gødningsplanlægning og grønne  

 marker, herunder halmnedmuldning, at reducere kvælstofudvaskningen i  

 landbruget og at sikre en optimal gødningsanvendelse på den enkelte  

 jordbrugsbedrift.
Udarbejdelse af planer og etablering af  

 grønne marker § 2.  Reglerne finder anvendelse over for alle  

 jordbrugsbedrifter med et jordtilliggende, herunder forpagtet areal og lejede  

 arealer, på mindst 10 ha, der er omfattet af de af Statsskattedirektoratet  

 fastsatte benyttelseskoder, 05 (landbrug, bebygget), 07 (frugtplantage,  

 gartneri og planteskole) og 17 (ubebygget landbrugslod m.v.), bortset fra  

 jordbrugsarealer, der anvendes til væksthusgartneri, skovbrug og  

 frugtplantage.
 Stk. 2.  Jordbrugsarealer, der benyttes til gartneri og  

 planteskole, er ikke omfattet af kravet om etablering af grønne marker.
§ 3.  For kalenderåret 1988 fastsættes fristen for  

 udarbejdelse af sædskifte- og gødningsplaner for de i § 2 nævnte  

 jordbrugsbedrifter til 1. september.
Med virkning fra 1. januar 1989 skal der  

 hvert år inden 1. maj udarbejdes sædskifte- og gødningsplaner for det  

 pågældende kalenderår for de i § 2 nævnte jordbrugsbedrifter.
 Stk. 2.  I årene 1988 og 1989 skal henholdsvis 45 pct.  

 og 55 pct. af den enkelte bedrifts areal være udlagt som grønne marker, jf. §  

 7. Fra og med 1990 skal 65 pct. af den enkelte bedrifts areal være udlagt som  

 grønne marker.
 Stk. 3.  Ved ændringer i den planlagte arealanvendelse  

 skal sædskifte- og gødningsplanerne revideres, således at der på ethvert  

 tidspunkt er overensstemmelse mellem planerne og den faktiske  

 arealanvendelse.
 Stk. 4.  Ved udarbejdelsen af sædskifte- og  

 gødningsplaner skal et af Landbrugsministeriet udarbejdet skema benyttes.  

 Landbrugsministeriet kan dog efter forhandling med Miljøministeriet godkende  

 andre skemaer.
§ 4.  Ved en sædskifteplan forstås en opgørelse over  

 den enkelte jordbrugsbedrifts arealanvendelse med angivelse af afgrødetyper,  

 herunder en opgørelse af arealet med grønne marker samt fordelingen heraf på  

 bedriftens areal opgivet i hektar.
Der udarbejdes tillige en kortskitse med  

 angivelse af afgrødernes beliggenhed på bedriften.
 § 5.  Ved en gødningsplan forstås en opgørelse af den  

 enkelte jordbrugsbedrifts behov for tilførsel af kvælstof- og fosforgødning  

 ved en landøkonomisk optimal gødningsanvendelse.
 Stk. 2.  Beregningen af behovet for tilførsel af  

 kvælstof- og fosforgødning sker på grundlag af sædskifteplanen, jf. § 4, samt  

 med udgangspunkt i retningsgivende gødningsnormer pr. ha og driftsforholdene  

 på bedriften, herunder afgrødeudnyttelse, forfrugtsværdi, klimaforhold,  

 nedbørsforhold, jordtyper og gødningstilstand.
 Stk. 3.  De i stk. 2 nævnte retningsgivende  

 gødningsnormer, samt retningslinier for deres anvendelse under hensyntagen  

 til de i stk. 2 nævnte forhold fastlægges af Statens Plantetilsyn på grundlag  

 af forsknings- og forsøgsresultater og efter høring af Statens  

 Planteavlsforsøg, De danske Landboforeninger og Danske Husmandsforeninger og  

 efter forhandling med Miljøministeriet.
 § 6.  For jordbrugsbedrifter med husdyrbesætning eller  

 bedrifter, hvor der anvendes husdyrgødning, skal gødningsplanen tillige  

 omfatte en opgørelse over den i det pågældende kalenderår disponible  

 husdyrgødningsmængde og dennes indhold af kvælstof og fosfor, samt af behovet  

 for supplerende gødningstilførsel.
§ 7.  Ved grønne marker forstås jordbrugsarealer, der  

 er udlagt med en eller flere af de i bilaget til denne bekendtgørelse angivne  

 afgrøder.
Arealer udlagt med græsmarksafgrøder, frøafgrøder og efterafgrøder  

 anses dog ikke for grønne marker, hvis pløjning finder sted før den 20.  

 oktober.
 Stk. 2.  Nedmuldning af den i forbindelse med korn-  

 eller rapsafgrøder producerede halmmængde kan for indtil 20 pct. af den  

 enkelte jordbrugsbedrifts areal erstatte udlæg af efterafgrøder, idet der til  

 erstatning for 1 ha efterafgrøder skal foretages nedmuldning af halm på  

 mindst 1,6 ha.
Stk. 3.  Flere bedrifter kan indgå aftaler om opfyldelse  

 af kravet til udlæg af grønne marker, hvis vejafstanden mellem de pågældende  

 bedrifter ikke overstiger 5 km.
Afstanden regnes ad den benyttede vej fra  

 bygningerne på den bedrift, hvor driftslederen bor, til hver enkelt jordlod  

 af de øvrige bedrifter, der ingår i aftalen.
 § 8.  Statens Plantetilsyn kan i særlige tilfælde,  

 navnlig hvor driftsmæssige forhold taler herfor, efter høring af  

 kommunalbestyrelsen meddele dispensation fra de i denne bekendtgørelse  

 fastsatte regler.
Tilsyn § 9.  Tilsynet med overholdelsen af reglerne i denne  

 bekendtgørelse varetages efter de af miljøministeren fastsatte regler.
Administration og klage § 10.  Afgørelser truffet af Statens Plantetilsyn i  

 medfør af denne bekendtgørelse kan ikke indbringes for anden administrativ  

 myndighed.
Straf § 11.  Med bøde straffes den, der overtræder § 3, jf.  

 §§ 4-7 eller tilsidesætter vilkår knyttet til en dispensation i henhold til §  

 8.
 Stk. 2.  Er overtrædelsen begået af en juridisk person,  

 kan der pålægges denne som sådan bødeansvar.
Ikrafttrædelse § 12.  Bekendtgørelsen træder i kraft den 12. august  

 1988.
 Stk. 2.  Bekendtgørelse nr. 655 af 9. oktober 1987 om  

 sædskifte- og gødningsplaner samt grønne marker i jordbruget ophæves.
