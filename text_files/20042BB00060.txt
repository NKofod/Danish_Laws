Fremsat den 6. april 2005 af  

 Kristen Touborg (SF) og Frode Sørensen (S) Forslag til folketingsbeslutning om  

 mærkning og registrering af katte, kommunalt ansvar for herreløse  

  

 katte m.v.
 Folketinget pålægger regeringen at tage de nødvendige  

 lovgivningsmæssige initiativer til at sikre:
   

 	  

 Etablering af et  

 samlet register for katte, som skal sendes i offentligt udbud.
   

 	  

 Påbud om, at katte,  

 der er mærket, skal registreres.
  

 	  

 At kommunerne  

 forpligtes til at sikre, -  

 at al indfangning af katte kun kan ske med kommunens eller katteejerens  

 godkendelse, -  

 at indfangne katte skal fremlyses, -  

 at kun syge og nødlidende katte aflives, samt -  

 udarbejdelse af en handlingsplan, der forebygger problemerne for katte.
   

 	  

 Forbud mod privates  

 indfangning af katte ved brug af tvang eller særlige instrumenter.
   

 	  

 Forbud mod nedskydning  

 af katte.
Bemærkninger til forslaget Almindelige bemærkninger Forslaget er en uændret genfremsættelse af beslutningsforslag nr.  

 B 107 fra folketingsåret 2004-05, 1. samling (se Folketingstidende 2004-05,  

 1.  

 samling, tillæg A side 4768 og 4771).
Generelle bemærkninger Forslagsstillerne finder, at alle dyrs velfærd skal sikres   

 også kattes.
Forslagsstillerne tager udgangspunkt i, at katte er levende  

 væsener, der kan føle smerte, opleve glæde og føle frygt.
De kan sulte og  

 tørste, og de kan lide.
Derfor har kattene en værdi i sig selv.
Mennesker  

 påtager sig et ansvar ved at fodre kattene.
Det skaber et kunstigt højt  

 fødegrundlag, så der bliver for mange katte.
Derfor må menneskene også  

 erkende  

 deres ansvar og tage sig af kattene eller begrænse antallet af katte gennem  

 neutralisering, så der bliver det antal, som man er i stand til at tage sig  

 af.  

 Forslagsstillerne vender sig således imod, at man afliver sunde og raske  

 katte.
Forslaget tager derfor sigte på at beskytte katte.
Det skal ske  

 ved, at katteejerne fastholdes på deres ansvar og kommunerne forpligtes til  

 at  

 tage ansvar for herreløse katte.
Det Dyreetiske Råd har udgivet »Udtalelse om katte« (september  

 2004) og er kommet med en lang række forslag.
Disse forslag er imidlertid  

 ikke  

 forpligtende for de involverede.
Det gælder bl.a. med hensyn til at fastholde  

 katteejere på deres ansvar, etablering af ét og kun ét katteregister og at  

 forpligte kommunerne til at gøre en indsats for de herreløse katte.
Et  

 grundlæggende problem i udtalelsen er, at Rådet prioriterer de problemer,  

 kattene volder mennesket, og ikke, hvordan man beskytter kattens velfærd.
 Forslagsstillerne er således meget enige i Dyrenes Beskyttelses  

 kritik af »Udtalelse om katte«.
Bemærkninger til forslagets enkelte bestemmelser Etablering af et samlet register for katte,  

 som skal sendes i offentligt udbud I øjeblikket findes der to katteregistre i Danmark: Det Danske  

 Katteregister (Kattens Værn) og Dansk Katteregister (Inges Kattehjem). Det  

 Dyreetiske Råd anbefaler, at der etableres et samlet katteregister. »Rådet  

 hilser initiativet velkommen til at samle de to nuværende registre i et  

 fælles  

 register.
Rådet støtter således, at de involverede organisationer søger at  

 finde en løsning på privat basis frem for, at der fra offentlig side  

 iværksættes lovgivning« (s. 32). Dermed er der ikke nogen garanti for, at der  

 nogen sinde etableres et register.
Forslagsstillerne finder det afgørende, at  

 der etableres ét og kun ét register.
Det skal ske ved, at registeret kommer i  

 offentligt udbud.
Så kan Inges Kattehjem og Kattens Værn byde på registeret  

 sammen eller hver for sig.
Det giver også mulighed for, at Dansk  

 Hunderegister  

 kan byde på opgaven.
Samtidig giver det staten mulighed for at stille de  

 nødvendige krav til sikkerhed, serviceniveau m.v.
Påbud om, at katte, der er mærket, skal  

 registreres Det er helt afgørende, at det bliver lovgivningsmæssigt  

 bestemt, at når en ejer har mærket en kat, så skal den også registreres.
Hvis  

 katten er registreret, vil det være muligt at finde ejeren  f.eks. når  

 katten  

 løber bort eller efterlades, eller når der er gener med katten.
 Hvis katteejeren skal holdes fast på sit ansvar, må det ikke,  

 som Det Dyreetiske Råd foreslår (s. 31-32), være muligt at frasige sig  

 ejerskabet til en kat ved at afmelde den i registeret, hvorefter den skal  

 betragtes som herreløs.
Rådets forslag vil bl.a. betyde, at ejeren kan afmelde katten i  

 registeret, hvis han eller hun er træt af den.
Herefter vil det ikke være  

 muligt fastholde ejeren på hans eller hendes ansvar over for katten i henhold  

 til dyreværnslovens (lov nr. 386 af 6. juni 1991) § 2.
 På samme måde vil det ikke være muligt at fastholde ejere af  

 katte, som ikke er mærket og registreret, på deres ansvar, hvis disse katte  

   

 som foreslået af Det Dyreetiske Råd (s. 32)  skal betragtes som  

 herreløse.
Forpligtelser for kommunerne Det Dyreetiske Råd finder, »at der på kommunalt niveau skal  

 sikres et beredskab, der kan tage sig af herreløse katte, der enten er til  

 gene  

 eller ikke kan siges at leve et velfærdsmæssigt tilfredsstillende liv.  

 Kommunerne bør derfor pålægges pligt til at udarbejde en handlingsplan, der  

 inddrager både mulighed for programmer med neutralisering og genudsætning og  

 mulighed for aflivning.« (s. 3536).
 Udtalelsen er helt uforpligtende, for der bliver heller ikke  

 stillet krav til indholdet i handlingsplanen, ligesom der ikke er krav til  

 kommunen om, hvad den bør gøre, når borgerne henvender sig med syge og  

 nødlidende katte.
Efter beslutningsforslaget må al indfangning af katte kun ske  

 med kommunens eller katteejerens godkendelse.
Kommunerne skal forpligtes til  

 at  

 fremlyse de indfangne katte, således at ejerkatte kan komme tilbage til deres  

 ejer.
Raske katte bør kommunen i samarbejde med dyreværnsorganisationer finde  

 nye hjem til.
Kun syge katte bør aflives.
Desuden skal kommunen udarbejde en  

 handlingsplan, der forebygger problemerne for kattes velfærd.
 Denne del af forslaget sikrer en beskyttelse af de herreløse  

 katte.
Forbud mod privates indfangning af katte ved  

 brug af tvang eller særlige instrumenter Det Dyreetiske Råd stiller ikke forslag om beskyttelse af katte  

 indfanget af private.
Det er ikke acceptabelt, for det gør katten fredløs.
Ifølge bekendtgørelse om indfangning og aflivning af herreløse  

 katte (bekendtgørelse nr. 384 af 17. juli 1984) § 2 må indfangning og  

 aflivning  

 af herreløse katte kun foretages af en praktiserende dyrlæge eller af  

 personer,  

 som denne har instrueret og fører tilsyn med.
Desuden må indfangning med  

 henblik på aflivning kun ske efter anmodning fra kommunen, medmindre dyrlægen  

 finder, at aflivningen må anses for påkrævet af dyreværnsmæssige grunde (stk.  

 3). Men indfangning med henblik på andre foranstaltninger end aflivning kan  

 ske  

 efter anmodning fra enhver.
Hvis indfangning af kattene foretages med henblik på aflivning,  

 skal det således ske på anmodning fra kommunen.
Og både indfangning og  

 aflivning skal foretages af en dyrlæge eller en person, der er under tilsyn  

 af  

 en dyrlæge.
Men det fremgår ikke klart af bekendtgørelsen, om andre personer  

 kan indfange herreløse katte, hvis kattene indfanges med henblik på andre  

 foranstaltninger end aflivning  f.eks. neutralisering og genudsætning.
»Vejledende retningslinier for praktiserende dyrlæger i  

 forretninger vedrørende indfangning og aflivning af herreløse katte« (skr.  

 nr.  

 140 af 23. oktober 1997) beskytter de herreløse katte i forbindelse med  

 indfangning  bl.a. ved at stille krav til fældens størrelse og  

 udformning,  

 opsyn med fælderne, efterfølgende transport af dyrene samt undersøgelse af  

 evt.  

 mærkning og andet, der kan afsløre et tilhørsforhold.
Denne beskyttelse  

 findes  

 desværre ikke for ejede katte, der færdes på privat grund.
Ifølge mark- og vejfredslovens § 14 har man ret til på  

 hensigtsmæssig måde at fjerne omstrejfende katte fra sin grund, og man har  

 ikke  

 pligt til at yde erstatning, hvis katten kommer til skade eller omkommer.  

 Selv  

 om man ifølge dyreværnslovens (lov nr. 386 af 6. juni 1991) § 1 har pligt til  

 at behandle dyr forsvarligt og beskytte dem bedst muligt mod smerte, angst,  

 varigt men og væsentlig ulempe, yder loven ikke ejede katte tilstrækkelig  

 beskyttelse i forbindelse med indfangning.
Hvis private f.eks. indfanger  

 katte  

 med fælder, er der ingen garanti for, at fælderne er rigtigt udformet, bliver  

 anvendt korrekt og bliver tilset med den hyppighed, som de skal.
Derfor bør det være forbudt for private at indfange såvel  

 herreløse som ejede katte, hvis det kræver brug af tvang eller særlige  

 instrumenter  f.eks. fælder.
Hvis ikke lovgivningen er klar på dette  

 punkt,  

 vil der fortsat være mange mennesker, som forsøger at indfange katte på en  

 måde, hvor der er risiko for, at de lider overlast, eller på en måde, som  

 direkte er i strid med dyreværnsloven.
Indfangning af katte  såvel herreløse som ejede katte på  

 fremmed grund  bør kun foretages af en praktiserende dyrlæge eller af  

 personer, som denne har instrueret eller ført tilsyn med.
Dette skal sikre,  

 at  

 kattene bliver behandlet forsvarligt.
Der bør dog fortsat være mulighed for,  

 at  

 andre personer kan indfange katte, hvis de på grund af sygdom eller  

 tilskadekomst er i en sådan tilstand, at de af dyreværnsmæssige årsager  

 straks  

 bør under dyrlægebehandling eller straks bør aflives.
 Personer, som under dyrlægetilsyn indfanger katte, skal  

 pålægges at følge de samme retningslinjer som dyrlæger (se ovenfor), herunder  

 at det altid skal undersøges, om det af en eventuel mærkning, f.eks.  

 øremærkning eller halsbånd, fremgår, at katten har et ejerforhold.
 Desuden skal indfangne katte, som ikke er mærket og registreret,  

 altid fremlyses, så en evt. ejer eller besidder har mulighed for at henvende  

 sig inden evt. videreformidling.
Forbud mod nedskydning af katte Forslaget følger anbefalingen fra Det Dyreetiske Råd.
Der er i  

 Rådet enighed om, »at det som hovedregel ikke længere bør være tilladt at  

 skyde  

 katte, og at dette bør fremgå klart af lovgivningen.
Dette gælder uanset, om  

 katten har en ejer eller ej, da det ikke med sikkerhed kan konstateres på  

 afstand, om katten vitterligt er herreløs.
Aflivning af katte ved skydning  

 kan  

 efter Rådets opfattelse kun accepteres i særlige tilfælde, når aflivning er  

 påkrævet og katten ikke kan indfanges på anden måde, som f.eks. anført i de  

 vejledende retningslinier til dyrlæger vedrørende indfangning og aflivning af  

 herreløse katte, dvs. at katten skal være forsøgt indfanget.
Rådet tilslutter  

 sig desuden dog muligheden for at anvende skydning, hvis ejeren af katten har  

 anmodet herom eller givet tilladelse hertil, eller hvis en jæger foretrækker  

 at  

 aflive sin egen kat på denne måde.« (s. 34).
Skriftlig fremsættelse Kristen Touborg  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om mærkning og registrering af katte, kommunalt ansvar  

 for  

 herreløse  

  

 katte m.v..
(Beslutningsforslag nr.
B 60).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
