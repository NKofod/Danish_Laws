(Til rektorerne ved de kommunale  

 gymnasieskoler, til kommuner med kommunale gymnasieskoler samt til  

 samtlige amtsråd) På given foranledning skal direktoratet meddele, at tjenestemandsansatte  

 adjunkter, der i forbindelse med de nye tjenestemandsloves gennemførelse blev  

 indplaceret i lønramme 29, 2. trin, og som inden den 1. juli 1971 efter  

 lønnings- og pensionsloven af 1958 kunne være rykket op fra 19. til 24.  

 lønklasse, fra samme dato kan oprykkes til lønramme 31, 2. trin som lektorer  

 under forudsætning af, at deres tjenstlige forhold i enhver henseende har  

 været tilfredsstillende.
 Spørgsmålet om, hvorvidt sidstnævnte betingelse er opfyldt, behøver ikke  

 at forelægges for direktoratet.
 Afgørelsen af, om en adjunkts tjeneste har været tilfredsstillende i  

 forbindelse med hans oprykning fra lønramme 21 til lønramme 29 behøver heller  

 ikke at forelægges for direktoratet.
 P.D.V.
