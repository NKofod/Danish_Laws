(Til alle amtsråd og Frederiksberg  

 kommunalbestyrelse) I medfør af aftalen af 3. juli 1986 mellem Undervisningsministeriet og  

 Lærernes Centralorganisation om aflønning, afspadsering af overtimer,  

 afvikling af undertimer og overtimebetaling for tjeneste mænd ved  

 amtskommunale enkeltfagskurser, som ændret ved aftale af 6. februar 1987  

 mellem Finansministeriet og Lærernes Centralorganisation fastsættes følgende:
Område § 1. Cirkulæret omfatter ledere og lærere ved de amtskommunale  

 enkeltfagskurser.
Aflønning § 2. En tjenestemand med et pligtigt løntimetal på 1053 timer oppebærer  

 en årsløn i henhold til den for tjenestemandsstillingen fastsatte  

 klassificering.
Lønnen udbetales månedlig forud, beregnet som 1/12 af  

 årslønnen på det pågældende tidspunkt.
Overtimer og undertimer § 3. Overtimer og undertimer bør så vidt muligt undgås.
 Stk. 2.  Ved overtimer forstås det antal timer, hvormed  

 det i henhold til § 14, stk. 1, i Undervisningsministeriets cirkulære af 1.  

 juli 1986 om leder- og lærerstillinger ved amtskommunale enkeltfagskurser  

 opgjorte årlige løntimetal overstiger 1053.
 Stk. 3.  Som undertimer betegnes det antal timer, der  

 kan fremkomme som forskel mellem det i stk. 2 nævnte timetal og et opgjort  

 mindre løntimetal.
Afspadsering af overtimer § 4. Fremkomne overtimer i et kursusår (år 1) skal afspadseres, således  

 at disse timer med et tillæg på 50% overføres til det følgende kursusår (år  

 2).
Stk. 2.  I år 2 indregnes de overførte overtimer incl.  

 tillæg i lærerens årlige løntimetal.
Den overførte tid skal i videst muligt  

 omfang modsvares af en nedsættelse af lærerens undervisningstimetal samt  

 eventuelt timetillæg.
 Stk. 3.  Opnår læreren i år 2 et samlet årligt  

 løntimetal på over 1053, skal overtimer med tillæg som nævnt i stk. 1  

 overføres til det herefter følgende kursusår (år 3) så vidt muligt således,  

 at det pågældende årlige løntimetal i år 3 ikke overstiger 1053, jfr. stk. 2.
 § 5. Såfremt det vil være foreneligt med de tjenstlige hensyn, kan  

 læreren efter forudgående aftale med ansættelsesmyndigheden vælge at opsamle  

 overtimer over en periode med henblik på samlet afspadsering i et senere  

 kursusår.
 Stk. 2.  For sådanne overtimer ydes det i § 4, stk. 1,  

 nævnte tillæg først, når timerne indregnes i lærerens løntimetal på det  

 aftalte tidspunkt for afspadsering.
 § 6. I tilfælde, hvor præsterede overtimer ikke vil kunne godtgøres ved  

 afspadsering efter reglerne i §§ 4 og 5, kan ansættelsesmyndigheden beslutte,  

 at overtimerne uden tillæg afregnes med overtimebetaling, jfr. § 8, stk. 2.
Afvikling af undertimer § 7. Fremkomne undertimer ved årsopgørelsen for et kursusår (år 1)  

 overføres efter en nedsættelse med 25% til det følgende kursusår (år 2).
 Stk. 2.  I år 2 indregnes de efter stk. 1 overførte  

 undertimer som et fradrag i det årlige løntimetal, jfr. § 14, stk. 1 i  

 Undervisningsministeriets cirkulære af 1. juli 1986. Fradraget kan højst  

 udgøre 43,88 løntimer (58,5 løntimer - 25%). Den overførte tid skal i videst  

 muligt omfang modsvares af en forøgelse af lærerens undervisningstimetal samt  

 timetillæg.
 Stk. 3.  Såfremt en lærer i 2 på hinanden følgende  

 kursusår opnår et årligt løntimetal, der er mindre end 1053, skal vedkommende  

 lærers årlige løntimetal for det herefter følgende kursusår (år 3)  

 tilrettelægges med mindst 1053.
Overtimebetaling § 8. Overtimer, der ikke afvikles ved afspadsering som nævnt i §§ 4- 5,  

 afregnes med betaling.
Tilsvarende gælder opgjorte overtimer, når en  

 tjenestemand fratræder sin stilling ved amtskommunens skolevæsen eller  

 bevilges tjenestefrihed for resten af kursusåret.
 Stk. 2.  Betalingssatsen pr. overtime beregnes som  

 1/1053 af vedkommende lærers årsløn med et tillæg på 25%.
 Stk. 3.  Satsen fastsættes efter lærerens lønmæssige  

 placering den 1. i den måned, hvori overtimebetalingen kommer til udbetaling.
 Stk. 4.  Betalingen til tjenestemænd i lønramme 24 (fra  

 1. april 1985 lønramme 25) og højere lønramme kan dog højst udgøre samme  

 beløb, som udbetales til en overlærer på slutløn.
Stk. 5.  Udbetaling foretages snarest muligt og senest  

 den 31. juli i det pågældende kursusår.
Ved fratræden i løbet af kursusåret  

 sker udbetalingen senest ved udgangen af den efter fratrædelsestidspunktet  

 følgende måned.
Særlige regler for visse tjenestemænd § 9. Tillægges der undtagelsesvis tjenestemænd, der har opnået timetillæg  

 fra det 60. år, overtimer, afspadseres disse timer som nævnt i § 4, stk. 1-3,  

 dog uden tillæg på 50%.
 Stk. 2.  For forstandere, der i et kursusår læser et  

 højere timetal end det for stillingen pligtige, overføres det overskydende  

 antal løntimer til det følgende kursusår som nævnt i § 4, stk. 1-3 med et  

 tillæg på 25% for overtimer.
 Stk. 3.  For forstandere, der i et kursusår læser et  

 mindre timetal end det for stillingen pligtige, overføres det manglende antal  

 løntimer til det følgende kursusår som nævnt i § 7,dog uden nedsættelse med  

 25%.
Stk. 4.  Der kan ikke ydes overtimebetaling til de i  

 stk. 1 og 2 nævnte tjenestemænd.
Tjenestemænd, der fungerer som forstander i  

 en periode, der ikke omfatter samtlige kursusdage i kursusåret, følger dog de  

 almindelige regler.
Stk. 5.  Inden de i stk. 1 og 2 nævnte tjenestemænd  

 fratræder, bør de så vidt muligt afspadsere eventuelle overtimer.
Kan dette  

 ikke lade sig gøre, vederlægges ikke-afspadserede timer som anført i § 8, dog  

 uden tillæg på 25%.
Særlige regler for tjenestemænd med nedsat tjenestetid § 10. For tjenestemænd, der har nedsat tjenestetid mod tilsvarende  

 nedsættelse af lønnen, beregnes lønnen som nævnt i § 2 på grundlag af  

 vedkommende lærers årlige pligtige løntimetal i forhold til 1053 løntimer.  

 Midlertidige timer, der læses udover det årlige pligtige løntimetal,  

 vederlægges som nævnt i § 11, stk. 2.
Stk. 2.  Såfremt tjenestemanden ved kursusårets start og  

 for resten af kursusåret tillægges timer udover vedkommende lærers pligtige  

 løntimetal, (permanent forhøjelse), beregnes lønnen som nævnt i § 2 på  

 grundlag af det herved samlede tillagte løntimetal i forhold til 1053  

 løntimer.
Såfremt det tillagte løntimetal bevirker, at det årlige løntimetal  

 bliver 1053 eller derover, overgår tjenestemanden fra kursusårets start til  

 aflønning som nævnt i § 2, og eventuelle overtimer vederlægges som nævnt i §  

 8.
 Stk. 3.  Såfremt tjenestemanden i løbet af kursusåret  

 får en permanent forhøjelse af det pligtige løntimetal, indregnes de tillagte  

 timer i lønnen fordelt over resten af kursusåret med virkning fra den  

 førstkommende lønudbetaling, hvori indregning af forhøjelsen sker.
 Lønnen for de resterende antal måneder beregnes herefter således, jfr.  

 stk. 1:
 Stk. 4.  I beregningen, jfr. stk. 3, kan det tillagte  

 årlige løntimetal højst udgøre 1053.
 Stk. 5.  Såfremt der sker bortfald for resten af  

 kursusåret af undervisningstimer, der indgår i det årlige løntimetal,  

 foretages ingen ændring i den beregnede løn, men tjenestemanden er uden  

 yderligere betaling forpligtet til at læse et tilsvarende antal midlertidige  

 undervisningstimer på fastlagte tidspunkter i skemaet fra den 1. i den  

 efterfølgende måned.
 § 11. For tjenestemænd, der har nedsat tjenestetid mod tilsvarende  

 nedsættelse af lønnen, finder bestemmelserne om afspadsering af overtimer og  

 afvikling af undertimer ikke anvendelse.
 Stk. 2.  Løntimer, der ikke er indregnet, jfr. § 27, i  

 cirkulære af 1. juli 1986, herunder midlertidige timer, der læses af de i  

 stk. 1 nævnte tjenestemænd inden for det fulde årlige løntimetal, vederlægges  

 pr. løntime med 1/1053 af årslønnen for en tjenestemand med fuld tjenestetid,  

 jfr. § 2 og § 8, stk. 3-4. Timer ud over 1053 årligt vederlægges som nævnt i  

 § 8, stk. 2-4. Betalingen sker ved kursusårets afslutning.
Ikrafttræden § 12. Cirkulæret har virkning fra 1. august 1987.
 Stk. 2.  Cirkulæreskrivelse af 28. juni 1985 ophæves.
Undervisningsministeriet, den 28.  

 februar 1987 P.m.v.
 e.b.
Susanne Boe fm.
