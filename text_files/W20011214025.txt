Nyt fra Ankestyrelsen   om overvåget  

 samvær SM C-30-01   af specialkonsulent Birgitte Randbøll Fra lovgivers side betragtes overvåget samvær  

 som et uhyre stort indgreb i forældres ret til at være sammen med  

 deres barn, da udgangspunktet i servicelovens § 57, stk. 1 er, at  

 forældre og barnet eller den unge har ret til samvær og  

 kontakt ved barnets eller den unges anbringelse uden for hjemmet, og at  

 kommunen skal sørge for, at forbindelsen mellem forældrene og  

 barnet og den unge holdes ved lige.
Denne ret omfatter både en ret til at besøge  

 barnet eller den unge og en ret til, at barnet eller den unge kan  

 besøge forældrene.
Ret til kontakt omfatter også brev- og  

 telefonkontakt.
 Lovgiver har således fundet, at afgørelser om  

 overvåget samvær er så indgribende, at afgørelser  

 herom, skal træffes under iagttagelse af de særlige  

 retsgarantier, som knytter sig til behandlingen i Børn og  

 unge-udvalget.
 I denne sag havde kommunen over for moderen til 2 anbragte  

 børn truffet afgørelse om, at der ved hendes samvær med  

 børnene skulle være en støtteperson til stede.
 Afgørelsen blev truffet efter servicelovens regler  

 om fastsættelse af vilkår, da støttepersonens opgave var  

 at støtte moderen, således at begge børn under  

 samvær blev hørt og set og for at sikre at samværene blev  

 forudsigelige.
Nævnet var enig med kommunen i, at der var tale om  

 støtte til moderen og at der ikke var tale om overvåget  

 samvær.
Nævnet fandt at støtten var af hensyn til moderen  

 og ikke til børnene og endelig fandt nævnet, at der ikke kunne  

 være tale om overvåget samvær, da det af sagens oplysninger  

 fremgik, at støttepersonen ikke altid var til stede under hele  

 samværet.
 Afgørelsen blev antaget til principiel behandling  

 med henblik på en afgrænsning mellem overvåget samvær  

 og hjælp til forældrene i forbindelse med samvær under et  

 barns eller en ungs anbringelse uden for hjemmet.
 Ankestyrelsen ophævede nævnets  

 afgørelse, da kommunen ikke fandtes kompetent til at træffe en  

 afgørelse om tilstedeværelse af en støtteperson under  

 moderens samvær med børnene.
 Ankestyrelsen fandt, at en sådan afgørelse  

 skulle træffes af Børn og unge-udvalget.
 Ankestyrelsen lagde vægt på, at kommunen under  

 hensyn til de foreliggende oplysninger om børnene og moderens forhold  

 fandt det nødvendigt af hensyn til børnenes behov, at der var  

 en 3. person til stede under samværene.
Ankestyrelsen var således ikke enig med nævnet  

 i, at støtten var af hensyn til moderen og at der ikke kunne  

 træffes afgørelse om overvåget samvær, når  

 støttepersonen ikke var til stede under hele samværet.
Det  

 afgørende var, at kommunen vurderede, at samværet ikke kan finde  

 sted, hvis støttepersonen ikke kunne deltage.
 I samme sag fandt Ankestyrelsen anledning til vejledende  

 at udtale, at selv om forældrene har givet samtykke til  

 overvågning, skal en sådan afgørelse træffes af  

 Børn og unge-udvalget.
 I en artikel i Nyt fra Ankestyrelsen nr.5/1998 om  

 servicelovens regler om samvær og kontakt i forbindelse med  

 lovændring pr. 1. juli 1998 blev det nævnt, at Ankestyrelsen har  

 ophævet afgørelser om overvåget samvær, hvor  

 styrelsen ikke har fundet det nødvendigt, at der var en 3. person til  

 stede under samværet, og hvor formålet har kunnet opnås med  

 mindre indgribende forholdsregler såsom stedlig regulering af  

 samværet.
 Der har været tale om situationer, hvor barnets  

 tryghed i samværet blev tilgodeset tilstrækkeligt med den  

 stedlige tilrettelæggelse af samværet, herunder at moderen var  

 indstillet på at søge råd og vejledning og indstillet  

 på, at samværet skulle foregå på institution.
 I en tidligere principiel sag (SM O-58-98) fandt  

 Ankestyrelsen, at en kommunes afgørelse efter § 57, stk. 2 om  

 fastsættelse af vilkår for samværet, ikke kunne sidestilles  

 med overvåget samvær, hvorfor der ikke skulle træffes  

 afgørelse efter reglerne herom.
 Af sagen fremgik det, at kommunen alene havde bestemt, at  

 samværet skulle foregå i plejefamilien, og at plejemor regulerede  

 sin direkte tilstedeværelse ved det fastsatte samvær mellem  

 moderen og hendes søn, i overensstemmelse med moderens ønsker  

 og barnets aktuelle behov.
Denne vurdering står stadig ved magt.
Seneste  

 principielle afgørelse vil heller ikke hindre, at en mor f.eks.  

 ønsker at en hjemmehosser deltager i hendes samvær med  

 børnene.
 Ankestyrelsen har i flere principielle afgørelser  

 (SM O-58-98 og SM C-30-01) gjort opmærksom på, at forældres  

 ønske om andres tilstedeværelse under forældrenes  

 samvær med børnene henhører under kommunens adgang til at  

 træffe afgørelse om barnets eller den unges forhold under  

 anbringelsen, jf. servicelovens § 55, stk. 1.
 Ønsker kommunen ikke at bevilge en sådan  

 støtte eller vil tilstedeværelse stride mod barnets eller den  

 unges interesse og formålet med anbringelsen, kan kommunens afslag af  

 forældremyndighedens indehaver indbringes for det sociale  

 nævn.
