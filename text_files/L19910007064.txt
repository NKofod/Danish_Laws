 Den 22. februar 1991 undertegnedes i Miami en overenskomst mellem Danmark  

 og Guyana om konsolidering af Guyanas statsgaranterede gæld til Danmark.  

 Overenskomsten er i overensstemmelse med de retningslinjer for  

 restrukturering af Guyanas gæld (Agreed Minute on the Consolidation of the  

 Debt of the Cooperative Republic of Guyana), om hvilke der blev tilvejebragt  

 enighed under multilaterale forhandlinger, som fandt sted i Paris den 12.  

 september 1990.
 Aftalen - der er den anden moratorieaftale med Guyana - dækker krav, der  

 forfalder i konsolideringsperioden 1. september 1990 til 31. juli 1993.
 Aftalen omfatter - udtrykt i dansk mønt - godt 5 mio DKK, der udelukkende  

 er moratorierenter stammende fra den tidligere gældsomlægningsaftale mellem  

 Danmark og Guyana af 19. april 1990. De i konsolideringsperioden forfaldne  

 beløb skal afbetales i tidsrummet 15. maj 2000 til 15. november 2005.
Moratorierenter indtil 15. november 1991 er på USD aftalt til 7,5 % p.a.,  

 og fra 16. november 1991 og fremefter er renten: LIBOR (London Inter Bank  

 Offered Rate) +0,5 %, idet dog bemærkes, at der er aftalt et loft på den  

 variable rente på 9,25 % p.a.
I aftalen er der en bestemmelse om, at Danmark  

 yder et rentesubsidium på 3,5 %-point på moratorierenten på de herskende  

 markedsvilkår.
Den koncessionelle rente er et resultat af den henstilling,  

 som fremkom på det verdensøkonomiske topmøde i Toronto i juni 1988.
