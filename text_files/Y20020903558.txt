Beregning af moms 20% eller 25% Landsskatteretten har i en række kendelser taget stilling til  

 momsbeløbets størrelse i henhold til momslovens § 27, stk. 1,  

 jf. § 33, i de situationer, hvor en virksomhed fejlagtigt har undladt at  

 opkræve moms, og hvor der efterfølgende skal ske  

 efteropkrævning.
Told- og Skattestyrelsen skal med denne meddelelse præcisere, hvad  

 der er gældende praksis på baggrund af disse  

 landsskatteretskendelser.
Der vil blive redegjort for, om beregningen af moms  

 er 20% eller 25% af grundlaget i følgende 3 situationer:
1. 	Momspligtige tilskud 2. 	Leverancen er momspligtig, men parterne oprindelig har forudsat, at  

 der er tale om en momsfri leverance i henhold til momslovens §§ 8, 13 eller  

 34 3. 	Udeholdt omsætning Ad nr. 1:
 Anses et tilskud for at være momspligtigt, d.v.s. tilskuddet er at  

 anse som et vederlag for en momspligtig leverance, skal momsen beregnes som  

 20% af vederlaget, jf. momslovens § 27, stk. 1.
 Ad nr. 2:
SKM 2001.33 LSR vedrører et tilfælde, hvor en virksomhed har  

 anset en leverance for momsfri i henhold til momslovens § 34, stk. 1, nr. 1.  

 Efterfølgende viser det sig, at betingelserne i bestemmelsen ikke er  

 opfyldt.
Ved den efterfølgende efteropkrævning, skal  

 virksomheden afregne 25 % af det fakturerede beløb i moms i henhold  

 til momslovens § 27, stk. 1, jf. § 33.
SKM 2001.149 LSR vedrører et tilfælde, hvor en virksomhed har  

 anset en leverance for momsfri i henhold til momslovens § 13, stk. 1, nr. 11,  

 men hvor det efterfølgende viser sig, at betingelserne i bestemmelsen  

 ikke er opfyldt.
Virksomheden skal i dette tilfælde afregne 25 % af det  

 fakturerede beløb i moms i henhold til momslovens § 27, stk. 1, jf. §  

 33.
SKM 2001.456 LSR vedrører et tilfælde, hvor en virksomhed har  

 anset en leverance for momsfri i henhold til momslovens § 8, stk. 1, men hvor  

 det efterfølgende viser sig, at betingelserne i bestemmelsen ikke er  

 opfyldt.
Virksomheden skal i dette tilfælde afregne 25 % af  

 overdragelsessummen i moms i henhold til momslovens § 27, stk. 1, jf. §  

 33.
 Det kan på baggrund af ovennævnte kendelser fastslås, at  

 i de tilfælde, hvor det er forudsat, at den pågældende  

 leverance er momsfri enten i henhold til momslovens §§ 8, 13 eller 34, og  

 hvor det efterfølgende viser sig, at leverancen ikke er momsfri, skal  

 der afregnes 25 % i moms af det fakturerede beløb/overdragelsessummen  

 i henhold til momslovens § 27, stk. 1, jf. § 33.
 Ad nr. 3:
I de tilfælde hvor en virksomhed ikke har betalt moms af hele sin  

 omsætning, men hvor der skulle have været beregnet moms, er  

 beregningen af momsen afhængig af, om den bygger på tal, der er  

 inklusiv eller eksklusiv moms.
Som eksempel kan nævnes, hvis der skal  

 foretages en skønsmæssig ansættelse i henhold til  

 opkrævningslovens § 5, stk. 2, og ansættelsen bygger på  

 leverandøroplysninger sammenholdt med et anslået salg i kvantum,  

 og ikke ud fra en salgspris inklusiv moms, skal momsen beregnes som 25% af  

 omsætningen i henhold til momslovens § 27, stk. 1, jf. § 33. Som et  

 andet eksempel kan nævnes, hvis der skal foretages en  

 skønsmæssig ansættelse i henhold til  

 opkrævningslovens § 5, stk. 2, og ansættelsen bygger på  

 leverandøroplysninger sammenholdt med et anslået salg ud fra en  

 salgspris inklusiv moms, skal momsen beregnes som 20% af omsætningen,  

 jf. momslovens § 27, stk. 1.
 Referencer:
