 Til samtlige til eksport af fersk kød autoriserede virksomheder samt  

 dyrlægerne ved disse.
 Hoslagt fremsendes cirkulæreskrivelse af 31. august 1987 (K.K. 2322-1987)  

 vedrørende kontrollen i forbindelse med privat oplagring af oksekød.
 Som det fremgår, er teksten i punkt 3.1 og 3.2 i EF-direktoratets  

 Vejledning herom ændret, således at veterinærkontrollen i større omfang end  

 tidligere skal føre kontrol ud fra et skøn over, hvad der i henhold til  

 reglerne kræves henholdsvis forbydes oplagret.
 Veterinærdirektoratet har gjort EF-direktoratet og Landbrugsministeriet  

 opmærksomme på, at denne kontrolopgave er særdeles vanskelig at løse på en  

 sådan måde, at den ikke kan give anledning til kritik.
 Da EF-direktoratet og Landbrugsministeriet uanset dette har fastholdt  

 ønsket om veterinærkontrollens medvirken på pågældende område har  

 Veterinærdirektoratet indvilliget heri, idet man samtidig har meddelt, at det  

 bør betragtes som en forsøgsordning, som må kunne ændres, såfremt den ikke  

 fungerer tilfredsstillende for alle parter, herunder for kontrolpersonalet,  

 men at dette i så fald ikke kan lægges kontrolpersonalet til last.
 På den baggrund er det i vedlagte cirkulæreskrivelse (på side 7 i 3. og 4.  

 afsnit og på side 13 i 2. afsnit) angivet, at der skal indberettes til  

 Veterinærdirektoratet i alle tilfælde, hvor kontrolpersonalet ved opstået  

 tvivl må søge vejledning i beskrivelsen fra virksomheden om det påtænkte  

 udbeningsresultat, således at Veterinærdirektoratet herigennem kan være  

 orienteret om, hvorvidt kontrolopgaven volder problemer.
 P.V.V.
