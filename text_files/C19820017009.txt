Under folketingets behandling af lov nr. 295 af 10. juni 1981 om ændrede  

 regler om den skattemæssige behandling af fortjeneste eller tab ved afståelse  

 af aktier m.v. blev det tilkendegivet, at den i lovforslaget indeholdte  

 hovedaktionærregel snarest skulle ændres som led i den påtænkte lempelse af  

 beskatningen ved generationsskifte.
Da det i lovens § 7 omhandlede 9  

 pct.-fradrag ikke har haft betydning for indkomståret 1981, er fradraget ikke  

 nærmere omtalt i skattedepartementets cirkulære af 26. september 1981 om lov  

 om beskatning af fortjeneste ved afståelse af aktier m.v.
Den bebudede ændring af hovedaktionærreglen er imidlertid endnu ikke  

 foretaget.
Der gives derfor i det følgende en vejledning om anvendelsen af 9  

 pct.-fradraget.
De i parentes anførte paragraffer henviser til bestemmelserne  

 i lov nr. 295 af 10. juni 1981.
I den fortjeneste, der opgøres ved hovedaktionærers afståelser, gives et  

 årligt fradrag på 9 pct. af anskaffelsessummen for aktierne.
For så vidt  

 angår aktier, den skattepligtige ejede ved ordningens ikrafttræden den 1.  

 juli 1981, beregnes fradraget dog af aktiernes formueskattepligtige kursværdi  

 pr. 1. januar 1981, medmindre anskaffelsessummen var højere (§ 7, stk. 2).
Fortjeneste eller tab ved afståelse af aktier opgøres efter den såkaldte  

 gennemsnitsmetode.
Også ved opgørelsen af 9 pct.-fradraget anvendes en  

 gennemsnitsmetode (§ 7, stk. 3).
Fradraget gives for det første, når afståelsen finder sted indenfor de  

 første 3 års ejertid, således at fortjenesten indgår i den almindelige  

 skattepligtige indkomst.
Fradraget gives endvidere, når aktierne afstås efter  

 mere end 3 års ejertid, således at fortjenesten indgår i den skattepligtiges  

 særlige indkomst.
 Det nævnte fradrag beregnes fra og med anskaffelsesåret, dog tidligst fra  

 indkomståret 1981. Der gives ikke fradrag for afståelsesåret (§ 7, stk 2).
Det er fortsat tanken, at hovedaktionærreglen i den foreliggende skikkelse  

 kun skal have virkning for en kort periode.
Derfor er der i det foreliggende  

 cirkulære kun gjort rede for, hvorledes 9 pct.-fradraget vil virke ved  

 afståelser i tiden fra lovens ikrafttræden den 1. juli 1981 til 31. december  

 1982.
 I de tilfælde, hvor den skattepligtige anvender kalenderåret som  

 indkomstår, kan der kun blive tale om at beregne 9 pct.-fradrag for et  

 indkomstår, da fradraget ikke gives for afståelsesåret.
Afstår den skattepligtige i indkomståret 1982 aktier, som er erhvervet i  

 et tidligere indkomstår, skal der således ved opgørelsen af almindelig eller  

 særlig indkomst gives 9 pct.-fradrag for indkomståret 1981. Fradraget  

 beregnes af kursværdien pr. 1. januar 1981 for de aktier, den skattepligtige  

 ejede pr. 1. juli 1981, eller af anskaffelsessummen for aktierne, hvis denne  

 er højere.
Endvidere beregnes fradraget af anskaffelsessummen for aktier  

 erhvervet i perioden 1. juli 1981 - 31. december 1981.
 Afstår den skattepligtige kun en del af sine aktier i et selskab, kan der  

 i fortjenesten fratrækkes en forholdsmæssig del af det i alt beregnede 9  

 pct.-fradrag, svarende til pålydendet af de afståede aktier i forhold til  

 pålydendet af den samlede aktiebeholdning ved afståelsen.
 Til belysning af det foran nævnte anføres følgende eksempel, idet det  

 forudsættes, at den pågældende er hovedaktionær i lovens forstand:
 Hvis den skattepligtiges indkomstår er forskudt bagud, f.eks. således at  

 det løber fra 1. oktober til 30. september, svarer hans regnskabsår 1.oktober  

 1981 30. september 1982 til indkomståret 1982, medens regnskabsåret 1.oktober  

 1982 - 30. september 1983 svarer til indkomståret 1983. Der kan her blive  

 tale om at beregne fradrag for 2 indkomstår, hvis han afstår aktier i tiden  

 1. oktober - 31. december 1982, altså i indkomståret 1983. Under forudsætning  

 af at skatteyderen har erhvervet aktier i indkomståret 1981 eller tidligere,  

 skal der her ved opgørelsen af almindelig eller særlig indkomst gives 9  

 pct.-fradrag både for indkomståret 1981 og 1982. I det foranstående eksempel,  

 hvor skatteyderen afstår halvdelen af aktiebeholdningen i indkomståret 1982  

 og halvdelen i indkomståret 1983, skal der foretages 9 pct. fradrag i hans  

 fortjeneste ved delafståelsen i indkomståret 1982. I denne fortjeneste skal  

 der beregnes fradrag for et år (indkomståret 1981). Fradraget udgør halvdelen  

 af det i alt beregnede fradrag for dette år, dvs. 11.700 kr.
 Ved delafståelsen i indkomståret 1983 skal der udover det resterende  

 fradrag for 1981 beregnes et 9 pct.-fradrag for indkomståret 1982. Fradraget  

 beregnes af den sidste halvdel af kursværdien pr. 1. januar 1981 af  

 aktiebeholdningen pr. 1. juli 1981 samt af anskaffelsessummen for den sidste  

 halvdel af aktiebeholdningen købt i tiden 1. juli 30. september 1981. Der  

 gives ikke fradrag for afståelsesåret 1983.
 Det anførte kan belyses således:
Lovens regler finder også anvendelse på konvertible obligationer.
Det  

 omhandlede 9 pct.-fradrag ved afståelse af aktier, der er omfattet af  

 hovedaktionærreglen, gives derfor på tilsvarende måde ved afståelse af  

 konvertible obligationer. 125.000 kr.-fradraget gælder derimod ikke for  

 konvertible obligationer (§ 8, stk. 3).
Det kan tænkes, at en skattepligtig f.eks. ved køb af aktier, overgår fra  

 at være almindelig aktionær til at være omfattet af hovedaktionærreglen.
Den  

 skattepligtige skal i så fald have 9 pct.-fradrag af anskaffelsessummen for  

 de aktier, han ejer, da han bliver hovedaktionær, samt af anskaffelsessummen  

 for de aktier, han senere erhverver.
 9 pct.-fradraget tilkommer også skattepligtige selskaber m.v. og beregnes  

 efter samme regler, som gælder for personer, dvs. at fradraget også kan  

 opgøres af kursværdien pr. 1. januar 1981 af aktiebeholdningen pr. 1. juli  

 1981.
 Også for selskaber m.v. gives der kun fradrag, hvis afståelsen har fundet  

 sted efter udløbet af indkomståret 1981, dvs. efter udløbet af det  

 indkomstår, der ligger til grund for skatteansættelsen af selskabet for  

 skatteåret 1982/83.
I de tilfælde, hvor fortjenesten indgår i den særlige indkomst, dvs. hvor  

 afståelsen finder sted efter, at der er forløbet 3 år fra erhvervelsen, gives  

 der eventuelt et supplerende bundfradrag - 125.000 kr.-fradraget - (§ 7, stk.  

 1, 2. pkt., jfr. stk. 4 - 6). Endvidere gives der i sådanne tilfælde som  

 hidtil et fradrag i den samlede nettofortjeneste på 5 pct. dog højst 4.000  

 kr. (§ 7, stk. 7), ligesom der for personer fortsat ydes et generelt fradrag  

 på 6.000 kr. i den samlede særlige indkomst.
Om disse fradrag samt om  

 reglerne i øvrigt henvises til ovennævnte cirkulære fra skattedepartementet  

 af 26. september 1981 om lov om beskatning af fortjeneste ved afståelse af  

 aktier m.v.
