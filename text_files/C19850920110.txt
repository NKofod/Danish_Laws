(Til samtlige kommunalbestyrelser og  

 Civilforsvarskommissionen for Storkøbenhavn) Efter civilforsvarslovens § 17 påhviler det kommunalbestyrelsen at  

 udarbejde en plan for kommunens civilforsvars organisation og omfang: en  

 CIVILFORSVARSPLAN og en BEREDSKABSPLAN med oplysning om omfanget af kommunens  

 civilforsvar og om de foranstaltninger, der skal iværksættes for at udbygge  

 og organisere kommunens civilforsvar i overensstemmelse med  

 civilforsvarsplanen, hvis der træffes bestemmelse om forhøjelse af  

 beredskabet.
 Nærmere regler herom er fastsat i indenrigsministeriets bekendtgørelse nr.  

 395 af 8. juli 1982 om planer for det kommunale civilforsvar.
Planarbejdet har både centralt og lokalt skabt en værdifuld debat om  

 civilforsvarets status og en klarere opfattelse af, hvad civilforsvaret kan  

 og ikke kan.
Det har tilvejebragt en oversigt over  

 civilforsvarsforanstaltningerne i hver enkelt kommune og i landet som helhed  

 og højnet det faglige niveau i civilforsvarsarbejdet.
Selvom det faglige grundlag for udarbejdelsen af civilforsvarsplaner har  

 været kendt i flere år, og uanset at alle kommuner også før  

 civilforsvarsloven af 27. maj 1981 skulle foretage en  

 civilforsvarsplanlægning af et vist omfang, er det civilforsvarsstyrelsens  

 indtryk, at en del kommuner har stået ret uforberedte i planarbejdet.
Dette  

 kan bl.a. skyldes, at de pågældende kommuners ledende civilforsvarspersonale  

 ikke var i besiddelse af den fornødne, ajourførte uddannelse.
Ved indgåelsen af det politiske forlig om civilforsvaret i juni 1984 er  

 der udtrykt ønske om en opprioritering af kommunernes civilforsvar gennem  

 forbedring af effekten af væsentlige dele af kommunernes beredskab.
Et  

 politisk udvalg skal følge udviklingen, og indenrigsministeren skal inden  

 aftaleperiodens udløb udarbejde et planlægningsgrundlag for arbejdets  

 videreførelse.
 Det er civilforsvarsstyrelsens opfattelse, at de foreliggende  

 civilforsvarsplaner danner et vigtigt beslutningsgrundlag for politikerne i  

 kommunalbestyrelserne og en væsentlig baggrund for regeringens og  

 folketingets orientering om civilforsvarets udbygning på landsplan.
 CIVILFORSVARSPLANEN skulle i henhold til indenrigsministeriets nævnte  

 bekendtgørelse om planer for det kommunale civilforsvar første gang indsendes  

 til civilforsvarsstyrelsen til godkendelse den 1. januar 1984. Af forskellige  

 grunde havde styrelsen kun modtaget relativt få planer pr. 1. januar 1984,  

 medens godt 80 % af planerne var modtaget pr. 1. januar 1985.
Da indholdet i de nu modtagne planer må anses for repræsentativt for  

 udformningen af Civilforsvarsplaner i kommunerne, har styrelsen herefter det  

 nødvendige grundlag for at give en tilbagemelding til kommunalbestyrelserne  

 vedrørende civilforsvarsplaner.
Civilforsvarsstyrelsen er den første til at  

 beklage, at dette ikke har kunnet ske tidligere, navnlig overfor de kommuner  

 som på et tidligt tidspunkt har indsendt deret planer.
 Godkendelsesproceduren har været tilrettelagt således, at planerne,  

 efterhånden som de er modtaget i styrelsen, er udsendt til de pågældende  

 CF-regioner til en mere teknisk betonet gennemgang inden behandlingen i  

 civilforsvarsstyrelsen.
 Styrelsen har fundet det hensigtsmæssigt, bl.a. af hensyn til den videre  

 planlægning i kommunerne at gøre kommunalbestyrelserne bekendte med  

 styrelsens syn på en række generelle spørgsmål vedrørende  

 civilforsvarsplanerne.
 Om kort tid vil hver enkelt kommunalbestyrelse derefter modtage styrelsens  

 tilbagemelding på den indsendte civilforsvarsplan med de individuelle  

 bemærkninger, planen måtte give anledning til.
Civilforsvarsplanen kan betegnes som en »facitliste« vedrørende  

 det kommunale, mere omfattende grundmateriale.
Den indeholder således kun i  

 et begrænset omfang oplysninger om forudsætninger og detaljer, som ville være  

 nødvendige at kende, hvis en mere omfattende bedømmelse af planlægningen  

 skulle finde sted.
Formålet med plankravet må i forbindelse med den første  

 udgave af kommunens plan anses for opfyldt, uanset om planen lider af visse  

 mindre væsentlige mangler.
En række forbedringer må dog imødeses i 1988, når  

 den reviderede plan skal indsendes.
 Dimensioneringen af det kommunale civilforsvar er et kommunalt ansvar.
I godkendelsesvarene forventer styrelsen således i alle tilfælde at kunne  

 meddele en godkendelse af planerne i henhold til civilforsvarslovens § 17,  

 stk. 1, idet man alene for så vidt angår væsentlige formelle eller  

 indholdsmæssige mangler vil tilkendegive styrelsens forbehold.
En godkendelse  

 uden forbehold må ikke tages som udtryk for, at staten dermed har påtaget sig  

 at levere den ankelte kommune statsligt materiel m.v. i overensstemmelse med  

 de enkelte dele af planen.
Godkendelsen omfatter ikke planens afsnit 5 om  

 kommunens civilforsvarsmæssige målsætning og tidsplan.
På den anden side har  

 civilforsvarsstyrelsen i visse tilfælde fundet det rimeligt at påpege, at  

 dimensioneringen af visse tjenestegrene i enkelttilfælde umiddelbart kan  

 forekomme meget høj eller lav.
En mere statistisk bearbejdning af planindholdet er sideløbende iværksat i  

 civilforsvarsstyrelsen.
På dette grundlag vil bl.a. kunne bedømmes, hvorledes  

 de kommunale oplysninger i civilforsvarsplanerne harmonerer med oplysningerne  

 i Cf-redegørelse 82.
 For så vidt angår den generelle vurdering af de modtagen  

 civilforsvarsplaner skal man meddele:
 1. PLANINDHOLD M.V.
 Civilforsvarsplanen skal på grundlag af en civilforsvarsfaglig analyse af  

 kommunens struktur redegøre for, hvordan civilforsvaret vil blive  

 dimensioneret og organiseret under krig og andre ekstraordinære forhold.  

 Planen skal tillige indeholde oplysning om bedriftsværn, boligværn og  

 beskyttelsesrum.
 Civilforsvarsplanen giver således en oversigt over dimensioneringen og  

 organiseringen af kommunens FULDT UDBYGGEDE CIVILFORSVAR (det civilforsvar,  

 der skønnes nødvendigt for at løse de opgaver, der er pålagt kommunen i  

 henhold til civilforsvarsloven).
 Civilforsvarsplanerne indeholder ingen organisatoriske nydannelser.  

 Såfremt to eller flere kommunalbestyrelser har samordnet deres kommuners  

 civilforsvar, udarbejder civilforsvarskommissionen fælles planer for de  

 pågældende kommuner.
 Planen skal, inden den vedtages i kommunalbestyrelsen, forelægges  

 vedkommende politi- og sygehusberedskabsmyndighed, hvis udtalelser vedlægges  

 planen, når den indsendes til godkendelse.
 Den som vejledende retningslinie herfra udsendte standardcivilforsvarsplan  

 er alene en rammeplan for udarbejdelse af civilforsvarsplaner efter ensartede  

 principper i de enkelte kommuner.
 2. DE FORMELLE KRAV.
Kun i enkelte tilfælde har civilforsvarsstyrelsen måttet rette henvendelse  

 til kommunalbestyrelser med henblik på afhjælpning af formelle mangler.
Det  

 har drejet sig om forglemmelser vedrørende indsendelse af dokumentation for  

 planens godkendelse i kommunalbestyrelsen og medsendelse af udtalelser fra  

 politimyndigheden og/eller sygehusberedskabsmyndigheden.
I visse tilfælde har  

 den sidstnævnte udtalelse været givet af det lokale amtssygehus og ikke den  

 amtskommunale sygehusberedskabsmyndighed.
Dette er ikke tilstrækkeligt, da  

 forelæggelserne sker til orientering og koordination mellem de kompetente  

 myndigheder på kommunalt og amtskommunalt plan og hos politiet.
I få tilfælde  

 synes de nævnte udtalelser først indhentet efter kommunalbestyrelsens  

 endelige godkendelse.
Dette er i strid med § 2 i indenrigsministeriets  

 bekdndtgørelse nr. 395 af 8. juli 1982 om planer for det kommunale  

 civilforsvar.
3. PLANERNES INDHOLD, GENERELT Det modtagne planmateriale opfylder i al væsentlighed  

 civilforsvarsstyrelsens intentioner og forventninger vedrørende de kommunale  

 civilforsvarsplaners første udgave efter de nye retningslinier.
Planerne er  

 på nær et par tilfælde udarbejdet efter styrelsens vejledende retningslinier,  

 der skal sikre en sammenhængende, systematisk enhed på en kortfattet og  

 overskuelig måde, der også er egnet til en sammenfattende vurdering af det  

 samlede planmateriale.
Efter den nævnte planbekendtgørelse af 8. juli 1982 skal  

 civilforsvarsplanen udarbejdes på grundlag af en »civilforsvarsfaglig  

 analyse af kommunens struktur«.
Planlægningen må baseres på  

 retningsliniernes bestemmelser om byanalyse, hvilket er fremhævet i de  

 enkelte tjenestegrenes retningslinier.
Retningslinierne indeholder ofte - til  

 hjælp for kommunens bedømmelse af talmæssige størrelsesordener - eksempler på  

 grundlag af en række nævnte standardforudsætninger.
De fleste kommuner synes  

 - formodentlig i mangel af en sammenhængende analyse, tidnød og/eller  

 manglende indsigt i planlægningsmetoden - at have dimensioneret deres  

 civilforsvar på grundlag af disse »procent- og promilleangivelser«  

 i retningslinierne. (Der synes dog i et vist omfang at være taget hensyn til  

 visse individuelle lokale forhold, herunder bebygelsens art, befolkningens  

 fordeling, topografi, kommunens beliggenhed og evt. udsathedsgrad m.v.).  

 Denne fremgangsmåde sikrer ikke den nødvendige, samlede taktiske planlægning  

 og behovsopgørelse efter den enkelte kommunes selvstændige skøn.  

 Civilforsvarsstyrelsen lægger vægt på, at kommuner, der alene har anvendt  

 »procent- og promillemetoden«, baserer den nævnte civilforsvarsplan  

 på den fornødne civilforsvarsmæssige analyse.
 I denne forbindelse bemærkes, at der på Civilforsvarets Højskole i  

 Snekkersten og på Civilforsvarets tekniske Skole i Tinglev gennemføres  

 særlige kurser i planlægning.
 Efter civilforsvarslovens § 18, stk. 1 skal alle kommuners civilforsvar  

 bestå af en hjælpetjeneste, der kan modtage, indkvartere og forpleje  

 evakuerede.
 Efter lovens § 18, stk. 2 har hjælpetjenesten i kommuner med bymæssig  

 beliggende områder herudover til opgave at afbøde følger af krigshandlinger  

 af begrænset omfang og yde øjeblikkelig indsats ved mere omfattende skader.  

 Hvis det lokale civilforsvar i en kommune ikke er tilstrækkeligt på grund af  

 krigsskadernes karakter og omfang, kan der rekvireres bistand fra  

 civilforsvarskorpset og fra andre lokale civilforsvar, jfr.  

 indenrigsministeriets bekendtgørelse nr. 220 af 21. august 1982 om  

 civilforsvarets organisation og indsats under krig og andre ekstraordinære  

 forhold.
Dimensioneringen af det kommunale civilforsvar skal foretages med dette  

 som udgangspunkt.
Herudover må kommunerne anvende det generelle  

 trusselsbillede, der bl.a. er beskrevet i CF-redegørelse 82, og må ud fra  

 kendskabet til de stedlige forhold vurdere mulighederne for en række  

 skadesituationer.
Der må herudover tages hensyn til bl.a. indbyggertallet,  

 bebyggelsernes tæthed, kommunens beliggenhed, »udsathedsgraden« og  

 særlig risiko.
Indbyggertallet er i de forskellige retningslinier fremhævet som et  

 væsentligt moment ved dimensioneringen.
Som tidligere nævnt bør dette tal  

 imidlertid ikke lægges ukritisk til grund, men undergives et konkret skøn  

 over tallets betydning inden for de enkelte tjenestegrene.
F.eks. vil det  

 ikke efter de gældende regler være rimeligt fuldtud at opdimensionere en  

 kommunens brandtjeneste på grundlag af en stigning i antallet af indbyggere i  

 bymæssig bebyggelse, hvis stigningen skyldes beboere i mindre brandfarlige  

 parcelhuskvarterer m.v., og hvis der er foretaget bygningsmæssige ændringer i  

 den hidtidige bykerne, som nedsætter brandrisikoen og muligheden for  

 udbredelse af brande.
 På baggrund af den foretagne dimensionering i et antal af de modtagne  

 planer, finder styrelsen endvidere anledning til at fremhæve enkelte  

 generelle forhold:
- Civilforsvarsmæssig samordning af to eller flere kommuner medfører ikke  

 ændringer i de pågældende kommuners status efter civilforsvarslovens § 18  

 eller af dimensioneringsreglerne.
Der må ved dimensioneringen foretages en  

 konkret vurdering af de civilforsvarsnæssige behov i de samordnede kommuner  

 på grundlag af en samlet analyse af forholdene.
 - Ved dimensioneringen på de forskellige områder må der sikres en  

 indbyrdes overensstemmelse, f.eks. mellem materiel og  

 personeldimensioneringen og mellem størrelserne af tjenestegrene, der skal  

 samarbejde.
- Ved dimensioneringen af det samlede kommunale civilforsvar må der tages  

 stilling til, hvilke kommunale ressourcer, der fra andre kommunale  

 forvaltningsgrene m.v. kan nyttiggøres i civilforsvaret.
Her tænkes særlig på  

 fredstidsbrandvæsen, personel og materiel til tjenestegrenene (f.eks.  

 rydnings-, teknisk-, indkvarterings- og forplejningstjeneste) samt kommunale  

 køretøjer og maskiner m.v.
 - Uddannelsesmateriel bør som hovedregel medregnes ved opgørelsen af  

 beholdningen af materiel.
- I den konkrete, talmæssige dimensionering af tjenestegrenene indregnes  

 ikke bedrift- og boligværn, fjernhjælp eller mellemkommunal bistand.
Disse  

 ressourcer kan indgå ved bedømmelsen af de samlede civilforsvarsressourcer i  

 kommunen.
4. PLANERNES INDHOLD, KONKRET På grundlag af det modtagne planmateriale synes der at være behov for at  

 fremsætte følgende generelle bemærkninger til de enkelte afnit:
AFSNIT 1.1. MATERIELDIMENSIONERING - Brandtjeneste: Dimensionering adskiller sig i en del af de modtagne  

 planer noget fra de normalt anvendte gennemsnitstal på dette område.
Hertil  

 kommer, at der ikke altid er taget hensyn til størrelsen af det fredsmæssige  

 brandberedskab og til godkendte reservevandforsyningsplaner.
Dette vil i  

 visse tilfælde blive nævnt i forbindelse med godkendelsen af de enkelte  

 planer.
Civilforsvarsstyrelsen tager GENERELT FORBEHOLD over for brandtjenestens og reservevandforsyningstjenestens dimensionering.
Civilforsvarsstyrelsen vil iøvrigt tage retningslinierne for dimensioneringen op til fornyet overvejelse.
 - Redningstjeneste og rydningstjeneste: Civilforsvarsplanerne er i en del  

 tilfælde ikke i overensstemmelse med de i retningslinierne nævnte,  

 principielle regler om, hvor vidt staten eller kommunerne tilvejebringer det  

 fornødne materiel m.v.
 - Ambulancetjeneste: Der skal alene medregnes de ambulancer, som indgår i  

 de kommunale kommandodelinger.
 - AC-tjeneste: Til brug ved udarbejdelsen af den næste civilforsvarsplan  

 vil der foreligge materiale vedrørende AC-organisation, herunder alle  

 uddannelsesplaner.
- Indkvarterings- og forplejningstjeneste: I mange af  

 civilforsvarsplanerne forekommer opgørelsen af prsonelbehovet i  

 indkvarterings- og forplejningstjenesten overdimensioneret.
De udpegede  

 lokaliteter til anvendelse som mulige hjælpestationer vil næppe alle blive  

 taget i brug i en konkret evakueringssituation.
Der er i civilforsvaret på  

 regionsbasis etableret en puljeordning vedrørende materiel til  

 indkvarterings- og forplejningstjenesten.
Ordningen indebærer, at materiel  

 til § 18, stk. 1-kommunerne ikke udleveres til de enkelte kommuner, men  

 opbevares regionalt med henblik på udlevering til de kommuner, der har et  

 konkret behov for materiel.
Hvis der skal gennemføres en fordeling af  

 materiellet med henblik på lokal opbevaring i § 18, stk. 1-kommunerne, vil  

 den mobile ordnings fordele ikke kunne opretholdes.
At materiellet således  

 ikke er udleveret til lokal opbevaring i § 18, stk. 1-kommunerne kan ikke  

 anføres som en »mangel« i statsrubrikken.
Dette forekommer i mange  

 tilfælde.
Det tilføjes, at civilforsvarsstyrelsen for tiden overvejer at  

 udlevere indkvarteringsgruppepakninger til § 18, stk. 1-kommuner i et vist  

 omfang.
Adskillige civilforsvarsplaner udviser intet vedrørende planlægning  

 om anvendelse af storkøkkener til forplejningsformål, ligesom en del planer  

 ikke omhandler fremskaffelse af distributionsmidler til fordeling af  

 forplejningen fra tilberedningsstedet (storkøkkenet) til udleveringssteder og  

 til brug ved selve udleveringen.
Kommunen bør indkøbe supplerende materiel  

 m.v. afpasset efter de lokale behov og ønsker.
Nogle kommuner har da også i  

 deres plan optaget kommunalt indkøb af tæpper, madrasser, engangsservice og  

 termospande m.v. som effekter, der dels skal anvendes civilsvarsmæssigt i  

 krigstid, dels kan anvendes i det fredsmæssige katastrofeberedskab, f.eks.  

 ved nødindkvartering i en snekatastrofesituation.
 - Faglig tjenste: Alle kommuner bør planlægge for en fagling tjeneste.  

 Supplerende retningslinier for faglig tjeneste er under udarbejdelse i en  

 arbejdsgruppe under civilforsvarsstyrelsen.
AFSNIT 1.2. PERSONELDIMENSIONERING Generelt er der i planerne en god balance mellem personeldimensioneringerne og planens øvrige dimensioneringer, bl.a.
vedrørende materiel.
Det kan konstateres, at der i vidt omfang ikke er det nødvendige personel til rådighed, herunder i lederfunktionerne.
Civilforsvarsstyrelsen vil i nær fremtid udsende en cirkulærskrivelse til kommunalbestyrelserne om opfølgning på prsonelområdet af civilforsvarsforliget af juni 1984. Heri vil blive redegjort for den aktivitetsudvidelse, forliget muliggør på uddannelsesområdet, særlig for så vidt angår det ledende personel.
Dettes tilstedeværelse og uddannelse er afgørende for, om civilforsvaret kan fungere effektivt med de ressourcer, der iøvrigt er til stede.
Det bemærkes, at personeldimensioneringstallene i planerne ofte ligger over de tal, kommunerne hidtil har oplyst, for § 18, stk.
2-kommunernes vedkommende bl.a. i de hvert år pr. 1. oktober indsendte personeloversigter.
Civilforsvarsstyrelsen har fastsat, at der under hensyn til de aktuelle muligheder alene skal regnes med opstilling af et vagthold med tillæg af 15 % til dækning af personel med forfald i en mobiliseringssituation.
Forskellen fremkommer ofte ved, at kommunerne også indregner en afløsningsstyrke for vagtholdet.
AFSNIT 1.3. KØRETØJSDIMENSIONERING Civilforsvarsstyrelsen overvejer at foretage en ændret opdeling i skemaet i civilforsvarsplanen, således at dette viser køretøjernes funktion og størrelse samt hvilke køretøjer, der er til rådighed, og hvilke, der skal udskrives.
 AFSNIT 2 OG 3. ORGANISATION OG EGENBESKYTTELSEN:
 Ingen generelle bemærkninger.
 AFSNIT 4. BESKYTTELSESRUM:
Et stort antal af de modtagne civilforsvarsplaner er ikke udarbejdet i overensstemmelse med retningslinierne i civilforsvarsstyrelsens cirkulærskrivelse af 13. december 1983 med vejledning om beskyttelsesrum, herunder om dækningsprocenter for de enkelte typer af beskyttelsesrum.
I statusskemaet skal beskyttelsesrummene være udspecificeret i de angivne typer, og der skal beregnes en målsætning for det tilstræbte antal pladser i beskyttelsesrum.
Forskellen mellem målsætning og status skal anføres som mangler.
For så vidt angår beregningen af målsætningen, skal særlig bemærkes, at denne skal angives for offentlige beskyttelsesrum ialt og private beskyttelsesrum ialt.
Målsætningen skal derimod ikke beregnes for de forskellige typer af offentlige henholdsvis private beskyttelsesrum.
Målsætningen for antallet af pladser i OFFENTLIGE BESKYTTELSESRUM landet.
I civilforsvarsplanens skema om beskyttelsesrum er det forudsat, at målsætningen for antallet af pladser i PRIVATE BESKYTTELSESRUM i byzonerne beregnes således, at der overalt i landet indenfor en ganglinieafstand af højst 200 m findes mindst en sikringsrumplads til hver person af den største befolkning, der opholder sig i området i løbet af døgnet, enten dag- eller natbefolkningen.
Efter ændringen af lov om bygningsmæssige civilforsvarsforanstaltninger fra 1. januar 1985 skal der være private beskyttelsesrumspladser overalt i landet efter samme regler som ovenfor anført, altså nu ikke mere alene i byzonerne.
 I øvrigt henvises til styrelsens nævnte cirkulærskrivelse af 13.
 december 1983.
 AFSNIT 5. MÅLSÆTNING OG TIDSPLAN:
Indsendelse af dette skema er ikke krævet, men et stort antal af kommunalbestyrelserne har indsendt de ønskede oplysninger.
Det overvejes, bl.a. af hensyn til opfølgningen af det sidste og eventuelle senere CF-forlig, at gøre oplysning om de vigtigste budgettal for den enkelte kommunes beslutninger om udbygning af kommunens civilforsvar til en del af den civilforsvarsplan, der kræves indsendt til civilforsvarsstyrelsen.
Ved CF-forliget har en række partier i folketinget givet det kommunale civilforsvar en væsentlig styrkelse.
Civilforsvarsstyrelsen har i aktuelle priser fået tilført en bevilling på godt 85 mio. kr.
excl. moms til anvendelse inden for det kommunale civilforsvar i årene 1985, 86 og 87. Heraf planlægges 9,5 mio. anvendt til uddannelse, 30,3 mio. på kommandocentraler, 22 mio. til materielindkøb og 21.4 mio. til munderingsanskaffelser medens de resterende 2.2 mio. kr. udlægges som bloktilskud som kompensation for kommunernes nettoudgifter i forbindelse med visse kommuners ændrede statusmæssige indplacering efter civilforsvarslovens § 18.
Forligsmidlerne har givet mulighed for intensivering af personaluddannelserne; fortrinsvis uddannelsen af ledende personel, der er en absolut forudsætning for, at civilforsvaret i givet fald kan fungere med de tilstedeværende ressourcer.
Endvidere indkøbes materiel til brand-, rednings-, forplejnings- og AC-tjenesterne samt uniformer og udrustning til ca. 8.500 personer.
Af forligsmidlerne afholdes først udgifter til etablering af 6 nye § 18, stk.
2-kommuner, herunder omkostningerne ved bygning af kommandocentraler, medens resten af bevillingen vil blive anvendt til dækning af øvrige kommunale behov i prioritetsorden.
Civilforsvarsstyrelsen skal henstille, at de enkelte kommunalbestyrelser træffer de nødvendige beslutninger til opfølgning af civilforsvarsforliget.
Dette gælder generelt den mere langsigtede planlægning - med det nødvendige økonomiske grundlag - til opbygning af det kommunale civilforsvar.
Det vil særligt have afgørende betydning, at der træffes foranstaltninger med henblik på uddannelse af civilforsvarspersonellet, fortrinsvis det ledende personel, men også frivillige og § 13-personel.
Som nævnt vil styrelsen om kort tid udsende en cirkulærskrivelse om de forøgede aktivitetsmuligheder på uddannelsesområdet.
BEREDSKABSPLANEN skal indeholde oplysning om omfanget af kommunens civilforsvar og om de foranstaltninger, der skal iværksættes for at udbygge og organisere kommunens civilforsvar i overensstemmelse med den ovennævnte civilforsvarsplan, hvis der træffes bestemmelse om forhøjelse af beredskabet.
Beredskabsplanen skal endvidere indeholde oplysning om foranstaltninger til iværksættelse af civilforsvarets bistand i katastrofesituationer.
Beredskabsplanen giver således en oversigt over det FAKTISK EKSISTERENDE CIVILFORSVAR i kommunen og om de konkrete foranstaltninger, der i tilfælde af forhøjelse af beredskabet skal iværksættes for at gøre det beredskab, der er til rådighed, klar til indsats, og for at udbygge og organisere kommunens civilforsvar i overensstemmelse med civilforsvarsplanen.
Beredskabsplanen kræves ikke indsendt til godkendelse i civilforsvarsstyrelsen, men ajourføres løbende i kommunen.
Civilforsvarsstyrelsen og CF-regionerne har behov for indsigt i de kommunale CF-beredskabsplaner til brug for den centrale, sideløbende planlægning og for udførelsen af opgaverne i en situation med forhøjet beredskab.
En del kommuner sender allerede deres beredskabsplaner til CF-regionerne efter indbyrdes aftale herom.
Generelt finder man ikke, at der fra centralt hold er behov for at modtage hele det kommunale beredskabsplanmateriale, der kan være ganske omfattende.
Civilforsvarsstyrelsen er derfor ved at udarbejde et skematisk opstillet spørgeskema til kommunerne, hvori alene de helt nødvendig oplysninger anføres.
Skemaet påregnes udsendt til kommunerne i 1985. Civilforsvarsstyrelsen skal henstille, at udarbejdelsen af en beredskabsplan for det kommunale civilforsvar fremmes i de kommuner, der endnu ikke måtte have løst denne opgave.
Beredskabsplanerne er af afgørende betydning for, at det kommunale civilforsvar kan fungere effektivt i en beredskabssituation med det personel og materiel m.v., der er til rådighed.
