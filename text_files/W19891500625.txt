Kvinde der henvender sig på skadestuen efter at have slået hånden,  

 misforstod en vejledning om hvordan hun skulle forholde sig ved fortsatte  

 smerter.
Patientklagenævnet fandt ikke anledning til kritik, men bemærkede at  

 det er væsentligt at vejledning af patienter ikke kan misforstås.
5.1.6. Misforstået vejledning En kvinde søgte skadestue efter at have slået hånden.
Skadestuelægen  

 foretog en (klinisk) undersøgelse af håndleddet og lagde støttebind samt gav  

 angiveligt besked om fornyet henvendelse, hvis smerterne ikke fortog sig på  

 et par dage.
Patienten mente hun fik besked på, at smerter og hævelse først  

 ville fortage sig efter 4 5 uger.
Da smerterne fortsatte, viste en  

 røntgenundersøgelse godt 5 uger senere et brud helet i fejlstilling.  

 Patienten bebrejder skadestuen, at der ikke straks blev taget røntgenbillede.
Sundhedsstyrelsen mente, at kun tilfælde, hvor den kliniske undersøgelse  

 giver mistanke om et brud, skal røntgenundersøges.
Herudover er det  

 tilstrækkeligt at lægen giver besked om fornyet henvendelse, dersom hævelse  

 og smerter ikke har fortaget sig i løbet af et par dage.
Sundhedsstyrelsen  

 fandt iøvrigt, at det i den konkrete situation stod påstand mod påstand for  

 så vidt angik den lægelige vejledning/instruktion til patienten, hvorfor  

 styrelsen ikke kunne foretage en konkret vurdering.
 Patientklagenævnet kunne tilslutte sig dette, men fandt dog anledning til  

 at bemærke, at nævnet anser det for væsentligt, at vejledning af patienter  

 gives med ordvalg, som ikke kan misforstås.
 Se endvidere sagen, der er refereret under 5.3.5.
