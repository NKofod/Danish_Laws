Resumé  



  

 En studerende klagede over begrundelserne for afvisningen af hans klage  

 over en eksamensbedømmelse.
Sagen gav anledning til diskussion om de krav til  

 begrundelser der fremgår af forvaltningslovens § 24 i forbindelse med  

 eksamensklagesager.
 Der kunne efter ombudsmandens opfattelse ikke stilles vidtgående  

 krav til indholdet af det pågældende ankenævns begrundelser, og begrundelsen  

 i  

 den konkrete sag opfyldte minimumskravene i forvaltningslovens § 24.
 Ombudsmanden kritiserede derimod Undervisningsministeriet for  

 ikke at opfylde kravene i forvaltningslovens § 24 i forbindelse med sin  

 stillingtagen til klagen over Ankenævnets begrundelse. (J.nr. 1995-2258-712).
Begrundelse i eksamensklagesager A klagede over at et  

 ankenævns begrundelse for afvisning af hans klage over en eksamensbedømmelse  

 ikke opfyldte kravene i forvaltningslovens § 24.
 Det fremgår af sagen at A i  

 et brev til Det juridiske Fakultet klagede over at hans besvarelse af  

 opgaverne  

 i Obligationsret ved vintereksamen 1994-95 kun var blevet bedømt til  

 karakteren  

 6. A  

 redegjorde  

 nærmere for hvorfor han mente at denne karakter var for lav.
A's klage blev forelagt for  

 bedømmerne der den 20. februar 1995 fastholdt karakteren og redegjorde  

 nærmere  

 for baggrunden herfor.
A modtog kopi af bedømmernes afgørelse med brev af 22.  

 februar 1995 fra fakultetet.
A klagede i brev af 4. marts  

 1995 over afgørelsen.
Han kom med bemærkninger til bedømmernes bemærkninger.
I brev af 5. april 1995  

 meddelte Ankenævnet at det havde besluttet at fastholde karakteren.
I  

 begrundelsen  

 for afgørelsen anførte Ankenævnet:
"Ankenævnet har efter at  

 have gennemgået opgaveteksten, truffet afgørelsen ud fra en samlet bedømmelse  

 af opgavebesvarelsen, klageskrivelserne samt bedømmernes udtalelse af 20.  

 februar  

 1995." Fakultetet sendte afgørelsen  

 til A.
For så vidt angik begrundelsen for afgørelsen, henviste fakultetet til  

 Ankenævnets afgørelse og den af bedømmerne afgivne begrundelse/udtalelse af  

 20. februar 1995.
A klagede herefter til  

 Undervisningsministeriet over at Ankenævnets begrundelse ikke opfyldte  

 kravene  

 i forvaltningslovens § 24. Han henviste bl.a. til at han over for Ankenævnet  

 havde påpeget at visse dele af bedømmernes begrundelse efter hans opfattelse  

 indeholdt fejl.
A mente derfor ikke at en henvisning til bedømmernes  

 begrundelse og en samlet vurdering var en tilstrækkelig begrundelse.
 Fakultetet forelagde klagen  

 for formanden for Ankenævnet der svarede i brev af 27. april 1995. Heri står  

 der bl.a.:
"... ankenævnets  

 afgørelser i sager om klager over karaktergivningen i skriftlige opgaver  

 beror  

 på en samlet vurdering af navnlig opgavebesvarelsen sammenholdt med  

 klagepunkterne og bedømmernes kommentarer hertil.
Der kan i den forbindelse  

 være mange punkter i bedømmernes besvarelser, som af ankenævnets enkelte  

 medlemmer er tillagt forskellig betydning for den samlede bedømmelse, uden at  

 det er muligt at gengive samtlige disse forskellige parametres betydning for  

 de  

 enkelte medlemmers votum og dermed for ankenævnets samlede afgørelse.
Under henvisning til  

 klagerens påberåbelse af bestemmelsen i § 24 i forvaltningsloven om, hvilke  

 elementer en begrundelse af en forvaltningsretlig afgørelse, der beror på et  

 administrativt skøn, skal indeholde, skal jeg meddele, at selve udmålingen af  

 en karakter for en eksamenspræstation efter min opfattelse ikke er en  

 afgørelse, der beror på et administrativt skøn i forvaltningslovens (eller  

 forvaltningsretlig)  

 forstand.
Det følger således ikke af bestemmelsen i § 24 i forvaltningsloven,  

 at ankenævnets begrundelse for ikke at tilsidesætte en bedømmelse skal  

 indeholde en angivelse af, hvilke elementer i en besvarelse af en  

 eksamensopgave sammenholdt med retstilstanden og det eksamenspensum, der er  

 eksamineret i, som danner grundlag for, at ankenævnet ikke har villet  

 forkaste  

 bedømmernes henførelse af den samlede eksamenspræstation til en af de  

 karakterer i den karakterskala, der er fastsat i § 1 i bekendtgørelse nr. 148  

 af 5.4.1971 med senere ændring om karaktergivning ved de højere  

 uddannelsesinstitutioner.
..." I brev af 13. august 1995 kom  

 A med bemærkninger til ankenævnsformandens udtalelse.
 Undervisningsministeriet traf  

 herefter afgørelse den 21. september 1995. Efter en redegørelse for sagen  

 skrev  

 ministeriet:
 "Undervisningsministeriet  

 kan til udtalelsen fra ankenævnets formand tilføje, at ankenævnet ved en  

 afvisning af en klage ikke skal foretage en omvurdering af  

 eksamenspræstationen  

 for derved at komme med nye argumenter, der eventuelt kunne føre til  

 fastholdelse af den givne karakter.
 Ses der ikke at foreligge  

 noget misforhold mellem den foretagne karaktergivning og den begrundelse  

 herfor, som censor og eksaminator allerede har givet, skal klagen afvises.
 Vi kan derfor ikke give Dem  

 medhold i, at ankenævnets kendelse lider af en retlig mangel.
..." A klagede herefter til mig.  

 Jeg indhentede i den anledning udtalelser af 28. november 1995, 18. januar  

 1996  

 og 20. marts 1996 fra henholdsvis universitetet, Ankenævnet og  

 Undervisningsministeriet.
Jeg indhentede endvidere sagens akter.
 Universitetet havde ingen  

 yderligere bemærkninger til sagen.
Ankenævnet havde heller ikke  

 bemærkninger til A's klage, men Ankenævnet tilføjede at det på et møde den 5.  

 september 1995 i anledning af A's og andre klager mere generelt havde drøftet  

 hvorledes Ankenævnets begrundelser i sager af denne karakter kunne udformes.  

 Der var enighed i Ankenævnet om at det "i almindelighed ikke er muligt  

 for  

 nævnet at give en mere detaljeret begrundelse vedrørende  

 karaktergivningen." Undervisningsministeriet  

 anførte i sin udtalelse:
 "...
Efter  

 Undervisningsministeriets opfattelse er bedømmelser af uddannelsessøgende  

 ikke  

 en forvaltningsafgørelse i forvaltningslovens forstand, men derimod udtryk  

 for  

 en faktisk forvaltningsvirksomhed.
Efter ministeriets opfattelse er  

 bedømmelser  

 typeforskellige fra de sædvanlige forvaltningsafgørelser, som  

 forvaltningsloven  

 er udformet med henblik på.
 I forbindelse med  

 behandlingen af eksamensklagesager anvendes forvaltningslovens bestemmelser,  

 når klageinstansen er en offentlig myndighed.
 Undervisningsministeriet  

 skal, for så vidt angår klagerens spørgsmål om begrundelse efter  

 forvaltningslovens  

 § 24, henholde sig til det af ankenævnsformanden i afgørelsen af 27. april  

 1995  

 anførte.
 Ministeriet kan i øvrigt  

 henholde sig til udtalelserne fra Københavns Universitet og  

 ankenævnsformanden  

 af henholdsvis 29. november 1995 og 18. januar 1996.
..." Jeg sendte A kopi af  

 udtalelserne, og han kom med bemærkninger hertil i brev af 17. april  

 1996. A  

 anførte bl.a. at der i hvert  

 fald i forbindelse med klagesagen måtte være tale om skønsudøvelse.
A mente  

 fortsat at Ankenævnet burde have taget stilling til de punkter hvor han i  

 klagen til Ankenævnet havde erklæret sig uenig med bedømmerne.
Efter en nærmere gennemgang  

 af sagen bad jeg i brev af 6. august 1996 Ankenævnet og  

 Undervisningsministeriet  

 om supplerende udtalelser.
Jeg sendte med brev af samme dato A en kopi af den  

 supplerende høring.
 I brevet citerede jeg  

 afsnittet i ankenævnsformandens brev af 27. april 1995 om begrundelse og  

 skrev  

 herefter bl.a.:
 "... ankenævnsformandens  

 udtalelse af 27. april 1995 kan efter min opfattelse forstås på to måder.
Ankenævnet kan for det første  

 være af den opfattelse at udmåling af en karakter for en eksamenspræstation  

 ikke er en afgørelse i forvaltningslovens forstand, og at nævnets afgørelse  

 efter § 11 i bekendtgørelse om behandling af eksamensklager ved de højere  

 uddannelsesinstitutioner (bek. nr. 93 af 15. februar 1990) derfor vedrører  

 faktisk forvaltningsvirksomhed.
Nævnets opfattelse kan herefter være at  

 nævnet  

 efter forvaltningslovens § 24 ikke er forpligtet til nærmere at angive hvilke  

 elementer der har dannet grundlag for Ankenævnets afgørelse, således at  

 nævnet  

 alene skal meddele om den faktiske forvaltningsvirksomhed er udført korrekt  

 eller ej.
 For det andet kan Ankenævnet  

 forstås således at en udmåling af en karakter for en eksamenspræstation efter  

 nævnets opfattelse  

  

 er  

  

 en afgørelse i  

 forvaltningslovens forstand, men at afgørelsen ikke beror på et  

 administrativt skøn, og at forvaltningslovens § 24 af denne årsag ikke  

 forpligter nævnet som anført ovenfor.
Jeg beder om at  

 Undervisningsministeriet og Ankenævnet med udgangspunkt i de to opstillede  

 fortolkningsmåder uddyber det af ministeriet og nævnet anførte vedrørende  

 arten af den virksomhed der består i udmåling af en karakter for en  

 eksamenspræstation.  

 Jeg beder endvidere om at ministeriet og nævnet redegør for deres opfattelse  

 af dette spørgsmåls betydning for kravene til Ankenævnets begrundelse." Jeg modtog herefter  

 udtalelser af 7. oktober og 1. november 1996 fra henholdsvis Ankenævnet og  

 Undervisningsministeriet.
 Ankenævnet anførte i sin  

 udtalelse:
 "...
 Ankenævnets  

 realitetsbeslutninger i sager om klager over bedømmeres karakterfastsættelse  

 er  

 efter Ankenævnets opfattelse afgørelser i forvaltningslovens forstand.  

 Afgørelserne skal derfor bl.a. ledsages af en begrundelse, der opfylder  

 kravene  

 i forvaltningslovens § 24.
I sager om klager, der  

 navnlig begrundes med, at bedømmerne har vurderet en række elementer i en  

 opgavebesvarelse forkert, således at den samlede besvarelse er blevet henført  

 til en for lav karakter, skal Ankenævnet foretage en vurdering af, om den  

 pågældende karakter, som bedømmerne har givet, må anses for forkert.  

 Afgørelsen af dette spørgsmål sker efter Ankenævnets opfattelse ikke ud fra  

 et  

 skøn i forvaltningslovens forstand, men ud fra nævnsmedlemmernes bedømmelse  

 af,  

 om de kriterier for karaktergivning, der er fastsat i bekendtgørelse nr. 513  

 af  

 22. juni 1995 om karakterskala og anden bedømmelse, må antages at være  

 anvendt  

 forkert.
Afgørelsen bygger på at nævnsmedlemmerne foretager en sagkyndig  

 helhedsvurdering  

 af opgavebesvarelsen - på samme måde som bedømmerne - og sammenholder denne  

 bedømmelse med de klagepunkter, som klageren har anført.
Ankenævnet mener  

 ikke,  

 at en sådan sagkyndig vurdering af en karakterafgørelses rigtighed er eller  

 bør sidestilles med afgørelser, der beror på et administrativt skøn, og som  

 derfor efter forvaltningslovens § 24 skal angive de hovedhensyn, der har  

 været  

 bestemmende for skønsudøvelsen med den følge, at nævnet skulle angive de  

 elementer i opgavebesvarelsen og udtalelserne, der har ført til, at nævnet  

 ikke  

 finder grundlag for at forkaste den karakter, som de sagkyndige bedømmere har  

 vurderet opgaven til.
Ankenævnet finder det  

 endvidere i almindelighed ikke praktisk muligt i sager om fastsættelse af  

 karakter for en hel eksamenspræstation, der består af mange delelementer, at  

 angive, hvilke elementer der har ført til, at nævnet som sådant har fundet,  

 at  

 bedømmernes karakter ikke kunne forkastes.
Det skyldes, at nævnets medlemmer  

 hver for sig må foretage en helhedsvurdering af opgavebesvarelsen ud fra de  

 faglige krav, der må antages at gælde for faget, og de kriterier, der er  

 anført  

 i den nævnte karakterbekendtgørelse med hensyn til bl.a viden, færdigheder,  

 brug af begreber og metoder og fremstillingsevne.
Der er på denne baggrund  

 ofte mange punkter i begrundelsen for en klage og bedømmernes udtalelse  

 herom,  

 som af nævnets fire medlemmer tillægges en lidt forskellig betydning for den  

 samlede bedømmelse, og nævnets beslutning om at afvise en anke er derfor  

 heller  

 ikke nødvendigvis udtryk for, at dets medlemmer fuldt ud tiltræder den  

 vurdering og vægtning af eksamenspræstationens forskellige elementer, som  

 indeholdes i bedømmernes udtalelse.
Hertil kommer, at der i den samlede  

 bedømmelse også indgår opgavebesvarelsens øvrige niveau.
Det er derfor  

 normalt  

 ikke muligt i denne type af klagesager at sammenfatte, hvilke elementer og  

 med  

 hvilken indbyrdes vægt de har været bestemmende for det samlede nævns  

 resultat.
I en del sager begrundes  

 kravet om karakterforhøjelse eller reeksamination udelukkende eller  

 væsentligt  

 med fejl eller mangler vedrørende eksamensgrundlaget - typisk at opgaven  

 eller  

 spørgsmål under eksaminationen er stillet i stof, der ikke er eksamenspensum  

 -  

 eller vedrørende eksamensforløbet - typisk eksaminators adfærd.
Finder  

 Ankenævnet, at det ikke er godtgjort, at der foreligger en mangel, eller at  

 manglen ud fra en samlet vurdering ikke bør medføre reeksamination,  

 tilstræber  

 Ankenævnet i begrundelsen i sådanne sager særskilt at angive, at nævnet ikke  

 har fundet, at den påberåbte mangel kan føre til, at der sker en forhøjelse  

 eller tilbydes reeksamination.
Det samme gælder i tilfælde, hvor klagen helt  

 eller i væsentlig grad begrundes med, at klageren ikke mener at have begået  

 fejl, som bedømmerne henviser til i deres udtalelse.
Det gælder dog normalt  

 ikke i tilfælde, hvor det af bedømmernes besvarelse af klagen fremgår, at de  

 påståede mangler vedrørende bedømmelsen eller eksamensgrundlaget, der klages  

 over, ingen selvstændig betydning har haft på deres karakterfastsættelse.
Særligt med hensyn til  

 spørgsmålet om, hvilken art virksomhed karakterfastsættelse kan antages at  

 være, kan det oplyses, at karakterfastsættelse som sådan efter nævnets  

 opfattelse ikke er en afgørelse i forvaltningslovens forstand.
Den  

 bedømmelse,  

 der foretages af bedømmerne, har karakter af en sagkyndig bedømmelse, der  

 tager  

 udgangspunkt i de faglige krav, der er opstillet eller må antages at gælde  

 for  

 uddannelsen, jf. § 2 i den nævnte karakterbekendtgørelse.
Karakteren  

 fremkommer ved, at bedømmerne henfører nogle faktiske forhold - eksaminandens  

 viden, brug af metode, fremstillingsevne o.s.v. - således som bedømmerne ud  

 fra  

 deres særlige sagkundskab opfatter dem, til den målestok, der er fastlagt i  

 karakterskalaen i den nævnte bekendtgørelse. ...
 Bedømmernes fastsættelse og  

 meddelelse af en eksamenskarakter er således efter nævnets opfattelse faktisk  

 forvaltningsvirksomhed i form af en sagkyndig udtalelse, der ikke fastsætter,  

 hvad der er eller skal være ret i det foreliggende tilfælde, og som ikke i  

 sig  

 selv udløser retsvirkninger for eksaminanden.
..." Undervisningsministeriet  

 henholdt sig til Ankenævnets udtalelse.
Ministeriet henviste også til  

 undervisningsministerens  

 svar af 19. august 1996 med redegørelse til Folketingets Retsudvalg (jf.  

 herom  

 nedenfor).
Ombudsmandens udtalelse "1. Undervisningsministeriet har fastsat nærmere regler om behandling af  

 eksamenklager.
Da bedømmerne og Ankenævnet traf afgørelser i Deres sag,  

 gjaldt bek. nr. 81 af 1. februar 1995 om behandling af eksamensklager ved de  

 videregående uddannelsesinstitutioner under Undervisningsministeriet.  

 Reglerne findes nu i bek. nr. 701 af 21. august 1995 om eksamen ved visse  

 videregående uddannelser under Undervisningsministeriet.
 En eksamensklage kan vedrøre eksaminationsgrundlaget, eksaminationsforløbet  

 og/eller bedømmelsen (§ 1 i den dagældende bekendtgørelse og § 29 i den  

 nugældende bekendtgørelse). Klagen forelægges for de oprindelige bedømmere  

 der kan foretage en ny bedømmelse, tilbyde reeksamination eller afvise klagen  

 (hhv. § 4, stk. 1, og § 32, stk. 1). Bedømmernes afgørelse kan indbringes for  

 et ankenævn (hhv. § 7 og § 36). Ankenævnet kan forhøje karakteren, beslutte  

 ny bedømmelse ved nye bedømmere, give tilbud om reeksamination ved nye  

 bedømmere eller afvise anken (hhv. § 11 og 40). Ankenævnets (og bedømmernes)  

 afgørelse kan for så vidt angår retlige spørgsmål, indbringes for  

 Undervisningsministeriet via institutionen (hhv. § 17 og §§ 46 og 48).
 2. En skriftlig  

  

 afgørelse  

  

 der ikke giver parten fuldt ud medhold, skal ledsages af en begrundelse  

 (forvaltningslovens § 22).
 2.1. Ankenævnet og Undervisningsministeriet har anført at karaktergivning  

 ikke er afgørelser i forvaltningslovens forstand (og dermed ikke skal  

 begrundes, jf. forvaltningslovens § 22).
Dette spørgsmål har jeg tidligere haft lejlighed til at tage stilling til,  

 jf. min udtalelse i Folketingets Ombudsmands beretning for året 1993, s.  

 315ff.
Jeg udtalte at det ikke uden videre kan fastslås at beslutninger om  

 karaktergivning er afgørelser i forvaltningslovens forstand.
Jeg henledte  

 Folketingets Retsudvalgs og undervisningsministerens opmærksomhed på  

 spørgsmålet om hvorvidt karakterfastsættelse bør betragtes som en afgørelse i  

 forvaltningslovens forstand, med henblik på at det kunne tages under  

 overvejelse om der burde ske en udtrykkelig afklaring heraf i lovgivningen.  

 Undervisningsministeriet har i den anledning udarbejdet  

 en redegørelse til Folketingets Retsudvalg.
Jeg har modtaget en kopi af  

 redegørelsen og ministeriets følgebrev af 19. august 1996 til retsudvalget.
I  

 redegørelsen har ministeriet anført at forvaltningslovens bestemmelser om  

 sædvanlige afgørelsessager ikke bør gælde for bedømmelser af de  

 uddannelsessøgendes præstationer, og der er i redegørelsen givet en nærmere  

 begrundelse for dette standpunkt.
Ankenævnets og  

 Undervisningsministeriets opfattelse hvorefter karaktergivning ikke kan anses  

 for afgørelser i forvaltningslovens forstand, kan på denne baggrund ikke give  

 mig anledning til bemærkninger.
Forvaltningslovens regler, herunder reglerne  

 om begrundelse, finder derfor ikke anvendelse ved karaktergivning.
2.2. Som anført af Ankenævnet  

 i den supplerende udtalelse og som det også fremgår af sagen i beretningen  

 for  

 1993, s. 315ff, er afgørelser der træffes i en  

  

 klagesag  

  

 , vedrørende eksamen afgørelser i forvaltningslovens  

 forstand.
De ovenfor nævnte regler om behandling af eksamensklager bruger da  

 også betegnelsen 'afgørelse', jf. bl.a. §§ 7 og 13 i den dagældende  

 bekendtgørelse og §§ 34, 41 og 46 i den nugældende bekendtgørelse.  

 Bedømmernes og Ankenævnets afgørelser i anledning af klager vedrørende  

 eksamen  

 skal derfor begrundes, jf. forvaltningslovens § 22.
 3. Kravene til indholdet af  

 en begrundelse findes i forvaltningslovens § 24 der har følgende indhold:
'En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3....' Som et overordnet krav gælder  

 at begrundelsen skal fremtræde som en forklaring på hvorfor afgørelsen har  

 fået  

 det pågældende indhold (Folketingstidende 1985-86, tillæg A, sp. 163, og  

 Justitsministeriets vejledning om forvaltningsloven, pkt. 132).
Der kan herudover ikke siges  

 noget præcist om hvor udførlig en begrundelse skal være.
Det afhænger af en  

 konkret vurdering bl.a. af afgørelsens art og karakter samt partens egen  

 udførlighed i forbindelse med sagen (jf.
Hans Gammeltoft-Hansen mfl.,  

 Forvaltningsret (1994), s. 371-372).
Ankenævnets afgørelse er en  

 standardbegrundelse.
Der er intet til hinder for anvendelse af  

 standardbegrundelser,  

 men kravene i forvaltningslovens § 24 gælder også for indholdet af sådanne  

 begrundelser  

 (jf.
Forvaltningsret (1994), s. 374).
 3.1. Retsgrundlaget for bedømmernes og  

 Ankenævnets afgørelser er angivet i fakultetets følgebreve til Dem ved  

 fremsendelse  

 af disse afgørelser. (For så vidt angår bedømmernes afgørelse, er der henvist  

 til den bekendtgørelse der gjaldt forud for bekendtgørelsen af 1. februar  

 1995,  

 og som var gældende da klagen blev indgivet).
 3.2. Efter § 24, stk. 1, skal  

 begrundelsen for afgørelser der bygger på et 'administrativt skøn' angive de  

 hovedhensyn der har været bestemmende for skønsudøvelsen.
I Ankenævnets supplerende  

 udtalelse - som Undervisningsministeriet har tiltrådt - er det anført at  

 bedømmelse af en eksamenspræstation (karaktergivning) er en sagkyndig  

 bedømmelse,  

 og at Ankenævnets vurdering af om bedømmelsen er forkert, derfor også sker ud  

 fra 'sagkyndig helhedsvurdering' og ikke 'ud fra et skøn i forvaltningslovens  

 forstand'. Ankenævnets vurdering af om karakteren er forkert, bygger på en  

 bedømmelse af om kriterierne for karaktergivning er anvendt forkert.  

 Ankenævnets afgørelse træffes således på baggrund af en sagkyndig  

 helhedsvurdering af opgavebesvarelsen sammenholdt med klagepunkterne.
En  

 sådan  

 sagkyndig vurdering er eller bør efter Ankenævnets opfattelse ikke  

 sidestilles med afgørelser der bygger på et administrativt skøn.
 Jeg forstår Ankenævnets  

 udtalelser sådan at 'sagkyndige vurderinger' efter Ankenævnets opfattelse  

 ikke  

 falder ind under begrebet 'administrativt skøn' i forvaltningslovens § 24,  

 stk. 1, og at Ankenævnet derfor ikke efter denne bestemmelse er forpligtet  

 til  

 at angive 'hovedhensyn'.
Ankenævnets opgave ved  

 behandling af eksamensklager er som nævnt af Ankenævnet at tage stilling til  

 om de fastsatte kriterier for bedømmelsen er fulgt.
Kriterierne findes nu i  

 Undervisningsministeriets bek. nr. 513 af 22. juni 1995 om karakterskala og  

 anden bedømmelse.
I Deres tilfælde er bedømmelsen sket ud fra den tidligere  

 bekendtgørelse om karaktergivning ved de højere uddannelsesinstitutioner  

 (bek. nr. 148 af 5. april 1971, som ændret ved bek. nr. 503 af 25. november  

 1971). Bedømmelsen af eksamensadfærden skulle efter § 3 i den dagældende  

 bekendtgørelse foretages således at den vedrørte 'eksaminandens viden,  

 redegørelse  

 for denne, begrundelse for redegørelsen, vurdering af den fremstillede viden  

 og anvendelsen af den', og karakteriseringen af eksamensadfærden skulle ske  

 'ved anvendelsen af skalaens tre trin'.
 Jeg har ingen bemærkninger til opfattelsen  

 hvorefter bedømmelsen af en eksamenspræstation, og dermed bedømmernes og  

 Ankenævnets  

 stillingtagen til en klage over bedømmelsen, bygger på en fagkyndig vurdering  

 og ikke på et rent  

  

 administrativt  

  

 skøn. (Jeg henviser herved også til Hans Gammeltoft-Hansen i 'Liv, arbejde og  

 forvaltning' (1995), s. 165ff).
 I forarbejderne til  

 forvaltningslovens § 24 anføres det at begrundelsen i det omfang afgørelsen  

 efter  

 de gældende regler 'beror på et skøn', tillige skal angive de  

 'hovedsynspunkter, der har været bestemmende for skønsudøvelsen' (jf.  

 Folketingstidende 1985-86, tillæg A, sp. 163).
Bestemmelserne om begrundelse  

 er udarbejdet på grundlag af betænkning nr. 657/1972 om begrundelse af  

 forvaltningsafgørelser og administrativ rekurs.
Reglerne i § 24 om de  

 indholdsmæssige krav til begrundelser svarer i det væsentlige til udvalgets  

 cirkulæreudkast og bemærkninger om begrundelsers indhold, jf.  

 Folketingstidende  

 1985-86, tillæg A, sp. 162.
I den nævnte betænkning er  

 det anført at der ved fastsættelse af kravene til indholdet af en begrundelse  

 er særlige vanskeligheder når afgørelsen bygger på et skøn.
Det anføres bl.a.  

 at der er særlige vanskeligheder 'i de tilfælde, .... hvor mere umiddelbart  

 skøn eller vurdering spiller en stor rolle, således ved ... eksaminer, ...  

 o.l.' Det synes således forudsat i forarbejderne at skønsmæssige afgørelser -  

 i  

 hvert fald i denne sammenhæng - også omfatter afgørelser der bygger på  

 faglige  

 vurderinger.
Det er endvidere som nævnt  

 ifølge forarbejderne et overordnet krav til begrundelsen at den forklarer  

 hvorfor afgørelsen har fået det pågældende indhold.
En henvisning til at  

 afgørelsen bygger på en sagkyndig - eller fagkyndig - vurdering, opfylder  

 ikke  

 dette krav.
Der er derfor efter min opfattelse ikke holdepunkter for at  

 antage  

 at anvendelse af begrebet 'administrativt' skøn har tilsigtet at begrænse  

 begrundelsespligten for afgørelser der bygger på en sag- eller fagkyndig  

 vurdering til angivelse af retsgrundlaget og de faktiske omstændigheder af  

 væsentlig betydning for afgørelsen.
Der er således efter min opfattelse ikke  

 tvivl om at afgørelser der bygger på sådanne vurderinger, skal angive  

 'grunden(e)' til at afgørelsen har fået det pågældende indhold.
Når en  

 eksamensklage afvises, skal det således i begrundelsen angives hvorfor klagen  

 er afvist.
 3.3.  

  

 Bedømmerne  

  

 har i deres afgørelse af 20. februar 1995 i Deres sag  

 nærmere begrundet hvorfor de har besluttet af fastholde karakteren (og  

 dermed afvist klagen). Denne begrundelse giver mig ikke anledning til  

 bemærkninger.
 Ankenævnet  

  

 har i sin begrundelse for afgørelsen skrevet at nævnet  

 har lagt vægt på opgavebesvarelsen (i relation til opgavebeskrivelsen),  

 Deres klageskrivelser og bedømmernes udtalelse i anledning af Deres klage.  

 Jeg må forstå Ankenævnets henvisning til bedømmernes udtalelse sådan at  

 nævnet  

 på denne baggrund har skønnet at karakteren var meddelt i overensstemmelse  

 med  

 de gældende kriterier i bekendtgørelsen herom.
Ankenævnet har i den  

 supplerende udtalelse anført at det ikke er praktisk muligt for Ankenævnet i  

 sager om karakterfastsættelse at angive hvilke elementer der har ført til  

 afgørelsen.
Ankenævnet har henvist til at nævnsmedlemmerne hver især  

 foretager  

 en selvstændig bedømmelse, og at de enkelte medlemmer kan tillægge de forhold  

 der er anført i klagen, og bedømmernes afgørelse forskellig betydning for den  

 samlede bedømmelse.
Nævnets afgørelse er derfor ikke altid udtryk for at alle  

 medlemmerne har tiltrådt bedømmernes vurdering og vægtning af  

 eksamenspræstationen.
Begrundelsespligten gælder  

 fuldt ud for kollegiale organer (jf.
Folketingstidende 1985-86, sp. 75-76).  

 Hvor udførlig en begrundelse skal være for at opfylde kravet om at give en  

 forklaring på hvorfor afgørelsen har fået det pågældende indhold, afhænger  

 imidlertid som nævnt af en konkret vurdering bl.a. af afgørelsens art og  

 karakter  

 (samt i nogen måde partens egen udførlighed i forbindelse med sagen).
På det foreliggende grundlag  

 finder jeg ikke anledning til at tage stilling til Ankenævnets - noget  

 kategorisk formulerede - opfattelse hvorefter det 'ikke [er] praktisk muligt'  

 at angive de elementer der har ført til afgørelsen.
Begrundelse for  

 afgørelser  

 vedrørende eksamenspræstationer er som anført i betænkningen og i Ankenævnets  

 udtalelse vanskelig, og kravene til begrundelsens specifikation og  

 udførlighed  

 må ses i sammenhæng hermed.
Ankenævnet skal ved sin vurdering ikke foretage  

 en  

 egentlig fornyet vurdering af eksamenspræstationen (eller give en begrundelse  

 for den karakter som bedømmerne har givet), men skal vurdere om bedømmernes  

 vurdering af præstationen ligger inden for rammerne af bekendtgørelsens  

 regler  

 herom.
De enkelte medlemmer af Ankenævnet kan endvidere som anført af nævnet  

 komme til samme resultat (afvisning) ud fra forskellige vurderinger og  

 vægtninger af de forskellige elementer i sagen.
Der kan således efter min  

 opfattelse  

 ikke stilles vidtgående krav til indholdet af Ankenævnets begrundelser.
 Ankenævnets begrundelse  

 opfylder på denne baggrund efter min opfattelse minimumskravene i  

 forvaltningslovens § 24, stk. 1 og 2.
3.4. Selv om en begrundelse  

 for så vidt opfylder kravene i forvaltningslovens § 24, er det imidlertid  

 ikke  

 givet at den er tilstrækkelig til opfyldelse af det overordnede krav om at  

 give en fyldestgørende forklaring på hvorfor afgørelsen har fået det  

 pågældende  

 indhold, jf.
Hans Gammeltoft-Hansen, Forvaltningsret (1994), s. 371. Ud over  

 afgørelsens art og karakter skal der ved vurderingen af om begrundelsen er  

 tilstrækkelig, som nævnt ovenfor lægges vægt på partens egen udførlighed i  

 forbindelse  

 med sagen.
Der består dog ikke en pligt til at gå ind på alt det som parten  

 har  

 gjort gældende, men i det omfang der er tale om relevante anbringender, er  

 der  

 en formodning for at de skal berøres i begrundelsen (jf.
Forvaltningret  

 (1994), s. 372).
 Spørgsmålet er om Ankenævnet  

 burde have kommenteret Deres bemærkninger i klagen af 4. marts 1995 til  

 Ankenævnet til bedømmernes begrundelse.
 Jeg må forstå Ankenævnets henvisning  

 til Deres klageskrivelser sådan at nævnet har været opmærksom på det De har  

 anført  

 (også i klagen til Ankenævnet), men ikke har ment at det kunne begrunde en  

 højere karakter (eller en ny bedømmelse ved nye bedømmere). Ankenævnets  

 manglende kommentarer til Deres indsigelser må jeg endvidere forstå sådan at  

 nævnet ikke har kunnet give Dem medhold i nogen af disse indsigelser.
De er på visse punkter uenig  

 i bedømmernes begrundelse.
Jeg forstår at De herefter mener at Ankenævnet  

 derfor i sin begrundelse burde have taget stilling til denne uenighed (også  

 selv om nævnet ikke fandt at det kunne begrunde en højere karakter eller en  

 ny  

 bedømmelse).
Om der er tale om et relevant  

 anbringende der bør kommenteres i begrundelsen, afhænger af en konkret  

 vurdering der i vidt omfang er af fagkyndig art.
Sådanne vurderinger kan jeg  

 efter reglerne for ombudsmandens virksomhed kun kritisere hvis der er særlige  

 omstændigheder.
Sådanne særlige omstændigheder har jeg ikke fundet i Deres  

 sag.
 Jeg kan derfor ikke kritisere  

 Ankenævnets begrundelse i sagen.
3.5. Jeg har noteret mig at  

 Ankenævnet - bl.a. på baggrund af Deres sag - har drøftet udformningen af  

 Ankenævnets begrundelse, men var enige om at det 'i almindelighed' ikke er  

 muligt at give en mere udførlig begrundelse.
Jeg går således ud fra at nævnet  

 i de konkrete sager overvejer behovet for en uddybende begrundelse og  

 herunder  

 tager stilling til relevante indsigelser.
Endvidere har jeg noteret mig at  

 Ankenævnet i de tilfælde der er nævnt i den supplerende udtalelse, tilstræber  

 at give en nærmere begrundelse.
Jeg går endvidere ud fra at nævnet er  

 imødekommende  

 over for anmodninger om uddybning af begrundelsen.
 4. Da Deres klage til  

 Undervisningsministeriet angik spørgsmålet om Ankenævnets begrundelse for  

 afgørelsen  

 i Deres sag opfyldte kravene i forvaltningslovens § 24, burde ministeriet  

 efter min opfattelse dels have redegjort for denne bestemmelse, dels have  

 begrundet hvorfor ministeriet mente at kravene i bestemmelsen var  

 opfyldte.
 Jeg har gjort  

 Undervisningsministeriet bekendt med min opfattelse.
 5. Deres klage giver mig ikke  

 i øvrigt anledning til at foretage mig mere.
..." NOTER: (*1) Jf.  

 FOB 1993, s. 315ff.
