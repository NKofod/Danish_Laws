 Forbrugerombudsmanden udtalte på foranledning af en forespørgsel, at  

 der ikke i bestemmelsen i markedsføringslovens § 1 er noget til hinder for,  

 at en vare udbydes til salg til forskellige kundegrupper til varierende pris,  

 men understregede samtidig, at tilbudet i øvrigt skulle være i  

 overensstemmelse med markedsføringslovens regler, herunder særligt § 2, stk.  

 1.
4. Varierende priser i forhold til forskelligegrupper af kunder Forbrugerombudsmanden blev forespurgt, om det var lovligt i en periode at  

 tilbyde nye kunder en vare billigere, end de faste aftagere (abonnenter)  

 måtte betale for den samme vare, og udtalte i den anledning, at efter hans  

 opfattelse var der efter bestemmelsen i markedsføringslovens § 1 ikke noget  

 til hinder for, at en vare udbydes til salg til forskellige kundegrupper til  

 varierende priser.
 Det blev samtidig understreget, at det fremsatte tilbud i øvrigt skulle  

 være i overensstemmelse med markedsføringslovens regler, herunder  

 bestemmelsen i lovens § 2, stk. 1, hvorefter der i markedsføring ikke må  

 anvendes urigtige, vildledende eller urimeligt mangelfulde angivelser, som er  

 egnet til at påvirke efterspørgsel og udbud efter varer, fast ejendom og  

 andre formuegoder, samt arbejds- og tjenesteydelser.
 (* 1) Offentliggjort i Forbrugerombudsmandens Årsberetning 1977-1978, side  

 53, nr. 4.
