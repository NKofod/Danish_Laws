Lov om ændring af sundhedsloven (Ophævelse af pensionisters tilskud til håndkøbslægemidler) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I sundhedsloven, jf. lovbekendtgørelse nr. 913 af 13. juli 2010, som ændret senest ved § 4 i lov nr. 558 af 18. juni 2012 og lov nr. 603 af 18. juni 2012, foretages følgende ændring:
1. I § 144, stk. 3, udgår »eller til personer, der modtager pension efter lov om social pension eller lov om højeste, mellemste, forhøjet almindelig og almindelig førtidspension m.v.« § 2 Loven træder i kraft den 1. januar 2013.
§ 3 Loven gælder ikke for Færøerne og Grønland.
Givet på Christiansborg Slot, den 18. december 2012 Under Vor Kongelige Hånd og Segl MARGRETHE R.
