Landsskatteretskendelse af 10/12 2001 Straksafskrivning - tilbygning A A/S klager over, at selskabsligningen har nægtet fradrag for  

 straksafskrivning selvangivet med 534.323 kr.
Det er oplyst, at selskabet i 1997 i forbindelse med flytning af  

 selskabets virksomhed opførte en høj firkantet lagerhal med elementvægge,  

 fladt  

 tag og ovenlys og et samlet areal på 5.175 kvm.
I 1998/1999 blev der med  

 fælles  

 mur og indgange gennem de to sider af denne hal opført et  

 administrationsafsnit  

 i 2 etager i mursten og med skråt tag og et samlet areal på i alt 1.800 kvm.  

 indeholdende bl.a. kontorer, personalerum, showroom og et værksted.
 Den fælleskommunale selskabsligning har begrundet sin afgørelse  

 således:
   

  

 Straksfradrag vedrørende  

 kontorbygning.
 Foretaget straksfradrag kr. 534.323 godkendes ikke, jf.  

 afskrivningslovens § 18, stk. 2 og Told og Skats ligningsvejledning 1999  

 afsnit  

 E.C.4.4.4.1, da det er ligningsmyndighedens opfattelse, at kontortilbygningen  

 ikke udgør en naturlig del af den eksisterende lagerbygning, og da  

 tilbygningen  

 er væsentlig.
 Der henses til:
at  

  

 tilbygningens  

 anvendelse samt tilbygningens funktioner er forskellige fra lagerbygningens, at  

  

 der ikke er sket  

 udvidelser af lagerbygningen eller lagerarealer, at  

  

 lagerbygning  

 opført i 1997 har fungeret selvstændigt i ca. 2 år, at  

  

 den eksisterende  

 bygning anvendes til lager og tilbygningen er en  

 kontor-/administrationsbygning, at  

  

 kontorbygningen  

 kan fungere selvstændig, idet kontorfunktioner tidligere har fundet sted i  

 anden bygning, at  

  

 kontor-/administrationstilbygningens areal udgør 1.800 kvm, hvilket anses for  

 væsentlig, at  

  

 kontortilbygningen  

 er væsentlig i forhold til lagerbygningen både i relation til:
1. arealer (kontorbygning kvm 1.800/lagerbygning kvm 5.175) 2. anskaffelsessummer (kontorbygning kr. 9.848.427/lagerbygning  

 kr. 12.692.106), 3. at tilbygningen vurderingsmæssigt ikke er anført som en enhed  

 (på grund af forskel i byggekonstruktion eller anvendelsen.
4. at tilbygning konstruktionsmæssigt er forskellig fra  

 lagerbygning.
Lagerbygning er elementbyggeri med fladt tag og ovenlys,  

 hvorimod  

 tilbygning er med murstensvægge, skrå tag, vinduer og vinduespartier.
Selskabets indsigelse giver således ikke ligningsmyndigheden  

 anledning til ændret stillingtagen, da tilbygningen fortsat anses for  

 væsentlig  

 samt for ikke værende en naturlig del af lagerbygning på grund af  

 bygningernes  

 forskellige anvendelse og funktioner uanset de fysiske sammenhænge  

 bygningerne  

 har.
De beskrevne driftsmæssige relationer mellem tilbygningen og  

 lagerbygningen anses ligeledes ikke for afgørende for, om tilbygningen er en  

 naturlig del af den eksisterende bygning, idet der også tidligere har været  

 fjernlagre, og da der ikke er tale om direkte produktionsmæssige  

 relationer. Selskabets revisor påstår for Landsskatteretten, at ansættelsen  

 nedsættes med det selvangivne straksfradrag og anfører til støtte herfor  

 følgende:
  

  

 Sagens faktum Selskabet har for indkomståret 1999 foretaget straksfradrag med  

 DKK 534.323 vedrørende en tilbygning til den eksisterende lagerbygning.
Selskabet havde i en årrække domicil i X.
Bygningen indeholdt  

 selskabets lager- og administrationslokaler.
Som følge af selskabets ekspansion i løbet af 1990erne blev  

 lokaliteterne efterhånden for små, og det blev besluttet at flytte selskabets  

 domicil til et andet sted i X.
Af økonomiske årsager blev udflytningen  

 gennemført i 2 etaper, således at lagerlokalerne blev bygget først (1997),  

 medens tilbygningen af administrationslokaler og andre lokaler blev udskudt.  

 I  

 1998 fandt man det økonomisk forsvarligt at tilbygge administrationslokaler  

 og  

 andre lokaler.
 Det var således de økonomiske forhold, der betød, at den samlede  

 nuværende bygning med såvel lager som administration og andre lokaler ikke  

 blev  

 opført samtidig.
 I en handelsvirksomhed, som den der drives af selskabet, er det  

 såvel praktisk som naturligt, at administration og lager ligger samme sted.  

 Kun  

 herved opnås et hensigtsmæssig flow mellem bl.a. ordremodtagelse og  

 ekspedition  

 af ordrer samt mellem  

    

 varemodtagelse,  

 kontrol og bogføring heraf.
Det bemærkes endvidere, at tilbygningen ikke alene indeholder  

 kontorfaciliteter for administrationen, men også indkøbs- og salgsafdeling,  

 kantine, bad og omklædningsrum samt toiletter til brug for lagermedarbejderne  

 samt værksted til reparation af defekte møbler.
Endelig indeholder  

 tilbygningen  

 et stort showroom, som det er såvel praktisk som naturligt at have i  

 forbindelse med lageret og salgsafdelingen.
Endeligt skal det understreges, at lager- og  

 administrationsbygningen har fælles mur, hvorfor der ikke er tale om 2  

 særskilte bygninger, men derimod en samlet bygning, der udgør en helhed.
Der  

 er  

 således ikke kun forbindelse mellem de 2 funktioner via mellemgang eller  

 lignende.
Der henvises til foto, der viser dels den oprindelige lagerbygning  

 (med hvid mur) og dels tilbygning (med gul mur).
Lovgrundlaget Det følger af den nye afskrivningslovs § 18, stk. 2, 3. pkt.,  

 at:
Udgifter til tilbygning behandles kun som ombygnings- eller  

 forbedringsudgifter, når tilbygningen udgør en naturlig del af den  

 eksisterende  

 bygning. Med den nye afskrivningslov blev der foretaget en stramning af  

 adgangen til at foretage straksafskrivning på tilbygninger.
Formålet hermed  

 var  

 alene at hindre, at egentlige nybygninger blev camoufleret som tilbygninger  

 ved  

 at forbinde bygningerne med kunstigt skattebegrundede mellemgange  

 (afskrivningbroer) med det ene formål at foretage  

 straksafskrivning.
 I dette tilfælde er der ikke tale om en kunstig fysisk  

 forbindelse mellem bygningerne, hvorfor regelstramningen efter vor opfattelse  

 ikke finder anvendelse.
Selskabsligningens argumentation Selskabsligningen har nægtet adgang til straksfradrag under  

 henvisning til afskrivningslovens § 18, stk. 1 og Told og Skats  

 ligningsvejledning 1999 afsnit E.C.4.4.4.1. og med den begrundelse, at  

  

 kontortilbygningen  

 ikke udgør en naturlig del af den eksisterende lagerbygning, og at  

  

 tilbygningen er  

 væsentlig.
For så vidt angår det først nævnte forhold, fremgår det af  

 ligningsvejledningen 1999 afsnit E.C.4.4.4.1, At tilbygningen udgør en naturlig del af den eksisterende  

 bygning indebærer, at der fysisk skal være en sammenhæng, og at bygningen  

 fungerer som et hele. Som anført ovenfor i afsnittet om sagens faktum er der fælles  

 mur mellem den eksisterende bygning og tilbygningen, hvorfor den fysiske  

 sammenhæng er til stede.
 Det fremgår videre, at tilbygningen indeholder en række  

 faciliteter til brug for den eksisterende lagerbygning  kantine, bad og  

 omklædningsrum samt toiletter til brug for lagermedarbejderne og værksted til  

 reparation af defekte møbler -, hvilket understreger, at tilbygningen fungere  

 sammen med den eksisterende bygning som et hele.
 Det er således vor opfattelse, at begge de nævnte betingelser er  

 opfyldt, og at tilbygningen dermed udgør en naturlig del af den eksisterende  

 bygning.
For så vidt angår det andet nævnte forhold, fremgår det af  

 ligningsvejledningen 1999 afsnit E.C.4.4.4.1, Er tilbygningen derimod meget væsentlig, og kan den fungere  

 selvstændigt, må tilbygningen behandles som en selvstændig ny bygning, hvorpå  

 der skal afskrives efter de almindelige regler i AL § 14 uanset eventuel  

 fysisk  

 forbindelse til den eksisterende bygning ved mellemgange eller  

 lignende. Som det fremgår, kræver manglende ret til straksfradrag en  

 meget væsentlig tilbygning og ikke blot en væsentlig  

 tilbygning, som anført  

 af den kommunale selskabsligning.
Der foreligger ingen praksis for, hvornår en tilbygning anses  

 for meget væsentlig.
Idet tilbygningen arealmæssigt alene udgør  

 25 % af den  

 eksisterende bygning, er der efter vor opfattelse ikke tale om en meget  

 væsentlig tilbygning.
 Hertil kommer som det ses af foranstående beskrivelse  at  

 tilbygningen ikke kan fungere selvstændigt.
Konklusion Det er således vor opfattelse med henvisning til kravene for  

 straksfradrag, jf. ovenstående afsnit i Ligningsvejledningen, at  

  

 tilbygningen udgør  

 en naturlig del af den eksisterende bygning, at  

  

 tilbygningen er en  

 arealudvidelse af den eksisterende bygning, at  

  

 tilbygningen ikke  

 er meget væsentlig, at  

  

 tilbygningen ikke  

 kan fungere selvstændigt, at  

  

 der fysisk er  

 sammenhæng mellem bygningerne, og at  

  

 den samlede  

 bygning fungerer som et hele. Landsskatteretten  

  

 skal indledningsvis bemærke, at afskrivningslovens regler på dette område med  

 virkning fra og med indkomståret 1999 blev ændret ved vedtagelse af en ny §  

 18  

 i loven.
Af § 18, stk. 2s ordlyd fremgår bl.a., at udgifter til  

 tilbygning kun behandles som ombygnings- eller  

 forbedringsudgifter, når  

 tilbygningen udgør en naturlig del af den eksisterende bygning. Af bemærkningerne til lovforslaget fremgår, at det af nævnte  

 formulering følger, at nybygninger og selvstændige tilbygninger ikke  

 giver  

 adgang til straksfradrag. Det er videre i bemærkningerne til  

 lovforslaget  

 anført, at tilbygninger herefter er arealudvidelser af en eksisterende  

 bygning.
At tilbygningen udgør en naturlig del af den eksisterende bygning  

 indebærer, at der fysisk skal være en sammenhæng, og at bygningen fungerer  

 som  

 et hele.
Er tilbygningen derimod meget væsentlig, og kan den fungere  

 selvstændigt, må tilbygningen behandles som en selvstændig ny bygning, hvorpå  

 der skal afskrives efter de almindelige regler i § 14, uanset eventuel fysisk  

 forbindelse til den eksisterende bygning ved mellemgange eller lignende.  

 Forslaget indebærer på dette punkt en stramning i forhold til gældende  

 praksis. Af ministerens svar (bilag 21 til lovforslag L 102) af  

    

 16/6 1998 til udvalget fremgår endelig bl.a.  

 at ved at forbinde en egentlig nybygning med den eksisterende bygning  

 ved  

 mellemgange eller lignende eller såkaldte afskrivningsbroer kan  

 man  

 straksfradrage hele udgiften.
Dette har ikke været meningen med  

 straksfradraget. Landsskatteretten må efter de foreliggende oplysninger lægge til  

 grund, at det tilbyggede administrationsafsnit sammen med den tidligere  

 opførte  

 lagerhal nu udgør en samlet bygningsmasse, der fremtræder som et naturligt  

 funktionelt hele som bygningsmæssigt grundlag for selskabets virksomhed.
 Under disse omstændigheder findes tilbygningen at udgøre en  

 naturlig del af den eksisterende bygning, jf. afskrivningslovens § 18.
 Der vil derfor kunne straksafskrives.
 Der foreligger således ikke et tilfælde, som anført i  

 ministerens svar til udvalget, hvor en egentlig nybygning er  

 forbundet med en  

 eksisterende bygning ved en såkaldt afskrivningsbro.
 For så vidt angår selve fradragets størrelse vil dette være at  

 fastsætte af den lokale skattemyndighed, idet der ikke i forbindelse med  

 ansættelsen ses at være taget stilling hertil.
