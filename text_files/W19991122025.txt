 Ved den efterfølgende konsultation 14 dage senere blev der spurgt  

 til eventuelle bivirkninger af Lariam, hvilket patienten ikke mente at have  

 haft.
 Der var ikke i journalen noteret noget om, hvilken information der var  

 givet, men patienten angav selv, at der var givet information i et omfang som  

 nævnt ovenfor.
 Patienten fik et par dage efter afrejsen et psykisk ildebefindende.
 Der blev klaget over, at patienten fik ordineret Lariam uden forinden at  

 have fået tilstrækkelig oplysning og rådgivning om  

 bivirkninger ved præparatet, og hvorledes hun i givet fald skulle  

 forholde sig.
Klager over mangelfuld information Patientklagenævnet fandt, at der ikke var grundlag  

 for kritik af vaccinationsklinikkens information i forbindelse med ordination  

 af Lariam.
 Patientklagenævnet lagde vægt på, at  

 patienten var blevet oplyst om de neuropsykiatriske bivirkninger ved Lariam,  

 ligesom hun var blevet anbefalet en prøveperiode forud for afrejsen.  

 Nævnet lagde endvidere vægt på, at hun tillige havde  

 fået udleveret skriftlig information, hvoraf det fremgik, hvorledes hun  

 skulle forholde sig, hvis hun fik bivirkninger.
