Resumé En advokat klagede til ombudsmanden over Ministeriet for  

 Flygtninge, Indvandrere og Integrations sagsbehandlingstid i forbindelse med  

 genoptagelse af en sag om humanitær opholdstilladelse.
 Ombudsmanden undersøgte sagen og mente at sagsbehandlingen,  

 herunder sagsbehandlingstiden, havde været meget kritisabel.
 Den samlede sagsbehandlingstid var 2 år og 9 måneder  et  

 tidsforløb ombudsmanden efter gennemgangen af sagen mente var helt urimelig  

 langt.
 I en periode på 9½ måned havde ministeriet ladet sagen ligge.  

 Først meget sent i sagsforløbet tog ministeriet initiativ til at undersøge  

 mulighederne for at ansøgeren, der var syg, kunne blive behandlet i  

 hjemlandet.  

 Ministeriets undersøgelser heraf havde et yderst begrænset omfang, og bortset  

 fra lidt over 2 måneder i alt afhang sagsbehandlingstiden udelukkende af  

 ministeriet selv.
 Ministeriet var endvidere meget længe om at tage stilling til  

 om genoptagelsesanmodningen kunne tillægges opsættende virkning med hensyn  

 til  

 udrejsefristen.
 Ministeriet havde endelig ikke besvaret en række rykkerbreve,  

 ikke givet underretning om at sagen trak ud, eller om grunden til at sagen  

 ikke kunne behandles færdig. (J.nr. 2003-4500-600).
Ministeriet for Flygtninge, Indvandrere og Integrations  

  

 sagsbehandlingstid i forbindelse med  

 anmodning om  

  

 genoptagelse af sag om humanitær  

 opholdstilladelse Den 7. maj 2001 afslog Indenrigsministeriet den libanesiske  

 statsborger As ansøgning om humanitær opholdstilladelse.
Samme dag rettede As advokat (advokat I) på As vegne  

 henvendelse til Indenrigsministeriet om sagen.
Han vedlagde journaludskrifter  

 fra Dansk Røde Kors dækkende perioden fra den 6. december 2000 til den 20.  

 april 2001 hvoraf det bl.a. fremgik at A tidligere havde forsøgt selvmord med  

 piller og forsøgt at kvæle sig.
Den 18. juli 2001 skrev Indenrigsministeriet at man havde  

 opfattet advokatens henvendelse som en genoptagelsesanmodning.
Ministeriet  

 bad  

 i den forbindelse advokaten indsende aktuelle helbredsoplysninger vedrørende  

 A  

  herunder oplysninger om hvorvidt der var selvmordsrisiko.
Ministeriet  

 bad om  

 at modtage oplysningerne inden syv dage da ministeriet ellers ville træffe  

 afgørelse på det da foreliggende grundlag i sagen.
Ministeriet oplyste  

 endvidere i brevet at ministeriet  efter modtagelsen af oplysningerne  

 fra  

 advokaten  ville tage stilling til om anmodningen om genoptagelse af  

 sagen  

 kunne tillægges opsættende virkning med hensyn til udrejsefristen.  

 Ministeriet  

 beklagede den sene besvarelse af advokatens henvendelse.
 Den 20. juli 2001 meddelte advokaten at han ikke længere  

 repræsenterede A.
Indenrigsministeriet fremsendte derfor den 3. august 2001 sin  

 anmodning om oplysninger direkte til A.
A svarede den 9. august 2001 at hun  

 ventede på at få en tid hos sin psykiater, og at hun ville vende tilbage når  

 hun havde modtaget en udtalelse fra denne.
 Indenrigsministeriet modtog den 31. oktober 2001 en erklæring  

 af 28. oktober 2001 fra speciallæge i psykiatri, overlæge B, vedrørende A.  

 Han  

 skrev bl.a. følgende:
En 27-årig gift, muslimsk kvinde fra Libanon, som sammen med  

 ægtefællen kom til Danmark i december 1998. De har to børn, som begge er født  

 i  

 Danmark.
Det sidste barn er født i indeværende år.
Hun er analfabet og har  

 aldrig gået i skole.
 Hun er blevet mishandlet og angiveligt flere gange forsøgt  

 voldtaget af stedfaderen.
 I 1996 mistede hun et barn i en trafikulykke. Ægtefællen der  

 kørte bilen, mistede herredømmet over den, fordi der blev skudt efter dem.
 Der er flere familiemedlemmer, der er blevet dræbt i krigen, og  

 hun har set ligene.
 Hun er blevet truet af Hizbollah-bevægelsen, angiveligt fordi  

 ægtefællen samarbejdede med Israel.
Da jeg første gang så hende primo 2001, var hun plaget af  

 søvnbesvær med mareridt og genoplevelse for hende livstruende oplevelser.
Hun  

 var svært irritabel, hvilket ofte gik ud over ægtefællen.
Der var  

 undgåelsesadfærd,  

 hvor hun forsøgte at undgå det der var ubehageligt, hvilket resulterede i at  

 hun udeblev fra den psykolog, som havde hende i behandling i år 2000. Han  

 fandt  

 hende svært forpint og plaget af tidligere livsoplevelser.
Jeg har ikke set hende i perioden april måned og indtil midt i  

 oktober, hvor hun nu fremtræder i en betydelig dårligere tilstand, end da jeg  

 så hende sidst.
Hun er nu mere opgivende og depressiv.
Hun er angst med  

 somatiske symptomer.
Hun er stadig plaget af belastningssymptomer, og hun er  

 blevet sat i behandling med antidepressiv medicin i form af tabl.
Remeron 30  

 mg  

 til aften.
Da hun forsøgte at begå selvmord med medicinen ved at sluge tabletterne  

 blev de med magt taget fra hende af ægtefællen, hvorefter han skyllede dem ud  

 i  

 toilettet.
Hun fik derefter udleveret medicinen dagligt i klinikken.
Hun har  

 tidligere forsøgt at begå selvmord ved at drikke klorvand og har  

 efterfølgende  

 kastet op.
Et par gange er hun blevet stoppet i at sluge medicinen af  

 ægtefællen.
En gang er det lykkedes for hende, hvorefter hun var til  

 udpumpning på skadestuen.
Hun giver klart udtryk for, at hun ikke på noget tidspunkt vil  

 få det bedre, og hun er forpint at tilbagevendende tanker.
Hun mener ikke, at  

 der er noget håb for hende, og at der intet er tilbage, når alting bliver  

 sort.
 Hun virker særdeles opgivende og mener egentlig ikke, at der er  

 nogen, der kan hjælpe hende.
 Diagnose:
Depressiv enkeltepisode af moderat grad, Posttraumatisk belastningsreaktion.
 Der er ingen tvivl om, at tilstanden er forværret, og da hun  

 har forsøgt selvmord flere gange sidst medio oktober måned, og hun fremtræder  

 i  

 en depressiv tilstand af middelsvær grad, hvor risikoen for, at hun begår  

 fuldbyrdet selvmord, vil være forholdsvis høj.
Den depressive tilstand skulle gerne under medicinsk behandling  

 være aftaget inden for de næste 4-6 uger, men hun skal fortsætte med denne  

 behandling ca. et år.
Er der tilbagefald forventes en livslang  

 behandling. As nye advokat (advokat II) sendte den 28. december 2001 på As  

 vegne speciallægeerklæringen af 28. oktober 2001 fra psykiateren til (nu)  

 Ministeriet for Flygtninge, Indvandrere og Integration.
Advokaten bad om at  

 ansøgningen blev tillagt opsættende virkning med hensyn til udrejsefristen  

 under sagens behandling.
 I breve af 31. januar og 18. februar 2002 rykkede advokaten for  

 svar på sit brev af 28. december 2001.
Den 11. marts 2002 sendte advokaten yderligere lægelige  

 oplysninger om A til Ministeriet for Flygtninge, Indvandrere og Integration i  

 form af en erklæring af 25. februar 2002 fra speciallæge i psykiatri,  

 overlæge  

 B.
Heraf fremgik bl.a. følgende:
Hun har hørelseshallucinationer i form af stemmer, og hun leder  

 efter disse truende personer, som taler til hende.
Hun kan ikke tage afstand  

 fra dem, men hun oplever alligevel, at de er underlige, og hun har følelsen  

 af  

 at blive skør.
 Disse sindssygelige oplevelser har hun først talt om indenfor  

 det sidste halve år.
 Hun er i behandling med antidepressiv medicin i form af Remeron  

 30 mg dagligt og antipsykotisk medicin i form af Cisordinol 6 mg daglig.
 Den antidepressive behandling har haft en rimelig effekt på  

 hende, og hun er mindre sortseende nu, men selvfølgelig presset af og  

 bekymret  

 for, hvad der kommer til at ske, fordi ægtefællen er fængslet, og de står  

 foran  

 en udvisning.
 Den antipsykotiske behandling er aktuelt ikke tilstrækkelig og  

 er ganske langsomt blevet intensiveret.
 Ved en evt. udsendelse bør det sikres, at hun kan få ovenstående  

 medicin og fortsætte behandlingen, ellers vil risikoen for, at hun vil begå  

 selvmord være meget stor, når man tager tidligere selvmordsforsøg i  

 betragtning.
Aktuelt og under nuværende behandling er det mit skøn, at  

 selvmordsrisikoen ikke er til stede. Advokaten rykkede den 23. april 2002 for ministeriets afgørelse  

 i sagen, og den 21. maj 2002 skrev han følgende:
 Idet jeg henviser til ovennævnte sag skal jeg ikke undlade at  

 gøre opmærksom på, at jeg finder det ganske utilfredsstillende, at De endnu  

 ikke har besvaret min skrivelse af 28. december 2001 og dette til trods for,  

 at  

 de er rykket for besvarelse heraf ved mine skrivelser af henholdsvis 31.  

 januar 2002, 18. februar 2002, 11. marts 2002 samt 23. april 2002.
Jeg må nu anmode om, at De straks og uden ugrundet ophold  

 besvarer mine henvendelser i nærværende sag. Med brev af 6. juni 2002 sendte advokaten kopi af As  

 lægejournal.
Advokaten skrev endvidere at han imødeså ministeriets snarlige  

 reaktion i sagen.
 Den 18. juli 2002 rykkede advokaten på ny for svar i sagen og  

 skrev bl.a. følgende:
Jeg stiller mig uforstående overfor Deres manglende reaktion,  

 og beder Dem derfor venligst meddele mig, hvornår jeg kan forvente at modtage  

 en afgørelse i sagen. Ministeriet kontaktede telefonisk advokatens kontor den 15.  

 august 2002 uden dog at træffe advokaten.
Den 16. august 2002 traf ministeriet afgørelse om efter  

 omstændighederne at tillægge advokatens anmodning om genoptagelse af sagen  

 opsættende virkning med hensyn til udrejsefristen.
Ministeriet bad samtidig  

 om  

 inden syv dage at modtage aktuel lægelig dokumentation for As  

 helbredstilstand, herunder diagnose, behandlingsbehov samt en lægelig  

 vurdering af konsekvenserne af at hun ikke modtog denne behandling.  

 Ministeriet  

 bad endvidere om at modtage dokumentation for at A var indlagt til udpumpning  

 i forbindelse med det selvmordsforsøg der var omtalt i speciallægeerklæringen  

 af 25. februar 2002.
I brev af 13. august 2002  stilet til integrationsministeren  

 og modtaget i ministeriets 3. udlændingekontor den 20. august 2002   

 skrev As  

 tredje advokat (advokat III) bl.a. at A havde rettet henvendelse til ham i  

 anledning af forlydender om at hun ville blive udvist omkring den 22. august  

 2002 sammen med sin på det tidspunkt fængslede mand og parrets to børn.  

 Advokaten oplyste at hendes ægteskab var baseret på tvang, og at hun ville  

 skilles fra sin mand.
Konsekvensen heraf ville være at hendes børn ville  

 blive  

 krævet overgivet til hendes svigerfamilie i Libanon fra hvem hun i øvrigt  

 ville  

 blive mødt med sanktioner og overgreb efter beslutningen om skilsmisse.  

 Advokaten skrev desuden bl.a. følgende:
Under henvisning hertil har min klient  som opfatter sin  

 situation som håbløs med mindre hun indrømmes humanitær opholdstilladelse  

   

 som ansvarlig forælder rådspurgt mig om muligheden for, at hendes børn kan  

 forblive i Danmark under en eller anden form og i den for mig tydelige  

 hensigt  

 at begå selvmord, når børnenes forhold er sikret hér. Med brev af 2. september 2002 indsendte advokaten to  

 erklæringer af 25. august 2002 fra speciallæge i psykiatri, overlæge B stilet  

 til henholdsvis advokaten og Dansk Røde Kors.
I erklæringen til advokaten  

 skrev  

 psykiateren bl.a. følgende:
Hun er i antipsykotisk behandling.
Stemmerne er minimeret  

 noget. Ægtefællen er fængslet, og hun oplyser, at familien efter al  

 sandsynlighed bliver sendt ud af landet, når han har udstået sin  

 fængselsstraf.  

 Hun er skræmt over dette, fordi ægtefællens forældre mener, at hun ikke er i  

 stand til at opdrage sine børn.
Hun har truet med at tage livet af sig, hvis  

 hun udsendes.
Hun er i perioder forpint af genoplevelser, hvor stedfaderen  

 dukker op nærmest som syner.
Hendes døde barn vender ligeledes tilbage i  

 hendes  

 tanker.
Søvnen er ikke god.
Hun sover kun få timer oftest plaget af  

 mareridt.
 Hun fremtræder særdeles skrøbelig.
På grund af sindssygelignende symptomer er hun sat i behandling  

 med Tabl.
Zyprexa 20 mg. og for depressive symptomer er hun i behandling med  

 Remeron 45 mg. dagligt.
Det er vigtigt, at hun fortsætter denne behandling på grund af  

 den erfaring, som er gjort, da hun har haft alvorlige selvmordsforsøg, som er  

 undertrykt under den medikamentelle behandling.
Risikoen for et nyt  

 selvmordsforsøg, hvis hun ikke er i stand til at skaffe sig sin medicin, vil  

 være stor.
Jeg vil lige gøre opmærksom på, at begge typer medicin er  

 særdeles kostbare og ved udsendelse til Libanon, vil hun givet ikke være i  

 stand til at skaffe sig den pågældende medicin. Den 16. september 2002 skrev advokaten til Ministeriet for Flygtninge,  

 Indvandrere og Integration at han var kommet i besiddelse af ministeriets  

 brev  

 af 16. august 2002 til ham, og at han havde bedt psykiateren om supplerende  

 oplysninger med henblik på besvarelse af ministeriets spørgsmål i brevet af  

 16. august 2002.
 I brev af 23. september 2002 bad advokaten om udsættelse på  

 indhentelse af supplerende lægelig dokumentation under hensyn til at  

 psykiateren ikke havde de ønskede oplysninger.
 Den 15. oktober 2002 fremsendte advokaten lægelig dokumentation  

 modtaget fra Amtssygehuset C i form af en skadejournal fra den 21. marts 1999  

 fra skadestuen.
Advokaten sendte med brev af 20. januar 2003 yderligere lægelige  

 oplysninger til ministeriet vedrørende A i form af et svar fra psykiateren på  

 en henvendelse fra Dem.
Psykiateren skrev:
 (A) er flyttet til Center (X), og hun er derfor ude af mit  

 behandlingsregi.
 Du spørger til konsekvenserne, hvad der vil ske med hende, hvis  

 hun ikke modtog sin medicin.
Der er for mig ingen tvivl om, at hun vil reagere med at blive  

 psykotisk (sindssyg), og jeg kan selvfølgelig ikke svare for, hvad hun i  

 givet  

 fald vil gøre, hvis den sindssygelige tilstand tager over, men hun har  

 tidligere forsøgt at suicidere.
Derfor vil det være nærliggende at tro, at  

 risikoen for at begå selvmord er overhængende.
I fald, hun bliver sendt ud, må det som minimum være en  

 forpligtelse, at hun sikres sin medicin der p.t. består af Zyprexa 20 mg.  

 dagligt. Advokaten rykkede for svar i sagen ved brev af 6. marts 2003.
 Ministeriet besvarede telefonisk den 27. marts 2003 advokatens  

 rykker og oplyste at der på daværende tidspunkt var et stort antal verserende  

 sager, og at ministeriet forventede at træffe afgørelse inden for tre måneder  

 i As sag.
 Den 26. maj 2003 sendte advokaten lægelige oplysninger om A til  

 ministeriet i form af først og fremmest journaloplysninger fra Dansk Røde  

 Kors  

 dækkende perioden frem til den 20. maj 2003, og den 16. juni 2003 sendte  

 advokaten yderligere lægelige oplysninger i sagen hvoraf bl.a. følgende  

 fremgik:
 28/5-03: Klager over den ubærlige ventetid, føler sig truet  

 konstant, p.g.a. ventetid, og ægtefællens trusler om at tage børnene.
 Hun fortæller indgående om sine mareridt, der er fyldt med  

 blod, tanker.
Fortæller om at hun føler sig unormal, forstår ikke hvad der sker  

 i tankerne og at hun har svært ved at udtrykke sig.
Har så mange tanker at  

 hun  

 ikke kan styre dem.
De piner hende og føler at hovedet eksploderer, vil gerne  

 stoppe dem.
Oplevelser fra Libanon blandes med hendes indre tanker,  

 ventetiden som er en form for tortur med uvisheden.
Trist. Ministeriet bad telefonisk den 1. juli 2003 Udlændingestyrelsens  

 dokumentationskontor om at undersøge om lægemidlet Zyprexa var tilgængeligt i  

 Libanon.
Dokumentationskontoret svarede ved e-mail af samme dato at kontoret  

 ikke var i besiddelse af oplysninger herom, og henviste ministeriet til at  

 kontakte  

 producenten.
Dette forsøgte ministeriet forgæves ved  forstår jeg  

  to  

 telefoniske henvendelser ligeledes den 1. juli 2003. Ministeriet forsøgte  

 endvidere samme dag forgæves at skaffe oplysningerne via det libanesiske  

 sundhedsministeriums hjemmeside.
Den 2. juli 2003 rettede Dansk Røde Kors, Center X, telefonisk  

 henvendelse til ministeriet og rykkede for en afgørelse i sagen.
Ministeriet  

 oplyste under samtalen at ministeriet undersøgte om A kunne modtage sin  

 medicin i Libanon, og at ministeriet ville træffe afgørelse når oplysningerne  

 om behandlingsmulighederne forelå.
Center X oplyste at centeret ville  

 orientere advokaten herom.
Samme dag klagede advokaten til mig over Ministeriet for  

 Flygtninge, Indvandrere og Integrations sagsbehandlingstid.
Advokaten oplyste  

 bl.a. at han den 13. august 2002 havde indgivet ansøgning om humanitær  

 opholdstilladelse til A, og at han senest den 16. juni 2003 havde indsendt  

 lægelige oplysninger i sagen.
Advokaten havde modtaget en telefonisk  

 henvendelse fra Center X om at man var  

  

 meget  

  

 bekymret for A som var ved at gå helt i stykker uden afklaring af  

 hendes  

 og børnenes skæbne som helt afhang af ministeriets svar.
Advokaten skrev endvidere den 4. juli 2003 bl.a. til ministeriet  

 at han var blevet orienteret af Center X om at ministeriet manglede besked om  

 hvorvidt A kunne få den medicin hun skulle bruge, i Libanon.
Advokaten  

 understregede i den forbindelse at det ikke alene var et spørgsmål om  

 medicin.  

 Det var også et spørgsmål om lægelig/psykiatrisk behandling og i den  

 forbindelse løbende justering af medicin.
Advokaten oplyste at der ingen  

 offentlige behandlingsmuligheder fandtes i Libanon, og at enlige kvinder  

 ingen  

 rettigheder havde.
Advokaten henviste til baggrundsmateriale om Libanon.
Den 16. juli 2003 sendte jeg kopi af advokatens telefax og brev  

 af 2. juli 2003 og advokatens brev af 4. juli 2003 samt de indsendte bilag  

 til  

 Ministeriet for Flygtninge, Indvandrere og Integration som en anmodning fra  

 advokaten om at ministeriet fremskyndede sagen.
Samtidig meddelte jeg  

 ministeriet  

 at jeg gik ud fra at ministeriet  medmindre sagen var tæt på at blive  

 afsluttet  ville oplyse advokaten om hvor langt sagen var kommet, og så  

 vidt  

 muligt hvornår den kunne forventes afsluttet.
Ministeriet rettede den 31. juli 2003 telefonisk henvendelse  

 til advokatens kontor.
Ministeriets telefonnotat af samme dato har følgende  

 ordlyd:
 Ringet til adv. ( )s kontor.
 Besvaret hans rykker samt henv. til FOB.
Oplyst, at forelægge sagen i løbet af ca. 1 uge, hvorefter jeg  

 vil vende tilbage i sagen, evt. i form af kopi af høringssvar til Us,  

[ulæseligt; min bemærkning] el. lign. Det fremgår af ministeriets indsendte datoliste at ministeriet  

 under den pågældende telefonsamtale oplyste at man ville vende tilbage til  

 sagen når ministeriet havde modtaget oplysninger om tilgængeligheden af  

 lægemidlet  

 Zyprexa i Libanon.
 Den 6. august 2003 rykkede Dansk Røde Kors på ny telefonisk for  

 en afgørelse i sagen.
Den 10. oktober 2003 ringede Dansk Røde Kors, Center X, forgæves  

 til ministeriet om sagen.
Ministeriet besvarede telefonisk den 13. oktober  

 2003  

 centerets fornyede rykker i sagen som var begrundet i hensynet til As  

 dårlige  

 psykiske helbredstilstand.
Center X oplyste at centeret ville sende et brev  

 fra  

 A skrevet på dansk til ministeriet.
 Den 17. oktober 2003 modtog ministeriet As brev skrevet på  

 dansk den 18. september 2003. Heri forklarede hun bl.a. følgende om sin  

 situation:
Det sværeste for mig lige nu, er at tænke på, at det er umuligt  

 for mig at vende hjem til Libanon, fordi det vil være enden på mit liv, og  

 mine børn vil blive taget fra mig.
Og I kan se det i min journal.
Men jeg vil  

 gerne forklare lidt af det, jeg er midt i.
Jeg er i en meget svær situation.
Fysisk har jeg det meget  

 dårligt, og det kan ses i mine lægeudtalelser.
Psykisk er jeg konstant  

 anspændt  

 og er meget presset, så det ikke kan forklares til andre.
Det er kun mig der  

 kan føle det, og jeg håber I kan se det udfra de udtalelser, der kommer fra  

 min  

 psykiater.
Og mine tanker og spekulationer har ikke forladt mig et øjeblik.  

 Men  

 lige i tiden og måske for fremtiden skal jeg have medicin, som er umulig at  

 fremskaffe i Libanon.
Og selv om medicinen er tilgængelig, er den næsten  

 umulig  

 at få fat på.
I kender forholdene i mit land.
Men om min fremtid, jeg bare  

 venter og har ventet i så lang tid på at få et håb fra nogen, der kan  

 fortælle  

 mig, at der er håb at leve for.
Men ventetiden, som I ved, er ikke nem, især  

 når  

 man har ventet i 5 år.
 Dansk Røde Kors, Center X, ringede den 27. oktober 2003 på ny  

 til ministeriet om sagen og rykkede for en afgørelse.
Ministeriet oplyste  

 under samtalen at ministeriet havde vanskeligt ved at få oplysninger om  

 ansøgerens  

 muligheder for at modtage behandling i hjemlandet.
Centeret ringede igen den 4. november 2003 til ministeriet og  

 oplyste at A havde henvendt sig flere gange fordi hun ikke kunne udholde  

 ventetiden længere.
Ministeriet oplyste at ministeriet ikke kunne sige  

 præcist  

 hvornår der ville blive truffet afgørelse, men at det forventedes at blive  

 inden jul.
Ved e-mail af 21. november 2003 bad ministeriet  

 Udlændingestyrelsens dokumentationskontor om oplysninger om  

 behandlingsmulighederne  

 i Libanon for patienter med psykose.
Dokumentationskontoret oplyste den 25.  

 november 2003 at kontoret ikke var i besiddelse af oplysninger herom.
 Den 4. december 2003 rykkede Dansk Røde Kors, Center X, igen  

 telefonisk for en afgørelse i sagen.
 Advokat III klagede til mig den 9. december 2003 over  

 sagsbehandlingstiden i ministeriet.
 Dansk Røde Kors, Center X, rykkede på ny den 18. december 2003  

 telefonisk for en afgørelse i sagen.
 Den 19. december 2003 bad jeg ministeriet om en udtalelse i  

 anledning af advokatens klage over sagsbehandlingstiden.
Dansk Flygtningehjælp rettede den 23. december 2003 telefonisk  

 henvendelse til ministeriet om sagen.
Ministeriet oplyste at ministeriet  

 forventede at træffe afgørelse i løbet af den første måneder af 2004.
 Samme dag forsøgte ministeriet forgæves  for anden gang, første  

 gang var den 8. december 2003  telefonisk at kontakte speciallæge i  

 psykiatri, overlæge B.
Den 2. januar 2004 modtog ministeriet advokatens brev af 23.  

 december 2003 vedlagt en speciallægeerklæring fra speciallæge i psykiatri,  

 overlæge B dateret 13. oktober 2003  med en tilføjelse af 21. december  

 2003  

 stilet til advokaten.
I erklæringen af 13. oktober 2003 står bl.a. følgende:
Ventetiden er ødelæggende, og hun oplever, at hun ikke har  

 noget håb om, det nogensinde lykkes for hende at få opholdstilladelse.
Hvis  

 hun bliver sendt hjem til Libanon, er hun fuldstændig overbevist om, at  

 børnene bliver taget fra hende, hvilket betyder, at hun ikke har noget at  

 leve  

 for længere.
Grunden til, at hun ikke tager livet af sig lige nu, er, at hun  

 har børnene, som er det eneste, som holder hende oppe.
Der er dage, hvor hun har det noget bedre, men oftest er hun i  

 dårligt humør.
Der skal ikke meget til, før hun bliver irriteret og skælder  

 ud.  

 Det går ud over børnene.
Det sidste er, at hun fortæller, at moderen i  

 Libanon,  

 som hun ikke har kontakt til, er døende.
Denne oplysning har hun fået af en  

 søster.
Der er ikke meget energi og overskud i hende.
Hun fremtræder alt  

 i alt meget ressourcesvag, og det er givet forværret, fordi den ven hun har  

 haft, har fået opholdstilladelse og er flyttet fra centret.
 Hun bør have støtte til børnene.
 Hun fremtræder alt i alt særdeles skrøbelig.
 I tilføjelsen af 21. december 2003 stilet til advokaten skrev  

 psykiateren følgende:
 Tilstanden er absolut ikke blevet bedre og hun er plaget af  

 PTSD (post traumatic stress disorder), angst og depressive symptomer.
 Grundet det sidste har hun mistet appetitten og tabt i vægt.  

 Med en højde på  

 167 cm.  

 og en vægt på  

 50 kg.  

 er hun undervægtig.
 Tankerne om død og selvmord er dagligt til stede.
Hun er efterhånden med meget få ressourcer og jeg er særdeles  

 bekymret for hende og hendes børn. Dansk Røde Kors, Center X, ringede igen den 16. februar 2004 og  

 rykkede for en afgørelse i sagen.
Ministeriet oplyste at sagen var tæt på at  

 blive afsluttet, men kunne ikke angive præcist hvornår.
Den 19. februar 2004 omgjorde ministeriet en afgørelse truffet  

 af Udlændingestyrelsen den 24. marts 1999 om at udvise A af Danmark med  

 indrejseforbud i et år.
Ministeriet lagde vægt på at en udvisning på dette  

 tidspunkt  

 måtte antages at virke særligt belastende for A (jf. udlændingelovens § 26,  

 stk. 1).
 Den 20. og 25. februar 2004 spurgte henholdsvis Dansk Røde  

 Kors, Center X, og advokaten telefonisk ministeriet til sagen.
Ministeriet traf den 26. februar 2004 afgørelse om at give A og  

 de to børn opholdstilladelse efter udlændingelovens § 9, stk. 2, nr. 2 (jf.  

 lovbekendtgørelse nr. 711 af 1. august 2001), i et år med henblik på  

 midlertidigt ophold.
Ministeriet beklagede den meget lange  

 sagsbehandlingstid.
 I brev af samme dato udtalte ministeriet bl.a. følgende til mig  

 i anledning af advokatens klage over sagsbehandlingstiden:
 Som det fremgår af den vedlagte datoliste, har ministeriet ikke  

 foretaget underretning af parten om, at sagsbehandlingen har trukket ud.
Ministeriet skal beklage den meget lange sagsbehandlingstid, og  

 at ministeriet ikke løbende har foretaget underretning af den pågældende om,  

 at sagsbehandlingen har trukket ud, samt om hvad sagen har beroet på. Ombudsmandens udtalelse Der er ikke i forvaltningsloven fastsat generelle bestemmelser om en  

 myndigheds sagsbehandlingstid.
Spørgsmålet om hvornår den forløbne tid  

 overskrider det acceptable, kan derfor ikke besvares generelt.
Ud over den  

 samlede sagsbehandlingstid må man tage andre forhold i betragtning, herunder  

 sagens karakter, omfanget af de undersøgelser myndigheden skal foretage, den  

 sædvanlige sagsbehandlingstid samt de løbende ekspeditioner i sagen.
 Punkterne 206-208 i Justitsministeriets vejledning om forvaltningsloven har  

 følgende ordlyd:
 206.  

  

 Hvis en forvaltningsmyndighed som følge af sagens karakter eller den  

 almindelige sagsbehandlingstid for den pågældende myndighed ikke kan træffe  

 afgørelse inden kortere tid efter sagens modtagelse, bør myndigheden give  

 den, der er part i sagen, underretning om, hvorpå sagen beror og så vidt  

 muligt oplysning om, hvornår myndigheden regner med, at afgørelsen kan  

 foreligge.
 207.  

  

 Myndigheden bør  

 endvidere give den, der er part i sagen, underretning, når behandlingen af  

 den  

 konkrete sag på grund af særlige omstændigheder vil tage længere tid end  

 sædvanligt.
208.  

  

 Rykkerskrivelser  

 fra den, der er part i sagen, og som er rimeligt begrundet i  

 sagsbehandlingstiden,  

 bør i almindelighed besvares med det samme.
Besvarelsen bør indeholde  

 oplysning om, hvorpå sagen beror og så vidt muligt oplysning om, hvornår  

 myndigheden regner med, at afgørelsen kan foreligge. Sagsbehandlingstiden Den samlede sagsbehandlingstid var 2 år og knap 10 måneder.
Jeg  

 mener efter min gennemgang af sagen at dette tidsforløb har været helt  

 urimeligt langt.
Sagen henlå uekspederet fra den 31. oktober 2001 til den 15.  

 august 2002. Ministeriet modtog første gang den 3. september 2002 oplysning  

 om  

 at (A) var i behandling med lægemidlet Zyprexa.
Først knap 10 måneder  

 herefter  

  den 1. juli 2003  tog ministeriet initiativ til at undersøge  

 behandlingsmulighederne  

 i Libanon.
Sagen havde på dette tidspunkt verseret i 2 år og knap 2 måneder.  

 Ministeriets egne undersøgelser vedrørende behandlingsmulighederne i Libanon  

 havde et yderst begrænset omfang.
Sagen beroede derudover kun i 4 dage   

 fra  

 den 21. til den 25. november 2003  på andre myndigheder end ministeriet  

 selv  

 og kun i ca. 2 måneder i 2001 på parten.
I den resterende periode beroede  

 sagen  

 på ministeriets egne forhold.
Dette til trods for at ministeriet løbende  

 modtog aktuelle oplysninger om (A)s dårlige helbredstilstand.
Ministeriets  

 sagsbehandling  spørgsmålet om opsættende virkning Ministeriet oplyste i brevet af 18. juli 2001 at ministeriet   

 når ministeriet havde modtaget de ønskede helbredsoplysninger  ville  

 tage  

 stilling til om anmodningen om genoptagelse af sagen kunne tillægges  

 opsættende virkning med hensyn til udrejsefristen.
Ministeriet modtog oplysningerne den 31. oktober 2001, men tog  

 ikke i den forbindelse stilling til om genoptagelsesanmodningen kunne  

 tillægges opsættende virkning med hensyn til udrejsefristen.
Under hensyn til  

 at ministeriet i brev af 18. juli 2001 havde stillet i udsigt at ministeriet  

 på eget initiativ ville tage stilling til spørgsmålet om opsættende virkning  

 efter  

 modtagelsen af helbredsoplysninger i sagen, burde ministeriet efter min  

 opfattelse  

 allerede kort efter den 31. oktober 2001 have taget stilling hertil eller  

   

 hvis dette ikke var muligt ud fra de da foreliggende lægelige oplysninger i  

 sagen  kort efter have bedt om yderligere lægelige oplysninger.
Advokat II bad endvidere den 28. december 2001 udtrykkeligt om  

 at ansøgningen blev tillagt opsættende virkning med hensyn til udrejsefristen  

 under sagens behandling.
Denne begæring burde ministeriet  også i lyset  

 af  

 ovenstående  efter min opfattelse have besvaret straks.
Sagsbehandlingen i  

 øvrigt Ministeriet besvarede ikke den række af rykkerbreve som advokat  

 II sendte i første halvår af 2002. Ministeriet underrettede heller ikke  

 løbende  

 advokat II eller advokat III om at sagen trak ud  herunder om at  

 ministeriet  

 ikke kunne træffe afgørelse inden for en tidligere meddelt tidshorisont  

   

 ligesom ministeriet ikke løbende orienterede advokat II eller advokat III om  

 hvorpå sagen beroede.
Konklusion Samlet er det min opfattelse at ministeriets sagsbehandling,  

 herunder sagsbehandlingstiden, har været meget kritisabel.
 Ministeriet har under min behandling af en anden sag omhandlende  

 sagsbehandlingstiden i en sag om genoptagelse af en familiesammenføringssag  

 oplyst følgende:
 Indtil den 5. februar 2004 blev anmodninger om genoptagelse af  

 sager, hvori ministeriets 1. Udlændingekontor havde truffet afgørelse som  

 klageinstans, behandlet efter samme principper  og dermed med samme  

 gennemsnitlige sagsbehandlingstid  som almindelige klagesager i  

 kontoret.
 Pr. 5. februar 2004 er proceduren for behandling af sådanne  

 anmodninger ændret.
Anmodninger om genoptagelse skal nu behandles inden en måned.  

 Hvis det i enkeltsager skulle vise sig, at fristen ikke kan overholdes, skal  

 klageren orienteres herom snarest muligt og senest en måned efter  

 ministeriets modtagelse af anmodningen om genoptagelse.
Orienteringen skal  

 indeholde en frist for, hvornår anmodningen forventes færdigbehandlet samt  

 efter omstændighederne oplysning om, hvorpå sagen beror. Jeg har  til brug for mine overvejelser om hvorvidt der er  

 grundlag for at jeg af egen drift efter ombudsmandslovens § 17, stk. 1, tager  

 spørgsmålet om ministeriets sagsbehandlingstid i sager om genoptagelse af  

 sager vedrørende humanitær opholdstilladelse op til undersøgelse  bedt  

 ministeriet oplyse om den konkrete sag giver ministeriet anledning til at  

 foretage  

 en opprioritering af behandlingen af anmodninger om genoptagelse af sager  

 vedrørende humanitær opholdstilladelse.
