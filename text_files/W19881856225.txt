 Da den negative saldo på fradragskontoen i et kommanditselskab  

 skyldtes, at fradragskontoen var belastet med visse formuetab, fandt  

 Landsskatteretten ikke, at der var grundlag for beskatning af den negative  

 saldo.
 I en sag, hvor major A for indkomståret 1979 havde klaget over den af de  

 stedlige skattemyndigheder foretagne ansættelse af hans skattepligtige  

 indkomst i forbindelse med tab ved deltagelse i et kommanditselskab,  

 indstillede skattemyndighederne under sagens behandling for  

 Landsskatteretten, at ansættelsen blev forhøjet med 33.768 kr.
Beløbet var udtryk for en i det pågældende år opstået negativ saldo på  

 fradragskontoen for skibet S.
Skattemyndighederne fandt, at den omstændighed,  

 at fradragskontoen blev negativ, betød, at der samlet var godkendt et for  

 stort fradrag vedrørende klagerens deltagelse i det pågældende  

 kommanditselskab.
Myndighederne fandt derfor, at beløbet skulle  

 indtægtsføres.
I det foreliggende tilfælde var den negative saldo efter det for  

 Landsskatteretten oplyste imidlertid en følge af, at fradragskontoen i det  

 omhandlede indkomstår var belastet med visse formuetab.
Den negative saldo  

 var således ikke udtryk for, at der gennem den periode hvor klageren havde  

 deltaget i det pågældende kommanditselskab, var godkendt fradrag ud over  

 hæftelsen.
 Under disse omstændigheder fandt retten ikke, at der var grundlag for at  

 gennemføre beskatning af den negative saldo som indstillet af  

 skattemyndighederne.
 LV 1987, C 2.4., L 7.5.
