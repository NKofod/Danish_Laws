 Ved noteveksling i Lusaka henholdsvis den 21. april og den 28. juli 1995  

 og senest den 26. og den 28. september 1995 er der indgået to overenskomster  

 mellem Danmark og Zambia, ifølge hvilken den danske regering i 1995-2000 yder  

 et beløb på samlet op til 178,5 millioner kroner i støtte til anden fase af  

 sundhedssektorprogrammet i Zambia.
Hovedformålet med projektet er at forbedre sundhedstilstanden i Zambia,  

 hovedsageligt for de laveste indkomstgrupper.
Dette gøres ved støtte til  

 forbedring af den basale sundhedsservice på distriktsniveau, samt ved at  

 inddrage lokalsamfundet i planlægning og opretholdelse af det basale  

 sundhedsvæsen.
 Overenskomsterne trådte i kraft henholdsvis den 28. juli og den 29.  

 september 1995.
