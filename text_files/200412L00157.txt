Fremsat den 17. december 2004 af  

 Jesper Langballe (DF), Kristian Thulesen Dahl (DF),  

 Per Dalgaard (DF), Christian H.
Hansen (DF),  

 Pia Kjærsgaard (DF),  

 Poul Nødgaard (DF) og Peter Skaarup (DF) Forslag til lov  

 om ændring af straffeloven (Ophævelse af straffelovens blasfemibestemmelse) § 1 I straffeloven, jf. lovbekendtgørelse nr. 960 af 21. september  

 2004, foretages følgende ændring:
 1.  


  

 § 140  

  

 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Formål med lovforslaget Forslaget går ud på at ophæve  

 straffelovens § 140, den såkaldte blasfemiparagraf.
Bestemmelsen er optrykt  

 som  

 Bilag 1 til lovforslaget.
Efter denne regel straffes visse  

 meningstilkendegivelser om troslærdom eller gudsdyrkelse med bøde eller  

 fængsel  

 indtil 4 måneder.
Der er ikke dømt efter bestemmelsen siden 1938, jf. Østre  

 Landsretsdom af 19. januar 1938, Ugeskrift for Retsvæsen 1938, side 419.
Baggrund for  

 forslaget Principielt og religiøst er en  

 lovparagraf med straf for blasfemi en komplet misforståelse i et kristent  

 land.  

 Tanken om, at vi med loven i hånd skal værne Guds ære, er nærmest blasfemisk.  

 Muhamed hævnede i 622 militært de forhånelser, han havde mødt i Mekka, og  

 siden  

 har der været dødsstraf for at forhåne profeten  til forskel fra den  

 nytestamentlige beretning om Jesus, den sagtmodige konge, som selv opsøgte  

 krænkelser og forhånelser på korset.
Jesus hyrede jo heller ikke en romersk  

 advokat, da han blev stedt for sin jordiske dommer Pilatus.
Han sagde  

 tværtimod,  

 at Pilatus ligeså lidt som den hånende og hadefulde folkeskare havde nogen  

 virkelig magt over ham.
Det havde kun én.
Oprindeligt var  

 blasfemiparagraffen nærmest tænkt som et værn  ikke om Guds ære, men om  

 almindelig sømmelighed.
Den skulle vi imidlertid nok kunne forholde os  

 ansvarligt til uden trusler om straf.
Der er afgjort noget, der hedder god og  

 dårlig tone, men vi plejer lykkeligvis ikke at lovgive om den slags.
Siden er der gået skred i  

 blasfemibegrebet.
I en følelsesfuld tid er det blevet til noget med at krænke  

 andres religiøse følelser.
Men krænkede følelser er et dårligt kriterium for  

 en  

 retsnorm.
Hvornår kan man ikke påberåbe sig sine krænkede følelser, hvis man  

 dermed kan ramme en modstander og tvinge ham til at  

 tie?           &nbsp  

 ; Voltaire krænkede virkelig mange  

 kristne menneskers følelser, men skulle man derfor have forbudt udgivelsen af  

 han skrifter? Så skulle vi jo have forbudt de fleste af oplysningstidens  

 filosoffer, som i de frie videnskabers navn vendte sig mod kristendommen.  

 Tanken er absurd, og det er derfor ikke overraskende, at blasfemibestemmelsen  

 i  

 straffelovens § 140 aldrig benyttes, og at der så vidt vides aldrig har været  

 dømt efter den siden 1938. Vi har bare glemt at fjerne den, fordi den på den  

 anden side var temmelig uskadelig.
Nu er loven imidlertid pludselig  

 blevet højaktuel, efter at muslimer har sagsøgt Danmarks Radio og TV 2 for at  

 krænke deres religiøse følelser ved at vise Theo van Goghs film »Submission«  

   

 et gribende kunstværk og et forpint nødsskrig fra en kvinde, Ayaan Hirsi Ali,  

 der er slæbt gennem omskæring, fornedrelser, tvangsægteskab, indespærring og  

 voldtægt i en forholdsvis normal muslimsk familie.
Hvis ikke  

 hun  

 skulle have ret til at bruge den  

 vestlige verdens ytringsfrihed, hvem skulle egentlig så? Det er  

 religionskritik  

 fra dybet af en lemlæstet  

 sjæl.           &nbsp  

 ; Lad os gå ud fra, at muslimerne  

 vil tabe sagen med et brag  og dermed dokumentere, at  

 blasfemiparagraffen er  

 ubrugelig.
Men lad os også gå ud fra, at hvis vi ikke fjerner den, vil der  

 siden komme en bølge af sager, fremkaldt af »krænkede religiøse følelser«  

   

 eller bare af forurettet lyst til chikane.
Anmeldelserne vil hagle ned på  

 politimestrenes skriveborde og belaste både politi og retsvæsen med  

 spørgsmål,  

 som ikke bør finde deres afgørelse i retten, men i en fri og åben debat.
Skriftlig fremsættelse Jesper Langballe  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af straffeloven. (Ophævelse af straffelovens blasfemibestemmelse).
(Lovforslag nr.
L 157).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende ret Gældende formulering Lovforslaget § 140.  

  

 Den, der offentligt driver spot med  

 eller forhåner noget her i landet lovligt bestående religionssamfunds  

 troslærdomme eller gudsdyrkelse, straffes med bøde eller fængsel indtil 4  

 måneder.
§ 1 I straffeloven, jf. lovbekendtgørelse nr. 960 af 21. september  

 2004, foretages følgende ændring:
 1.  


  

 § 140  

  

 ophæves.
