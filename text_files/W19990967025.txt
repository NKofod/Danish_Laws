Kendelse fra Pressenævnet i sag nr.  

 39/1995 [K] har v/advokat Jens Frederik Hansen klaget til  

 Pressenævnet over udsendelsen "Ren Mafia" i Danmarks Radio den 10. og  

 den 21. februar 1995, idet han finder, at god presseskik er  

 overtrådt.
 I udsendelsen hed det bl.a.:
"Speak: [M] er på vej til sin advokat.
Hun har i  

 halvandet år været stråmand for 3 egyptere i  

 rengøringsbranchen.
 ....
Vært: I 1993 lavede Told- og Skattevæsnet en  

 undersøgelse af 500 københavnske hoteller og restauranter.  

 Undersøgelsen viste, at 70% af dem bruger sort rengøring, det  

 er også det, man kalder piratrengøring.
Der er ingen ting, der  

 tyder på, at omfanget er blevet mindre, tværtimod har det spredt  

 sig til resten af landet, og problemet er, at rengøringsbranchen er  

 karakteriseret ved brug af stråmænd, svindel, vold og  

 trusler.
 ....
 Susanne  Bærentzen, Direktoratet for  

 arbejdsløsforsikringen: Jeg kan da godt ha' en vis bekymring,  

 når man ser på netop inden for rengøringsbranchen ....  

 hvor systematisk sådan noget kan blive lavet, og at man kan køre  

 rundt med offentlige myndigheder efter forgodtbefindende, ...
 ....
[M]: Formålet med alle de selskaber, det er at  

 plukke det offentlige.
Det er det primære formål.
Vært: I gamle dage var rengøringspersonalet  

 ansat af hotellet.
Sådan er det ikke længere.
Det  

 rengøringspersonale, De i dag møder, vil typisk være  

 ansat af et rengøringsselskab, som så har en kontrakt med  

 hotellet, og det betyder, at hotellet ikke har noget ansvar for  

 rengøringspersonalet.
Når hoteller og restauranter har  

 indført det system, så hænger det sammen med, at  

 rengøring er den tungeste post på deres budget.
Og ved at lade  

 rengøringsselskaberne konkurrere med hinanden indbyrdes, kan man  

 få presset prisen på rengøring ned på et niveau, som  

 de aldrig selv ville kunne gøre rent for.
 Så der er virkelig mange penge at spare.
 ....
Og det er jo det, der er hele ideen - at få det  

 enkelte rengøringsselskab til at eksistere så længe som  

 muligt uden at afregne moms og skat.
Når Told og Skat får kig  

 på en pirat, så lukker han bare sit rengøringsselskab og  

 opretter et nyt.
 ....
Under arbejdet med det her program er vi nemlig  

 stødt på mange historier om, hvordan  

 rengøringsselskaberne skaffer sig de her kontrakter.
De bestikker  

 simpelt hen mellemlederen på hotellet.
 ....
 For at kunne finansiere de store beløb, som bliver  

 udbetalt under bordet, opererer man med en helt speciel  

 selskabskonstruktion.
 ....
Som det fremgår, er det helt uoverskueligt.
Og det  

 er det også for Told- og Skattevæsnet, og det er jo  

 selvfølgelig også det, der er hele ideen.
 ....
Selvfølgelig er rengøringspiraterne ikke  

 så dumme, at de lader selskaberne udelukkende arbejde sort.
I det  

 enkelte selskab vil der altid være en hvid del, der skal sløre  

 den sorte.
 ....
 [M]: ... Og her har vi Palace ...
 ... der er det lidt anderledes der.
 ... det er fordi, at der bliver begyndt og blive skrevet  

 lidt for meget om sort arbejde i medierne, og så går vi over til  

 at udbetale mere hvidt ikke, og så har der været problemer  

 omkring Hotel Danmark, så det gik over og blev rent hvidt.
 ....
Vært: Tværtimod siger de ja til  

 rengøringspiraternes tilbud.
Og det kan de gøre helt lovligt.  

 For det er ikke hotellerne og restauranterne, der udbetaler de sorte  

 lønninger.
 ....
Her er listen over de hoteller og restauranter, de tre  

 ægyptere på daværende tidspunkt havde kontrakt med.
Flere  

 af hotellerne og restauranterne har siden skiftet ejere eller ledelse, mens  

 andre har skiftet rengøringsselskab.
Typisk til et andet  

 piratselskab.
 ....[Navnet på K's restaurant] ...
 ....
Det kan virke uforståeligt, at store velrennomerede  

 hoteller og restauranter hyrer disse piratselskaber.
Men i fagforeningen  

 kender man godt forklaringerne på, hvordan  

 piratrengøringsselskaberne opnår kontrakterne.
 Thorkild  Holmboe: Det er lederen af stuepigeafdelingen,  

 det er lederen af køkkenet, det er lederen af hotellet, som har med  

 fællesarealerne at gøre altså lobbyen og receptionen og  

 sådanne områder, det er dem, man kontakter, og det er dem, man  

 beder om at få et privat møde med, ...
 ... men selvfølgelig i sådan en samtale  

 foregår der så en uformel del, altså hvad kan  

 rengøringsselskabet i realiteten tilbyde denne her mellemleder.
 ....
Vært: Hvad skal en timepris være, for at det  

 kan løbe rundt? Thorkild  Holmboe: 110 til 120 kroner og det fordi, det  

 skal indeholde den faktiske lønudgift til medarbejderne.
.... Og så skal den indeholde en del, som er  

 selskabets overskud til rengøringsdirektøren.
Så hvis man  

 taler om 110 til 120 kroner, ... så holder man sig inden for det felt,  

 så man siger, det her, det er nok legalt.
Vært: Og alt der ligger under? Thorkild  Holmboe: Der bør man være meget  

 opmærksom på, at her er der formodentlig noget galt.
 ....
Vært: Hvor mange af dem, der arbejdede sort, fik  

 bistand eller understøttelse fra fagforeningen? [M]: 60 til 70% af hele medarbejderstaben, ...
 ....
Thorkild  Holmboe: Vi ved, at en af de første  

 ansatte i et piratrengøringsselskab, som virkelig havde været  

 groft udnyttet i den tid, at vedkommende havde arbejdet i et  

 rengøringsselskab, og som så stod frem og sagde og forklarede  

 for første gang, hvad det egentlig var, der foregik ude på de  

 københavnske hoteller og restauranter, denne person blev ganske kort  

 efter antruffet af nogle embedsmænd fra piratrengøringsselskabet  

 og truet med en pistol.
Og det er ikke et enestående tilfælde,  

 langt fra.
 ....
Vært: Som man kan forstå, er det rigtig mange  

 penge, der svindles for inden for rengøringsbranchen.
Told og  

 Skattevæsnet siger mere end 100 millioner kroner.
 ....
Hvem kan stoppe det her? Peter  Prahl, Told- og Skattevæsnet: Ja,  

 altså den mest effektive måde at stoppe det på, det er jo,  

 at hoteller og restauranter og lignende, virksomheder der bruger denne form  

 for organiseret sort rengøring, holder op med det, så kommer der  

 ikke penge til det kriminelle ... miljø, og så stopper det af  

 sig selv.
 ....
 Thorkild  Holmboe: Hvorfor fik de lov til at opstå,  

 er i virkeligheden et spørgsmål om, at man har haft nogle  

 hoteller og restauranter, som har været villige til at se igennem  

 fingrene med, at det personale, der arbejdede på deres virksomheder,  

 blev groft underbetalt og udnyttet i meget høj grad, at man har haft  

 nogle direktører ..indvandrerdirektører i realiteten .. for  

 nogle rengøringsselskaber, som har været villige til at udnytte  

 deres egne landsmænd groft.
 ....
Vært: Er det ikke skadeligt for et hotel eller en  

 restaurant, at man bliver bekendt med, at man bruger  

 piratrengøring? Peter  Thomasen, Told- og Skattevæsnet: Jo, helt  

 afgjort. ... jeg forstår heller ikke, at de gør det.
Altså  

 nu taler jeg ikke om, at de bruger rengøringsselskaber, men at de  

 bruger rengøringsselskaber, hvor man måske ud fra det  

 præ-tilbud, man har fået kan sige sig selv, at det ikke kan holde  

 sådan i forhold til normale danske lønninger i Danmark, der  

 må vi nok sige, det, det er uforstående for os, at man gør  

 det.
 Klageren har bl.a. fremlagt advokatens skrivelse af 21.  

 februar 1995 til Danmarks Radio samt Danmarks Radios svar herpå.
 Til støtte for klagen er det anført, at der  

 på et meget tidligt tidspunkt i udsendelsen er lagt op til en ensidig  

 moralsk fordømmelse af restaurationernes forhold.
Intet sted i udsendelsen er angivet, at klageren ikke har  

 gjort sig skyldig i et strafbart forhold.
Det firma, som klageren i en  

 periode fra 1990-1991 havde indgået entreprisekontrakt om opvask med,  

 og som er genstand for kritik i den påklagede udsendelse, fremsendte  

 sædvanlig faktura.
Klageren havde ikke mulighed for at kontrollere, om  

 firmaet afregnede moms og A-skat.
Opvasken i [K's restaurant] blev  

 udført af en bestemt medarbejder, og af hans lønsedler for 1991  

 fremgår, at rengøringsselskabet tilbageholdt A-skat.
Klageren har endvidere anført, at samarbejdet med  

 selskabet straks blev afbrudt, da der på et tidspunkt i 1991 opstod  

 mistanke om, at der kunne være problemer med firmaet.
Opgaverne blev  

 herefter overtaget af personale ansat direkte af [K's restaurant], og der har  

 ikke siden hen været benyttet udefra kommende firmaer til opvask eller  

 rengøring.
Danmarks Radio har været bekendt med, at  

 piratrengøringsselskabet for visse kunders vedkommende har  

 udført arbejdet uden nogen form for moms- og skatteunddragelser.  

 Danmarks Radio har endvidere været vidende om eller dog haft en  

 stærk formodning for, at klagerens kontrakt med selskabet var afbrudt  

 uden at oplyse dette i udsendelsen.
Herefter har Danmarks Radio med  

 udtalelsen om, at virksomhederne typisk har skiftet til et andet piratselskab  

 fremsat en mistanke mod klageren, som er helt ubegrundet, og som ikke er  

 blevet forelagt for klageren.
 Klageren har endelig anført, at henset til hans  

 særlige afhængighedsforhold af [ ] og de dermed for bundne  

 decorumskrav må det have stået Danmarks Radio klart, at den skete  

 omtale af klageren kunne få vidtrækkende økonomiske  

 konsekvenser for klageren.
 I en udtalelsen om klagen har Danmarks Radio  

 anført, at klageren kun optræder et sted i udsendelsen, nemlig  

 på en liste, der introduceres således: "Her er listen over de  

 hoteller og restauranter, de 3 ægyptere på daværende  

 tidspunkt havde kontrakt med". Denne oplysning kan ikke i sig selv give  

 grundlag for nogen "berigtigelse".
Danmarks Radio har endvidere anført, at det af  

 udsendelsen udtrykkeligt fremgår, at kunden ikke er ansvarlig for  

 rengøringsselskabets eventuelle ulovligheder, at kunden almindeligvis  

 ikke vil have kendskab til eventuel skatte- og/eller momsunddragelse, samt at  

 piratselskabet både opererer "sort" og "hvidt", og for nogle kunders  

 vedkommende udfører arbejdet 100% hvidt.
Der er således ikke  

 grundlag for at hævde, at det af udsendelsen fremgår, at klageren  

 var i ond tro.
 I udsendelsen er gjort opmærksom på, at det  

 kundeforhold, som eksisterede i 1991/1992, ikke er udtryk for den aktuelle  

 situation.
Når det i udsendelsen er oplyst, at der typisk er  

 skiftet til et andet piratselskab, er dette det fremherskende mønster  

 for de virksomheder, som figurerer på listen.
Dette er i øvrigt  

 i god overensstemmelse med undersøgelsen fra Told og Skat, som viste,  

 at ca. 70% af branchens virksomheder betjente sig af piratselskaber. "Typisk"  

 siger også implicit, at det ikke er alle virksomheder på listen,  

 der har skiftet til et andet piratselskab.
Formålet med at bringe listen var at vise, at  

 piratrengøring har fået et kolossalt omfang.
Når listen  

 ses i sammenhæng med udsendelsens øvrige oplysninger, må  

 den have efterladt det indtryk, at piratselskaber har kunder, også  

 blandt velrenommerede virksomheder, som næppe har haft mistanke om, at  

 rengøringsselskabet ikke arbejdede 100% "hvidt". I udsendelsen  

 gøres opmærksom på, at det er piratselskabet og ikke dets  

 kunder, der begår noget ulovligt, og at kunderne meget vel kan  

 være i god tro, bl.a. fordi nogle af kontraktsforholdene opfyldes ved  

 rent hvidt arbejde.
Følgende nævnsmedlemmer har deltaget i sagens  

 behandling: Axel Kierkegaard, Bent A.
Koch, Kaare R.
Skou og Preben  

 Sørensen.
 Pressenævnet udtaler:
 De forhold, der er klaget over, må vurderes i  

 sammenhæng med, hvad der i øvrigt er oplyst i udsendelsen.
 Under henvisning til Danmarks Radios oplysninger, finder  

 Pressenævnet ikke anledning til at udtale kritik.
 Afsagt den 18. maj 1995.
