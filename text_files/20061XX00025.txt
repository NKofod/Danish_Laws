Skriftlig fremsættelse (4. oktober 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring  

 af ligningsloven  

 (Videreførelse af det forhøjede befordringsfradrag for pendlere i  

 udkantskommuner) (Lovforslag nr.
L 32).
 Lovforslaget er en uændret genfremsættelse af lovforslag nr.  

 L 236, som blev fremsat den 24. maj 2006.
I dag kan pendlere, der bor i særligt udpegede  

 udkantskommuner tage forhøjet befordringsfradrag for kørsel over  

 100 km  

 dagligt mellem sædvanlig bopæl  

 og arbejdsplads.
Ordningen gælder for indkomstårene 2004-2006 og indebærer,  

 at  

 fradraget kan beregnes med samme høje sats som for kørsel mellem 24 og  

 100 km  

 dagligt.
Formålet med  

 lovforslaget er at videreføre denne ordning for indkomstårene 2007-2013 for  

 visse særligt udpegede kommuner.
En videreførelse af det forhøjede befordringsfradrag i  

 udkantskommunerne vil betyde, at befolkningen her fortsat har et ekstra  

 incitament til at søge job i andre områder eller i byerne.
Lovforslaget  

 understøtter således regeringens målsætning om, at det skal være attraktivt  

 at  

 bo, arbejde og drive virksomhed i alle egne af landet.
 Forlængelsesperioden 2007-2013 falder tidsmæssigt sammen med  

 den periode som Økonomi- og Erhvervsministeriets anvender ved udpegningen af  

 de  

 yderområder, der skal have del i EUs strukturfondsmidler i  

 budgetperioden  

 2007-2013. Der er herved skabt mulighed for en høj grad af sammenfald mellem  

 de  

 kommuner, der udpeges som yderområder i strukturfondssammenhæng, og de  

 kommuner, der udpeges som udkantskommuner.
Udkantskommunerne for indkomstårene 2007-2013 er udpeget på  

 baggrund af to objektive samfundsøkonomiske indikatorer, nemlig lav  

 erhvervsindkomst og svag befolkningsudvikling.
I alt 16 af de nye kommuner,  

 som  

 Danmark vil bestå af pr. 1. januar 2007, opfylder disse to kriterier.
De 16 kommuner omfatter 53 af de nuværende kommuner, hvoraf  

 41 er udpeget som udkantskommuner i dag, mens 12 er nye i denne sammenhæng. 9  

 af de 50 nuværende udkantskommuner vil falde ud af ordningen.
Hertil kommer  

 den  

 mindre del af Aalestrup kommune, der ikke bliver en del af den nye  

 Vesthimmerland kommune.
 Det skønnes, at der i de udkantskommuner, der falder ud af  

 ordningen, vil være ca. 900 personer, der ikke vil blive omfattet af den  

 foreslåede videreførelse af ordningen med det forhøjede befordringsfradrag.  

 Disse  

 pendlere bevarer dog retten til fradraget i 5 år fra det tidspunkt, de første  

 gang har opnået ret til fradraget inden udgangen af 2006 (den individuelle  

 femårs-periode).
I alt skønnes der fra 2007 at blive ca. 10.000 pendlere med  

 ret til forhøjet befordringsfradrag.
Videreførelsen af ordningen skønnes at  

 medføre et umiddelbart provenutab på ca. 35 mio. kr. årligt, hvilket stort  

 set  

 er det samme som provenutabet ved den gældende ordning.
 Det foreslås, at loven træder i kraft den 1. januar 2007.  

 Den midlertidige ordning vil blive taget op til revision inden udgangen af  

 2013.
 Med disse bemærkninger skal jeg anbefale lovforslaget til  

 Folketingets velvillige behandling.
