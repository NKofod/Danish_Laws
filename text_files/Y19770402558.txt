Sagen vedrører en vandværksbygning på ca. 34 (m2), der ligger på lejet  

 grund.
Der spørges bl.a. om det vil være en omgåelse af udstykningslovens §  

 1, stk. 1, hvis forholdet søges ordnet ved oprettelse af en kontrakt, der  

 skal fornys hvert 10. år.
Efter direktoratets opfattelse vil det ikke være i  

 strid med udstykningslovens § 1, stk. 1, at der efter udløbet af en 10-års  

 periode indgås en ny lejekontrakt for yderligere 10 år.
Det er en  

 forudsætning, at parterne ved udløbet af hver 10-års periode er frit stillet  

 med hensyn til, om de vil fortsætte lejemålet.
I den konkrete sag kunne denne  

 fremgangsmåde ikke anvendes, fordi det var hensigten, at vandværksbygningen  

 skulle ligge på ejendommen i ubegrænset tid.
I skrivelse af 24.1.1977 har De stillet nogle spørgsmål vedrørende  

 udstykningslovens § 1, stk. 1. De oplyser, at  der på en landbrugsejendom siden 1951 har ligget et fælles  

 vandværk, der består af en murstensbygning 5,62 mx6,00 m, højde 2 m over  

 terræn og gulvet beliggende 1 m under terræn, at  vandværket nu skal udvides med en tilbygning på 5,62x8,00 m, at  der ikke er og ikke agtes oprettet en brugskontrakt, der skal  

 gælde kun 10 år ad gangen, og at  vandværket gerne skal forblive på stedet i ubegrænset tid.
 Deres spørgsmål er følgende:
 1.Skal vandværksbygningen efter udstykningslovens § 1, stk. 1, udstykkes  

 med sit eget matr.nr.
 2.Hvorledes harmonerer udstykningslovens § 1, stk. 1 med  

 tinglysningslovens § 19, stk. 1, om bygninger på lejet grund.
 3.Vil det være en omgåelse af udstykningslovens § 1, stk. 1, hvis  

 forholdet søges ordnet ved oprettelse af en kontrakt, der skal fornys hvert  

 10. år.
 I denne anledning skal man meddele følgende:
 ad 1.  Den eksisterende vandværksbygning dækker ca. 34 (m2) af  

 ejendommens areal og brugsforholdet til dette areal, der udgør en del af en  

 samlet ejendom, vil efter direktoratets opfattelse ikke være omfattet af  

 undtagelsesbestemmelsen i udstykningslovens § 11 C, stk. 3. Det areal, hvorpå  

 vandværksbygningen ligger, og det areal, hvorpå tilbygningen skal opføres, må  

 derfor samlet søges frastykket landbrugsejendommen i overensstemmelse med  

 bestemmelsen i udstykningslovens § 1, stk. 1. Det kan oplyses, at  

 direktoratet har betragtet anlæg som pumpehuse, transformerstationer o.l. med  

 grundflader indtil 5 (m2) for at være omfattet af undtagelsesbestemmelsen i  

 lovens § 11 C, stk. 3.
 ad.2.  Efter tinglysningslovens § 19 kan en bygning, der tilhører  

 en anden end grundens ejer, få sit eget ejendomsblad i tingbogen, og  

 bygningen behandles da efter tinglysningsloven som en selvstændig fast  

 ejendom.
I almindelighed vil en sådan bygning ligge på en grund, som bygningsejeren  

 har lejet.
Hvis den lejede grund udgør andel af en samlet fast ejendom eller  

 af et umatrikuleret areal, og lejemålet skal gælde for et længere tidsrum end  

 10 år, medfører bestemmelsen i udstykningslovens § 1, at grunden skal  

 udstykkes fra den samlede faste ejendom.
Dette gælder, uanset om  

 lejeforholdet kun omfatter selve det areal, hvorpå bygningen ligger, eller om  

 grunden også omfatter et areal omkring bygningen af større eller mindre  

 omfang.
Selv om der i det foreliggende tilfælde ikke er indgået nogen aftale  

 om leje eller brug af grund til vandværket, medfører den faktiske brug, som  

 vandværket gør af en del af landbrugsejendommen, at forholdet er omfattet af  

 udstykningslovens § 1, stk. 1.
ad.3.  Efter direktoratets opfattelse vil det ikke være i strid  

 med udstykningslovens § 1, stk. 1, at der efter udløbet af en 10-års periode  

 indgås en ny lejekontrakt for yderligere 10 år.
Det er en forudsætning, at  

 parterne ved udløbet af hver 10-års periode er frit stillet med hensyn til,  

 om de vil fortsætte lejemålet.
Den anginve fremgangsmåde kan derfor ikke  

 anvendes i det foreliggende tilfælde, fordi det er hensigten, at  

 vandværksbygningen skal kunne ligge på ejendommen i ubegrænset tid.
Da  

 arealet udgør en del af en landbrugsejendom, vil oprettelse af en  

 lejekontrakt, der forudsættes fornyet hvert 10.år, også være i strid med  

 bestemmelserne i landbrugslovens § 12, stk. 3.
 (* 1) Offentliggjort i tidsskriftet Landinspektøren 28. bind side 397.
