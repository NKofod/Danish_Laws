Fremsat den 5. april 2000 af  

 skatteministeren (Ole Stavad) Forslag til Lov om ændring af lov om  

 totalisatorspil (Begrænsning til spil afholdt i tilknytning til  

 væddekampe) § 1 I lov om totalisatorspil, jf. lovbekendtgørelse  

 nr. 645 af 5. august 1999, foretages følgende ændringer:
 1. Lovens titel affattes således:
 »Lov om lokale totalisatorspil«.
 2. Efter § 1 indsættes:
»§ 1 A.
Bevilling til lokale totalisatorspil  

 kan udstedes til en forening eller selskab, der står som  

 arrangør af hundevæddeløb på  

 hundevæddeløbsbaner, cykelløb på bane eller  

 duekapflyvninger, og som er tilsluttet den pågældende sportsgrens  

 centralorganisation eller -forbund.
 Stk. 2. Skatteministeren kan uanset stk. 1 udstede  

 bevilling til lokale totalisatorspil i tilfælde, hvor en forening i en  

 årrække har haft en sådan bevilling.«.
 3. I § 2 A, stk. 2, ophæves 1. og 2. pkt.,  

 og i stedet indsættes:
 »I den efter stk. 1 beregnede afgift foretages ved  

 totalisatorspil i henhold til § 1 A, stk. 2, et fradrag, hvis  

 grundbeløb udgør 10.600 kr. pr. løbsdag.«.
 4. § 2 A, stk. 3, og § 6, stk. 2,  

 ophæves.
 § 6, stk. 3, bliver herefter stk. 2.
 5. I § 6, stk. 3, der bliver stk. 2,  

 ophæves 2. pkt.
 6. § 9 affattes således:
 »§ 9. Den, der udøver  

 erhvervsmæssig virksomhed med betaling af indskud i totalisatoren,  

 straffes med bøde.«.
§ 2 Loven træder i kraft den 1. juli 2000.
 Stk. 2. Samtidig bortfalder de gældende bevillinger til  

 totalisatorspil til hestesporten og til Greyhoundsport Danmark.
Bemærkninger til lovforslaget Almindelige bemærkninger I.
Lovforslagets indhold Med lovforslaget begrænses de totalisatorspil, der  

 kan udstedes bevilling til efter denne lov således, at spillene skal  

 foregå i direkte tilknytning til et væddeløb eller anden  

 væddekamp.
Hvor spillet finder sted på afgrænset bane skal  

 indskud ske på banen og i direkte forbindelse med løbets  

 afvikling.
Ved væddekampe, der ikke foregår på  

 afgrænset bane, dvs. ved duekapflyvninger, begrænses  

 totalisatorspil til steder, der er godkendt af politiet og således at  

 der kun kan ske indskud samme dag eller evt. dagen før kapflyvningen  

 finder sted.
Baggrunden for lovforslaget er, at der mellem hestesporten  

 og Tipstjenesten er indgået en aftale om, at Tipstjenesten køber  

 hestesportens spilleselskab og retten til at udbyde spil i forbindelse med  

 hestesportens væddeløb.
I overensstemmelse hermed vil  

 hestesporten i følge forslaget ikke længere kunne få  

 bevilling til totalisatorspil.
Der henvises i øvrigt til de samtidigt  

 hermed fremsatte forslag til lov om væddemål i forbindelse med  

 heste- og hundevæddeløb og lov om ændring af lov om visse  

 spil, lotterier og væddemål.
 Efter gældende regler er der i dag udstedt en  

 fælles bevilling til Dansk Travsports Centralforbund, Dansk Galop og  

 DanToto A/S, og to bevillinger til henholdsvis Greyhoundsport Danmark og  

 Gudenådalens Greyhound Klub.
Indtil for få år siden blev der udstedt  

 bevilling til totalisatorspil på duekapflyvninger, men dette spil er  

 ophørt.
Endvidere har der for en hel del år siden været  

 udstedt bevilling til totalisatorspil i forbindelse med cykelløb.
 Endelig har to borgerforeninger siden totalisatorlovens  

 ikrafttræden næsten hvert år fået en  

 éndagsbevilling til totalisatorspil i forbindelse med  

 hestevæddeløb.
Bevillingen til Greyhoundsport Danmark vedrører  

 spil i forbindelse med hundevæddeløb på  

 hestevæddeløbssportens baner i Odense, Billund og på  

 Falster.
Dette spil administreres af hestesportens spilleselskab DanToto.  

 Bevillingen til Gudenådalens Greyhound Klub vedrører spil  

 på bevillingshaverens bane i Bjerringbro.
Regeringen finder det hensigtsmæssigt, at  

 datterselskabet under Tipstjenesten udover at udbyde væddemål i  

 forbindelse med hestevæddeløb også kan stå for  

 væddemål i forbindelse med hundevæddeløb, der finder  

 sted på hestesportens væddeløbsbaner.
Greyhoundsport  

 Danmark er enig heri.
Som følge heraf vil der efter  

 nærværende lov alene på nuværende tidspunkt  

 være bevilling til totalisatorspil i forbindelse med hundeløb  

 på hundevæddeløbsbanen i Bjerringbro.
 Fra totalisatorlovens vedtagelse i 1950 og indtil 1963 var  

 det kun tilladt at spille på den bane, hvor væddeløbet  

 blev afholdt og i direkte tilknytning til væddeløbets afvikling.  

 Hvor væddeløbet eller væddekampen ikke fandt sted på  

 afgrænset bane, dvs. ved duekapflyvninger, måtte indskud kun ske  

 på et af politiet godkendt sted og kun på selve dagen for kampen  

 eller med politiets tilladelse den forudgående dag.
 Forslaget medfører en tilbageføring til  

 denne retstilstand.
I forbindelse med omlægningen af loven, hvorefter  

 bevillinger kun kan meddeles til lokalt afholdte totalisatorspil,  

 foreslås det, at det kommer til at fremgå af loven, at de  

 sportsgrene, bortset fra hestesporten, som siden lovens vedtagelse i 1950  

 på et tidspunkt har haft bevilling, nemlig  

 hundevæddeløbssporten, brevduesporten og cykelsporten kan  

 få bevilling til totalisatorspil.
Det foreslås videre,  

 skatteministeren får bemyndigelse til fortsat at kunne give bevilling  

 til Asaa og Pandrup Borgerforeninger, der i omkring 70 år har  

 fået en éndagsbevillinger til totalisatorspil i forbindelse med  

 hestevæddeløb, forsat kan få bevilling.
Lovforslaget medfører, at der kun kan gives  

 bevilling til lokale spil.
Ansøgere til en totalisatorbevilling, der  

 måtte have flere baner, skal derfor have en bevilling til hver bane.  

 Afgiften pr. bane beregnes af den samlede indskudssum i totalisatoren for en  

 uge med fradrag af de i loven anførte grundbeløb pr.  

 løbsdag.
Uudnyttede bundfradrag kan ikke overføres fra den ene  

 bane til den anden.
II.
Provenumæssige og erhvervsøkonomiske konsekvenser Der henvises til det samtidig fremsatte lovforslag om  

 væddemål i forbindelse med heste- og  

 hundevæddeløb.
III.
Administrative konsekvenser Forslaget medfører, at en del af told- og  

 skattemyndighedernes administration med udstedelse af bevillinger til  

 totalisatorspil, opkrævning af og kontrol med totalisatorafgift vil  

 bortfalde.
IV.
Administrative konsekvenser for erhvervslivet Forslaget har ingen administrative konsekvenser for  

 erhvervslivet.
V.
Miljømæssige konsekvenser Forslaget har ingen miljømæssige  

 konsekvenser.
VI.
Forholdet til EU-retten Forslaget skønnes ikke at have EU-retlige  

 aspekter.
Vurdering af konsekvenser af  

 lovforslag Positive konsekvenser Negative konsekvenser Økonomiske konsekvenser for stat, kommuner og   

 amtskommuner Der henvises til det samtidig fremsatte lovforslag om  

 væddemål i forbindelse med heste- og  

 hundevæddeløb.
Administrative konsekvenser for stat, kommuner og  

 amtskommuner Begrænsning af told- og skattemyndighedernes  

 administration på området.
Ingen Økonomiske konsekvenser for erhvervslivet Der henvises til det samtidig fremsatte lovforslag om  

 væddemål i forbindelse med heste- og  

 hundevæddeløb.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget skønnes ikke at have EU-retlige  

 aspekter.
Bemærkninger til lovforslagets  

 enkelte bestemmelser Til § 1 Til nr. 1 Forslaget er en konsekvens af, at loven foreslås  

 begrænset til totalisatorspil, der afholdes i direkte tilknytning til  

 et væddeløb eller anden væddekamp.
Til nr. 2 Det foreslås, at det kommer til at fremgå af  

 loven, at bevilling til totalisatorspil kan udstedes til  

 hundevæddeløbssporten, brevduesporten og cykelsporten.
Disse  

 sportsgrene har siden lovens vedtagelse i 1950 på et tidspunkt haft  

 bevilling til totalisatorspil.
Der kan ikke gives bevilling til  

 totalisatorspil i forbindelse med væddeløb eller  

 væddekampe af den omhandlede art, der finder sted på en af  

 hestevæddeløbssportens baner.
 Det foreslås videre, at det af loven kommer til at  

 fremgå, at det som hidtil er et krav, at ansøgeren er tilsluttet  

 den pågældende sportsgrens centrale organisation.
Endelig foreslås det, at skatteministeren får  

 hjemmel til fortsat at kunne udstede de årlige éndagsbevillinger  

 til Asaa og Pandrup Borgerforeninger.
Baggrunden herfor er, at de to  

 borgerforeninger har fået bevillinger til sådanne spil i omkring  

 70 år og således startede hermed længe før lovens  

 ikrafttræden.
Det forekommer derfor rimeligt, at borgerforeningerne  

 fortsat får adgang til at kunne foranstalte disse meget  

 begrænsede totalisatorspil.
Til nr. 3 De i lovens § 2 A, stk. 2, fastsatte fradrag i  

 den beregnede afgift af totalisatorspil i forbindelse med  

 hestevæddeløb foreslås afskaffet som følge af, at  

 spil i forbindelse med hestesportens væddeløb, jf. forslag til  

 lov om væddemål i forbindelse med heste- og  

 hundevæddeløb, overdrages til et datterselskab under  

 Tipstjenesten.
 I 2000 udgør de gældende fradrag i  

 forbindelse med galopløb på Klampenborg Galopbane 141.800 kr. og  

 i forbindelse med travløb 42.300 kr.
Det tilsvarende fradrag ved beregning af totalisatorafgift  

 i forbindelse med hundevæddeløb udgør 2.200 kr.
Ved  

 kapflyvninger udgør fradraget 7.700 kr. plus 14 pct. af indskudssummen  

 i vinder- og pladsspil og 14 pct. af hele indskudssummen.
Fradraget ved  

 beregning af totalisatorafgift i forbindelse med cykelløb på  

 bane udgør 10.300 kr. plus 10 pct. af indskudssummen i vinder- og  

 pladsspil og 10 pct. af den del af indskudssummen, der overstiger 150.000  

 kr.
 Det foreslås, at fradraget for  

 hestevæddeløb, der alene får betydning ved  

 afgiftsberegningen af totalisatorspil afholdt af de to borgerforeninger i  

 forbindelse med hesteløb, fastsættes til 15.000 kr. for 2000  

 svarende til et grundbeløb (1987) på 10.600 kr.
Til nr. 4 Efter § 2 A, stk. 2, foretages der i afgiften et  

 fradrag på 7.100 kr. (for 2000) pr. galopløb i tilfælde,  

 hvor der på en travbane samme dag har fundet både trav- og  

 galopløb sted.
Denne bestemmelse foreslås afskaffet af de  

 grunde, som er anført i bemærkningerne til nr. 3  

 vedrørende afskaffelsen af de øvrige fradrag i afgiften af  

 totalisatorspil i forbindelse med hestevæddeløb.
Til nr. 4 og 5 Det foreslås, at § 6 ændres  

 således, at der efter loven ikke længere bliver adgang til at  

 oprette indskudsboder.
Indskud til totalisatorspil vil hermed ikke  

 længere kunne foretages andre steder end på  

 væddeløbsbanen og på andre tidspunkter end kort inden  

 væddeløbets afholdelse.
Hvor væddekampen ikke  

 foregår på afgrænset bane, dvs. ved kapflyvninger med  

 brevduer, vil indskud kun kunne ske på et af politiet godkendt sted og  

 kun på selve dagen.
Politiet kan dog give tilladelse til, at der kan  

 foretages indskud dagen forud for væddekampen.
 Adgangen til at oprette indskudsboder og dermed adgangen  

 til at foretage indskud på andre tidspunkter end i forbindelse med  

 afholdelsen af væddekampen blev indført i 1963 som følge  

 af hestevæddeløbsbanernes økonomiske vanskeligheder.
Til nr. 6 Ændringen er en konsekvens af ændringerne  

 under nr. 4 og 5.
Bilag Lovforslaget sammenholdt med gældende lov Gældende formulering Lovforslaget 1. Lovens titel affattes således:
Lov om totalisatorspil »Lov om lokale totalisatorspil«.
 2. Efter § 1 indsættes:
»§ 1 A.
Bevilling til lokale totalisatorspil kan udstedes til  

 en forening eller selskab, der står som arrangør af  

 hundevæddeløb på hundevæddeløbsbaner,  

 cykelløb på bane eller duekapflyvninger, og som er tilsluttet  

 den pågældende sportsgrens centralorganisation eller  

 -forbund.
 Stk. 2. Skatteministeren kan uanset stk. 1 udstede  

 bevilling til totalisatorspil i tilfælde, hvor en forening i en  

 årrække har haft en sådan bevilling.«.
§ 2 A. - - - Stk. 2.I den efter stk. 1 beregnede afgift foretages ved  

 totalisatorspil i forbindelse med travløb et fradrag, hvis  

 grundbeløb udgør 30.000 kr. pr. løbsdag.
Ved  

 totalisatorspil i forbindelse med galopløb på Klampenborg  

 Galopbane foretages dog et fradrag, hvis grundbeløb udgør  

 100.700 kr. pr. løbsdag.
Ved totalisatorspil i forbindelse med  

 hundevæddeløb foretages et fradrag, hvis grundbeløb  

 udgør 1.500 kr. pr. løbsdag.
De nævnte grundbeløb  

 reguleres efter personskattelovens § 20.
 3. I § 2 A, stk. 2, ophæves 1. og 2. pkt.,  

 og i stedet indsættes:
 »I den efter stk. 1 beregnede afgift foretages ved  

 totalisatorspil i henhold til § 1 A, stk. 2, et fradrag, hvis  

 grundbeløb udgør 10.600 kr. pr. løbsdag.«.
- - - § 2 A. - - - Stk. 3.Såfremt der på en travbane samme dag  

 afholdes både trav- og galopløb, foretages der i den efter  

 stk. 1 beregnede afgift udover det i stk. 2, 1. pkt., nævnte  

 fradrag yderligere et fradrag, hvis grundbeløb udgør 5.000 kr.  

 pr. galopløb.
Grundbeløbet reguleres efter personskattelovens  

 § 20.
 4. § 2 A, stk. 3, og § 6, stk. 2,  

 ophæves.
 § 6, stk. 3, bliver herefter stk. 2.
§ 6. - - - Stk. 2. Skatteministeren kan dog tillade, at indskud til  

 totalisatorspil også modtages på andre steder og på andre  

 tider end nævnt i stk. 1. De nærmere betingelser herfor  

 fastsættes af skatteministeren.
- - - § 6. - - - Stk. 3. Overtrædelse af bestemmelserne i stk. 1  

 straffes med bøde.
På samme måde straffes  

 overtrædelse af betingelser for en i henhold til stk. 2 meddelt  

 tilladelse.
 5. I § 6, stk. 3, der bliver stk. 2,  

 ophæves 2. pkt.
 6. § 9 affattes således:
§ 9. Bortset fra virksomhed, der finder sted efter en af  

 skatteministeren i henhold til § 6, stk. 2, meddelt tilladelse, er  

 erhvervsmæssig virksomhed ved besørgelse af indskud i  

 totalisatoren forbudt.
Overtrædelse heraf straffes med  

 bøde.
 »§ 9. Den, der udøver erhvervsmæssig  

 virksomhed med betaling af indskud i totalisatoren, straffes med  

 bøde.«.
