Fremsat den 5. januar 2023 af Leif Lahn Jensen (S), Lars Christian Lilleholt (V), Henrik Frandsen (M), Karina Lorentzen Dehnhardt (SF), Peter Skaarup (DD), Ole Birk Olesen (LA), Mai Mercado (KF), Peder Hvelplund (EL), Martin Lidegaard (RV), Helene Liliendahl Brydensholt (ALT), Peter Seier Christensen (NB), Peter Kofod (DF) og Aaja Chemnitz (IA) Forslag til folketingsbeslutning om ikke at indføre momspligt på undervisning (borgerforslag) Af hensyn til borgernes sundhed samt befolkningens ve og vel foreslås det, at undervisning fortsat fritages for moms.
 Dette indebærer bl.a. træning, yoga, musik, håndarbejde, madlavning m.m.
Dette forslag er kommet til verden, da Skattestyrelsen mener, at momsfritagelsen på flere punkter er i strid med EU-retten.
Skattestyrelsen vil derfor forsøge at imødekomme dette og pålægge moms på undervisning.
Bemærkninger til forslaget Det simple argument for, hvorfor dette ikke giver mening, må være, at det ikke tjener befolkningen at betale yderligere for at dyrke sunde interesser eller sundhed i sig selv.
Alt for mange danskere er overvægtige og mistrives psykisk.
Undervisning i sundhed eller fritidsaktiviteter i sig selv kan afhjælpe dette.
Om fremsættelsen i Folketinget Forslagsstillerne i Folketinget bemærker, at der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Borgerforslaget er oprindelig indgivet af Morten Hovgaard Lambek, Tønder, som hovedstiller med Kasper Myrup, Mariagerfjord, Oskar Gammelmark Bøgh, Mariagerfjord, og Lone Høeg Skyum, Viborg, som medstillere.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
Skriftlig fremsættelse Leif Lahn Jensen (S), Lars Christian Lilleholt (V), Henrik Frandsen (M), Karina Lorentzen Dehnhardt (SF), Peter Skaarup (DD), Ole Birk Olesen (LA), Mai Mercado (KF), Peder Hvelplund (EL), Martin Lidegaard (RV), Helene Liliendahl Brydensholt (ALT), Peter Seier Christensen (NB), Peter Kofod (DF) og Aaja Chemnitz (IA):
 Vi tillader os herved at fremsætte:
 Forslag til folketingsbeslutning om ikke at indføre momspligt på undervisning (borgerforslag).
(Beslutningsforslag nr.
B 10) Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen for borgerforslag.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
