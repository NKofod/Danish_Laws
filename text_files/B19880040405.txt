 I henhold til § 5, stk. 2, i lov om frikommuner, jf. lovbekendtgørelse nr.  

 316 af 15. juni 1988, meddeles:
§ 1.  Sundhedsministeren har den 9. juni 1988 godkendt  

 en ændring af § 2 i frikommuneregulativ nr. 7 for Nordjyllands Amtskommune om  

 etablering af betalingsordning for sygehusydelser for færdigbehandlede  

 patienter, jf. § 45b i lov om frikommuner.
Efter ændringen er karensperioden  

 for færdigbehandlede patienter differentieret til henholdsvis 3 og 21 dage.
§ 2.  Den nævnte ændring i frikommuneregulativet har  

 virkning fra den 1. juni 1988. Frikommuneregulativet gælder til og med 31.  

 december 1993, jf.
Sundhedsministeriets bekendtgørelse nr. 737 af 20.  

 november 1987 om godkendelse af frikommuneregulativ nr. 7 for Nordjyllands  

 Amtskommune.
 Stk. 2.  Frikommuneregulativet, der fremover betegnes  

 som frikommuneregulativ nr. 7 A, vil være fremlagt de samme steder som  

 amtsrådets mødedagsordener, jf. § 9, stk. 3, i lov om kommunernes styrelse.
