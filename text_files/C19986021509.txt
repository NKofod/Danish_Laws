Vejledning om lov om beskyttelse af  

 havmiljøet Indholdsfortegnelse 1. Indledning 1.1. Oversigt over havmiljølovens indhold 1.2. Havmiljølovens anvendelsesområde 2. Overgangsperioden indtil MARPOL-konventionen  

 træder i kraft 3. Udtømning af normaldriftsaffald fra skibe  

 m.v.
3.1. Sondring mellem "udtømning" og "dumpning" 3.2. Modtageanlæg i land 3.3. Olie 3.4. Kloakspildevand 3.5. Affald 3.6. Skadelige stoffer i bulk og i emballeret form 4. Udledning af stoffer og materialer med henblik på  

 forureningsbekæmpelse og videnskabelig forskning af  

 forureningsbekæmpelse 5. Dumpning og afbrænding af industriaffald på  

 havet 6. Udledning af stoffer eller materialer i forbindelse med  

 undersøgelse eller udnyttelse af olie m.v. i havbunden 7. Indberetning 8. Klage Yderligere oplysninger om lovgivningen om beskyttelse af  

 havmiljøet kan fås ved henvendelse til Miljøstyrelsens  

 havkontor, telefon (01) 57 83 10.
1. Indledning Lov nr. 130 af 9. april 1980 om beskyttelse af  

 havmiljøet (havmiljøloven) har til formål at forebygge og  

 forhindre, at skibe, platforme og luftfartøjer forurener havet.
Loven  

 regulerer ikke udledninger og lign. fra land, idet den såkaldte  

 landbaserede havforurening omfattes af reglerne i  

 miljøbeskyttelsesloven.
Havmiljøloven bygger på en række  

 internationale konventioner om forebyggelse af forurening af havet.
Af disse  

 skal særligt nævnes konventionen af 22. marts 1974 om beskyttelse  

 af havmiljøet i Østersøområdet  

 (Østersø-konventionen) og den internationale konvention om  

 forebyggelse af forurening fra skibe, 1973, samt den tilhørende  

 protokol fra 1978 (MARPOL-konventionen).
Konventionernes forskellige  

 ikrafttrædelsestidspunkter har medført, at havmiljøloven  

 må træde i kraft etapevis.
En skematisk oversigt over de regler,  

 der gælder fra den 3. maj 1981 findes på side ....  

 (Udtømning af normaldriftsaffald fra skibe m.v.
Gældende  

 bestemmelser i overgangsperioden).
 Visse generelle dele af loven trådte i kraft den 15.  

 december 1980.
Den 3. maj 1981, da Østersø-konventionens  

 regler om forebyggelse af forurening fra skibe trådte i kraft,  

 trådte de tilsvarende regler i havmiljøloven i kraft,  

 således at Østersø-konventionens regler gælder for  

 danske skibe.
Denne del af loven gælder kun for  

 Østersøområdet.
 Uden for Østersøområdet gælder  

 fortsat lov om foranstaltninger mod forurening af havet med olie  

 (Miljøministeriets lovbekendtgørelse nr. 134 af 28. marts 1978,  

 OLIEFORURENINGSLOVEN).
 Havmiljøloven gælder ikke for  

 Færøerne og Grønland, men kan sættes i kraft for  

 disse dele af riget ved kongelig anordning.
 I denne vejledning vil der blive gjort nærmere rede  

 for havmiljølovens indhold og dens gyldighedsområde i  

 overgangsperioden, indtil MARPOL-konventionen træder i kraft, og  

 Miljøstyrelsen vil til sin tid udsende en revideret vejledning.
Lovens rammebetonede bestemmelser er suppleret med  

 bekendtgørelser, som på en række punkter udfylder loven og  

 fastsætter nærmere regler.
Disse bekendtgørelser er  

 ligeledes omtalt i de respektive kapitler i vejledningen.
1.1. Oversigt over havmiljølovens indhold Loven indeholder følgende kapitler:
Kapitel 1. Indledende bestemmelser.
Se lovens §§ 1-7 og  

 side 8-14 og side 23 Kapitlet indeholder en formålsbestemmelse og en  

 række nødvendige definitioner, bl.a. af begreberne  

 "udtømning" og "dumpning". I § 7 fastsættes der regler for  

 tilladelse til dispergering (udledning af visse stoffer med henblik på  

 bekæmpelse af forurening).
Kapitel 2. Olie.
Se lovens §§ 8-15og side 14-18 Kapitlet indeholder reglerne om udtømning af olie,  

 herunder om føring af oliejournal.
Efter § 9, stk. 1, må  

 udtømning af olie ikke finde sted på dansk søterritorium.  

 Herudover gælder kapitlet foreløbig alene for  

 Østersøområdet.
Uden for dette område gælder  

 fortsat bestemmelserne i olieforureningsloven.
Når MARPOL-konventionen  

 træder i kraft, vil kapitlets bestemmelser også blive sat i kraft  

 uden for Østersøområdet.
Kapitel 3. Flydende stoffer, som transporteres i bulk.  

 Se lovens §§ 16-20 og side 21-22 Kapitlet indeholder reglerne om flydende stoffer, som  

 transporteres i bulk.
Sådanne stoffer, bortset fra vand, må efter  

 § 16, stk. 2, ikke udtømmes på dansk søterritorium, mens  

 miljøministeren i medfør af  17 skal fastsætte regler om  

 udtømning uden for dansk søterritorium.
Kun § 16, stk. 1 og 2,  

 er sat i kraft.
Kapitel 4. Stoffer og materialer i emballeret form,  

 containere m.v.
Se lovens § 21 og side 22 Kapitlet omhandler regler om farlige stoffer i emballeret  

 form, containere m.v. og er udformet som en bemyndigelse til  

 miljøministeren.
Regler i medfør af dette kapitel vil snarest  

 blive fastsat.
Kapitel 5. Kloakspildevand.
Se lovens § 22 og side  

 18-20 Kapitlet indeholder reglerne om udtømning af  

 kloakspildevand, herunder regler om anlæg til behandling af  

 kloakspildevand.
Dette kapitel gælder alene for  

 Østersøområdet.
Kapitlet vil blive sat i kraft uden for  

 Østersøområdet, når MARPOL-konventionens bilag IV  

 om regler til forebyggelse af forurening med kloakspildevand fra skibe  

 træder i kraft.
Kapitel 6. Affald.
Se lovens §§ 23-25 og side 20-21 Kapitlet indeholder reglerne om udtømning af  

 affald.
Affald må ikke udtømmes på dansk  

 søterritorium (§ 23), ligesom der i Østersøområdet  

 kun må udtømmes levnedsmiddelaffald.
Udtømning uden for  

 dansk søterritorium og uden for Østersøområdet vil  

 blive reguleret i regler fastsat af miljøministeren, når  

 MARPOL-konventionens bilag V om regler til forebyggelse af forurening med  

 affald fra skibe træder i kraft.
Kapitel 7. Modtageanlæg.
Se lovens § 26 og side  

 14 samt Miljøstyrelsens vejledning om modtageordninger Kapitlet indeholder reglerne om anlæg i havne til  

 modtagelse af rester af olie og skadelige flydende stoffer, kloakspildevand  

 og affald.
Der skal indrettes modtageanlæg i samtlige danske havne i  

 Østersøområdet.
Når MARPOL-konventionen  

 træder i kraft, skal der ligeledes indrettes modtageanlæg i  

 havnene på Jyllands vestkyst.
Kapitel 8. Dumpning.
Se lovens §§ 27-31 og side  

 24-25 Kapitlet indeholder reglerne om dumpning og erstatter  

 således dumpningsloven.
Den hidtidige dumpningslov gælder  

 herefter kun for Færøerne og Grønland.
Til kapitel 8 er  

 knyttet bilag 1-3, der indeholder lister over stoffer og materialer, som  

 anses for særligt skadelige for havmiljøet.
Kapitel 9. Anden forurening af havet.
Se lovens §§  

 32-34 og side 25-26 Kapitlet indeholder regler til forebyggelse af de former  

 for forurening af havmiljøet, som ikke er omfattet af de  

 foregående kapitler.
I medfør af § 32 kan miljøministeren  

 fastsætte regler om udledning af olie, boreslam m.v. fra boreplatforme.  

 I § 33 fastsættes regler om afbrænding på havet.
Kapitel 10. Beredskab.
Se lovens §§ 35-39 Kapitlet indeholder regler om etablering af et beredskab  

 til bekæmpelse af havforurening.
Miljøstyrelsen vil udsende  

 vejledninger om det lokale beredskab, herunder om strandsanering.
Kapitel 11. Indberetning.
Se lovens §§ 40-43 og side  

 27-30 Kapitlet indeholder reglerne om indberetning i  

 situationer, hvor der enten er sket eller er fare for forurening af havet.  

 Der fastsættes således i § 40 pligt til indberetning af de former  

 for forurening, der reguleres af kapitlerne 2-6, både når der er  

 tale om forurening fra eget skib, og når væsentlig forurening  

 iagttages på havet i øvrigt.
Endvidere er der efter § 41 pligt  

 til indberetning i tilfælde af dumpning eller afbrænding på  

 havet uden tilladelse.
I medfør af § 43 vil der kunne tilvejebringes  

 et overblik over hvilke miljøfarlige stoffer eller materialer, der  

 ind- og udlastes i danske havne.
Kapitel 12. Indgreb.
Se lovens §§ 44-46 Kapitlet indeholder reglerne om danske myndigheders  

 indgreb over for skibe og platforme i tilfælde, hvor dette er  

 nødvendigt for at forhindre eller bekæmpe forurening af havet.
I  

 § 46 bestemmes det, at udgifter til beredskabsforanstaltninger skal afholdes  

 af ejeren af det skib, der har forårsaget indsatsen af disse  

 foranstaltninger.
Kapitel 13. Kontrol.
Se lovens §§ 47-49 Kapitel 14. Miljøstyrelsen og  

 miljøankenævnet.
Se lovens §§ 50-54 og side 31 Kapitlet indeholder reglerne om klage.
Kapitel 15. Tavshedspligt.
Se lovens § 55 Kapitel 16. Andre bestemmelser.
Se lovens §§ 56-58 Kapitlet indeholder bl.a. bestemmelser om godkendelse af  

 udtømningssystemer om bord på skibe og platforme.
Kapitel 17. Straf, ikrafttræden og  

 overgangsbestemmelser.
Se lovens §§ 59-70 1.2. Havmiljølovens anvendelsesområde Havmiljøloven finder anvendelse på skibe,  

 herunder andre søbårne transportmidler og andet flydende  

 materiel, samt bevægelige eller fast anbragte platforme.  

 Hydrofoilbåde, luftpudefartøjer og sejl- og motorbåde er  

 således omfattet.
Også luftfartøjer er omfattet, jf.  

 nedenfor.
Udtrykket "danske skibe" skal forstås i  

 overensstemmelse med skibsregistreringslovens og sølovens bestemmelser  

 herom.
Tilsvarende forstås ved "danske platforme" platforme, som er  

 indregistreret i Danmark.
 I overensstemmelse med almindelige folkeretlige principper  

 om staters jurisdiktionskompetence og under hensyntagen til de folkeretlige  

 regler om uskadelig passage vil loven gælde for alle skibe og platforme  

 på dansk søterritorium, endvidere for danske skibe og platforme  

 uden for søterritoriet samt for alle platforme, der befinder sig  

 på dansk kontinentalsokkelområde.
Loven gælder også luftfartøjer over  

 dansk søterritorium samt danske luftfartøjer.
Dette er en  

 følge af bestemmelserne om dumpning og om indberetning.
Lystfartøjer er undtaget fra kapitlerne om flydende  

 stoffer i bulk, farlige stoffer i emballeret form, kloakspildevand og  

 indberetning.
Lystfartøjer er omfattet af det almindelige forbud mod  

 udtømning af olie på dansk søterritorium, men ikke af de  

 øvrige bestemmelser i havmiljølovens kapitel 2.  

 Lystfartøjer er også omfattet af reglerne om udtømning af  

 affald.
Af hensyn til muligheden for på et senere tidspunkt at  

 fastsætte bestemmelser for lystfartøjer vedrørende f.eks.  

 olie eller toiletspildevand indeholder loven en bemyndigelse, hvorefter  

 miljøministeren kan fastsætte regler herom afpasset efter de  

 særlige forhold, som gør sig gældende for  

 lystfartøjer.
2. Overgangsperioden indtil MARPOL-konventionen  

 træder i kraft Ikraftrædelsesbekendtgørelsen Ved bekendtgørelse nr. 524 af 3. december 1980 om  

 ikrafttræden af visse bestemmelser i lov om beskyttelse af  

 havmiljøet er havmiljøloven sat i kraft efter følgende  

 principper:
Bestemmelser, der hidrører fra MARPOL-konventionen,  

 sættes i kraft, når MARPOL-konventionen træder i kraft.
Det  

 vil sige, at loven sættes i kraft uden geografiske begrænsninger,  

 herunder også for Færøerne og Grønland,  

 efterhånden som MARPOL-konventionen og dens bilag træder i kraft.  

 Selve konventionen og det vigtige bilag I om regler til forebyggelse af  

 olieforurening forventes at træde i kraft i sidste halvdel af 1982.
Begrænset ikrafttræden af bestemmelser om  

 udtømning af normaldriftsaffald I overgangsperioden er situationen herefter, at de  

 geografiske begrænsninger kun vedrører bestemmelserne om  

 udtømning af normaldriftsaffald fra skibe m.v., hvorimod resten af  

 loven er sat i kraft uden disse begrænsninger (dog undtaget  

 Færøerne og Grønland). Det fremgår af  

 nedenstående skema, hvorledes reglerne om udtømning af  

 normaldriftsaffald er gældende i overgangsperioden, indtil  

 MARPOL-konventionen træder i kraft.
Østersøområdet er et  

 "Særligt havområde" Ved "Østersøområdet" forstås  

 Østersøen, Den botniske Bugt, Den finske Bugt, Sundet,  

 Bælterne samt Kattegat indtil breddeparallellen 57E44'8'' N gennem Skagen.
Ved Miljøministeriets  

 bekendtgørelse nr. 180 af 15. april 1981 om særlige  

 havområder er det bestemt, at Østersøområdet er et  

 særligt havområde.
Herved finder lovens regler om særlige  

 havområder anvendelse i Østersøområdet.
 Udtømning af normaldriftsaffald fra skibe m.v.  

 Gældende bestemmelser i overgangsperioden.
Havmiljøloven Dansk  

 søterritorium Østersøområdet Andre havområder Kapitel 2. Olie §§ 8 og 9, stk. 1. Totalforbud  

 mod tømning.
 Bekendtgørelse om  

 udtømning af olie fra maskinrummets rendestene på skibe i  

 Østersøområdet.
 Bekendtgørelse om  

 anvendelse af oliejournal.
 Bekendtgørelse om  

 anvendelse af kontrolsystemer til forebyggelse af olieforurening fra  

 fiskeskibe.
Kapitel 3. Flydende  

 stoffer § 16, stk. 1 og 2. Totalforbud  

 mod udtømning af flydende stoffer bortset fra vand.
Kapitel 4. Stoffer i  

 emballeret form Kapitel 5.  

 Kloakspildevand Bekendtgørelse om  

 undtagelse af visse kategorier af skibe fra reglerne i kapitel 5 i lov om  

 beskyttelse af havmiljøet (kloakspildevand) Kapitel 6. Affald § 23. Totalforbud mod  

 udtømning af affald.
 Bekendtgørelse om  

 bortskaffelse af levnedsmiddelaffald fra platforme m.v. i  

 Østersøområdet.
Olieforureningsloven Færøerne og Grønland For Færøerne og Grønland gælder  

 fortsat lov om foranstaltninger mod forurening af havet med olie  

 (lovbekendtgørelse nr. 134 af 28. marts 1978 (olieforureningsloven) )  

 og lov nr. 290 af 7. juni 1972 om foranstaltninger mod forurening af havet  

 med andet end olie som ændret ved lov nr. 312 af 26. juni 1975 om  

 ændring af lov om foranstaltninger mod forurening af havet med andet  

 end olie (dumpningsloven).
 Havmiljøloven vil - når MARPOL-konventionen  

 træder i kraft - blive sat i kraft for Færøerne og  

 Grønland ved kongelig anordning med de begrænsninger, der  

 følger af de særlige forhold.
 3. Udtømning af normaldriftsaffald fra skibe  

 m.v.
3.1. Der sondres i havmiljøloven mellem  

 udtømning og dumpning "Udtømning" Ved "udtømning" forstås enhver udledning,  

 udflydning eller bortskaffelse i havet af stoffer eller materialer, der  

 stammer fra den normale drift af skibe og platforme (normaldriftsaffald).
"Dumpning" I modsætning hertil er "dumpning" enhver  

 bortskaffelse i havet, som ikke er "udtømning". Hovedeksemplet  

 på dumpning er bortskaffelse af stoffer eller materialer, der er bragt  

 om bord med henblik på bortskaffelse i havet.
Nøddumpning Kastes hele eller en del af lasten fra et nødstedt  

 skib over bord for at redde skib eller besætning, er der ligeledes tale  

 om dumpning (nøddumpning, jf. havmiljølovens § 58).
 Havmiljøloven tilsigter i overensstemmelse med de  

 internationale havforureningskonventioner at begrænse såvel  

 udtømning af normaldriftsaffald som dumpning.
Udledning fra platforme af stoffer, der stammer direkte  

 fra undersøgelser eller udnyttelse af f.eks. olie og gas fra  

 havbunden, omfattes ikke af udtømningsbestemmelserne.
Sådan  

 udledning er omfattet af havmiljølovens kapitel 9.
 Bestemmelserne om udtømning af normaldriftsaffald  

 er indeholdt i havmiljølovens 5 kapitler omhandlende olie, flydende  

 stoffer, som transporteres i bulk, stoffer og materialer i emballeret form,  

 containere m.v., kloakspildevand og affald.
3.2. Modtageanlæg i land Modtageanlæg i  

 Østersøområdet Bestemmelserne om udtømning af normaldriftsaffald  

 skal ses i sammenhæng med havmiljølovens bestemmelser om  

 modtageanlæg.
Efter lovens kapitel 7 skal der oprettes anlæg til  

 modtagelse af rester af olie og skadelige flydende stoffer, kloakspildevand  

 samt affald i havnene.
Ved Miljøministeriets bekendtgørelse nr.  

 179 af 14. april 1981 om modtageordninger for rester og blandinger af olie,  

 kloakspildevand samt affald i danske havne er der fastsat bestemmelser om  

 oprettelse af sådanne modtageanlæg i  

 Østersøområdet.
Når MARPOL-konventionen  

 træder i kraft, skal der ligeledes oprettes modtageanlæg i  

 havnene på Jyllands vestkyst.
Bekendtgørelse og vejledning om  

 modtageanlæg Der henvises i øvrigt til den nævnte  

 bekendtgørelse samt den tilhørende vejledning af 3. maj 1981  

 udsendt af Miljøstyrelsen.
Kobling til modtageanlæg Med hensyn til koblingsmuligheder til havnenes  

 modtageanlæg henvises til de af statens skibstilsyn fastsatte regler  

 herom.
3.3. Olie Definationen af olie i  

 Østersøområdet I havmiljøloven defineres olie som enhver form for  

 mineralolie og blandinger heraf, herunder råolie, naturgaskondensat,  

 olieslam og olieaffald, samt brændselsolie og alle andre raffinerede  

 produkter bortset fra petrokemikalier, der er klassificerede i henhold til  

 lovens § 17.
Uden for Østersøområdet Denne definition gælder nu på dansk  

 søterritorium og i Østersøområdet.
Den er mere  

 omfattende end olieforureningslovens definition, der alene omfatter de  

 såkaldt tunge olier.
Olieforureningsloven og dermed denne lovs  

 definition af olie gælder fortsat uden for dansk søterritorium  

 og Østersøområdet, indtil MARPOL-konventionen  

 træder i kraft.
Forbud mod udtømning af olie på dansk  

 søterritorrium Udtømning af olie må ikke finde sted på  

 dansk søterritorium.
Udtømningsforbudet gælder enhver  

 udtømning af olie bortset fra nødsituationer omfattet af lovens  

 § 58. Forbudet gælder også for lystfartøjer.
Udtømning af olie fra olietankskibe uden for  

 Østersøområdet Uden for Østersøområdet og uden for  

 dansk søterritorium skal udtømning af olie fra olietankskibe  

 som hidtil ske i overensstemmelse med bestemmelserne i  

 olieforureningsloven.
Udtømning af olie fra olietankskibe i  

 Østersøområdet Som hovedregel må olietankskibe ikke udtømme  

 olie i særlige havområder.
Det fremgår modsætningsvis  

 af havmiljølovens § 10. Østersøområdet er som  

 nævnt ovenfor et særligt havområde.
Der gælder dog to  

 undtagelser fra hovedreglen.
For det første må olietankskibe  

 udtømme olie fra maskinrummenes rendestene i overensstemmelse med  

 reglerne i Miljøministeriets bekendtgørelse nr. 181 af 15.  

 april 1981 om udtømning af olie fra maskinrummets rendestene på  

 skibe i Østersøområdet, jf. havmiljølovens § 10,  

 stk. 3. Endvidere kan ballastvand udtømmes i overensstemmelse med  

 havmiljølovens § 14, det vil sige hvis der er tale om "adskilt  

 ballast" eller om "ren ballast". Ved "ren ballast" forstås ballast, der  

 transporteres i tanke, som er blevet renset siden olie sidst blev  

 transporteret i tankene, således at der ved udtømning ikke  

 kommer synlige spor på havoverfladen.
Ren ballast må dog  

 udtømmes, selv om der er synlige spor på overfladen, hvis dette  

 sker gennem et godkendt anlæg, der sikrer at udløbets  

 olieindhold ikke overstiger 15 ppm.
Ved "adskilt ballast" forstås  

 ballastvand fra en tank, som er fuldstændig adskilt fra lastolie- og  

 brændselsoliesystemet, og som alene anvendes til føring af  

 ballast eller ladninger som ikke består af olie, stoffer omfattet af  

 havmiljølovens kapitel 3 eller andre stoffer, som kan medføre  

 forurening af havet.
Udtømning af olie fra ikke-olietankskibe på  

 400 BRT og derover uden for Østersøområdet Uden for Østersøområdet og uden for  

 dansk søterritorium skal udtømning af olie fra  

 ikke-olietankskibe som hidtil ske i overensstemmelse med  

 olieforureningslovens bestemmelser.
Udtømning af olie fra ikke-olietankskibe på  

 400 BRT og derover i Østersøområdet For ikke-olietankskibe på 400 BRT og derover, der  

 befinder sig i Østersøområdet, gælder de samme  

 regler for udtømning af olie som for olietankskibe.
Ikke-olietankskibe  

 af den nævnte størrelse er omfattet af havmiljølovens §  

 11 og af Miljøministeriets bekendtgørelse nr. 181 af 15. april  

 1981 om udtømning af olie fra maskinrummets rendestene på skibe  

 i Østersøområdet.
Udtømning af olie fra ikke-olietankskibe på  

 mindre end 400 BRT i Østersøområdet Ikke-olietankskibe på mindre end 400 BRT må i  

 Østersøområdet kun udtømme olie i overensstemmelse  

 med havmiljølovens § 12, det vil sige, når følgende  

 regler alle er opfyldt:
 eller hvis udløbets olieindhold uden fortynding er  

 mindre end 15 ppm, og udtømningen finder sted under anvendelse af de  

 under 1) nævnte godkendte systemer.
 I stedet for de under 1) nævnte systemer  

 kan det anbefales, at mindre skibe udstyres med de nødvendige  

 sloptanke til opbevaring af spildolie med henblik på aflevering til  

 modtageanlæg i land.
Fiskeskibe under 400 BRT Miljøministeriets bekendtgørelse om  

 anvendelse af kontrolsystemer til forebyggelse af olieforurening fra  

 fiskeskibe, der udsendes i juni 1981, åbner mulighed for, at fiskeskibe  

 under 400 BRT, der anvender oliesepareringsanlæg ikke behøver  

 installation af overvågnings- og kontrolsystemer.
Det anbefales dog  

 også disse skibe at opbevare spildolien om bord med henblik på  

 aflevering til modtageanlæg i land.
Et særligt problem  

 udgøres af lænsevandet, der næppe helt kan undgå at  

 indeholde olierester.
Bestemmelserne vil imidlertid på dette punkt  

 blive administreret yderst lempeligt, idet der for tiden ikke findes egnet  

 udstyr til brug i disse skibe, og det kan ikke antages, at indholdet af  

 olierester overstiger 15 ppm.
 Godkendelse af overvågnings- og kontrolsystemer  

 m.v.
 De ovenfor nævnte overvågnings-, kontrol-,  

 separerings- og filtreringssystemer skal i medfør af  

 havmiljølovens § 56 være godkendt af statens skibstilsyn.
Platforme i Østersøområdet Fra platforme, der befinder sig i  

 Østersøområdet, må udtømning af olie kun  

 finde sted, såfremt udtømningen finder sted under anvendelse af  

 godkendte systemer til overvågning og kontrol af olieudtømning  

 og til separering af olieholdigt vand samt oliefiltrering eller tilsvarende  

 godkendte systemer, og såfremt udløbets olieindhold uden  

 fortynding er mindre end 15 ppm.
Bestemmelserne herom findes i  

 havmiljølovens § 13, stk. 2. De nævnte  

 overvågningssystemer m.v. skal for platformes vedkommende være  

 godkendt i henhold til havmiljølovens § 56, stk. 2, af  

 energiministeren eller den, han bemyndiger dertil.
Det bemærkes, at der her alene er tale om platforme  

 i det omfang de kan sidestilles med skibe.
Udledningen af olie  

 hidrørende direkte fra borevirksomhed er ikke omfattet af  

 havmiljølovens kapitel 2, men af lovens § 32.
Oliejournal uden for  

 Østersøområdet Uden for Østersøområdet gælder  

 som hidtil bestemmelserne i olieforureningsloven om anvendelse af oliejournal  

 i tankskibe på 150 BRT og derover samt i andre skibe på 500 BRT  

 og derover, der anvender olie som brændstof.
Oliejournal i Østersøområdet I Østersøområdet skal der føres  

 oliejournal i overensstemmelse med bestemmelserne i havmiljølovens §  

 15. Der skal føres oliejournal i ethvert tankskib på 150 BRT og  

 derover, i andre skibe på 400 BRT og derover, som anvender olie som  

 brændstof samt på platforme.
Tonnagegrænsen er  

 således i Østersøområdet lavere for  

 ikke-olietankskibe, ligesom der skal foretages flere indførsler i  

 journalen, da definitionen af olie er videre i  

 Østersøområdet end udenfor, indtil MARPOL-konventionen  

 træder i kraft.
Bekendtgørelse om oliejournal De nærmere bestemmelser om oliejournalens  

 føring både i og uden for Østersøområdet er  

 fastsat i Miljøministeriets bekendtgørelse nr. 182 af 15. april  

 1981 om anvendelse af oliejournal.
Bekendtgørelsen erstatter  

 Handelsministeriets bekendtgørelse om oliejournal nr. 307 af 23.  

 august 1968.
De hidtidige oliejournaler anvendes  i  

 overgangsperioden Når MARPOL-konventionen træder i kraft, skal  

 der anvendes nye typer oliejournaler, udformet af IMCO.
I overgangsperioden  

 indtil dette sker, vil de hidtidige 2 typer oliejournaler fortsat skulle  

 anvendes (en type for olietankskibe og en type for andre skibe).
 På Miljøstyrelsens foranstaltning er der  

 trykt en tilføjelse om reglerne i Østersøområdet  

 til indsættelse i de to journaler.
3.4. Kloakspildevand Bestemmelserne om udtømning af kloakspildevand  

 gælder kun i Østersøområdet Havmiljølovens kapitel 5 om kloakspildevand  

 gælder kun for Østersøområdet.
 Kloakspildevand er i havmiljølovens § 22 defineret  

 som afløbsstoffer eller andet affald fra toiletter, hospitalsrum samt  

 rum, hvori der findes levende dyr.
Udtømning af kloakspildevand må inden for en  

 afstand af 4 sømil fra kysten kun udtømmes, såfremt  

 spildevandet har gennemgået en speciel rensning i et godkendt  

 anlæg, og såfremt spildevandet ikke frembringer synlige spor i  

 vandet.
De nærmere krav til sådanne anlæg fastsættes  

 af statens skibstilsyn.
 Mellem 4 og 12 sømil fra kysten må  

 spildevandet kun udtømmes, såfremt det er findelt og  

 desinficeret i et af statens skibstilsyn godkendt anlæg.
 I en afstand af mere end 12 sømil fra kysten kan  

 spildevandet udtømmes med de modifikationer, der fremgår af  

 havmiljølovens § 22, stk. 1, nr. 3.
Bekendtgørelse om undtagelse af visse kategorier af  

 skibe fra havmiljølovens kap. 5 Efter havmiljølovens § 65 kan  

 miljøministeren undtage visse kategorier af skibe fra bestemmelserne  

 om udtømning af kloakspildevand.
Miljøministeriets  

 bekendtgørelse nr. 184 af 15. april 1981 om undtagelse af visse  

 kategorier af skibe fra kapitel 5 i lov om beskyttelse af havmiljøet  

 (kloakspildevand) er baseret på Østersø-konventionens  

 regler samt vedtagelser inden for denne konvention.
Efter  

 bekendtgørelsen er alle skibe under 200 BRT, for så vidt de ikke  

 er godkendt til befordring af flere end 10 personer, ikke omfattet af  

 havmiljølovens kapitel 5 (§ 22).
"Eksisterende" skibe Herudover er såkaldt "eksisterende" skibe undtaget i  

 10 år.
Dette gælder dog ikke passagerskibe, der er godkendt til  

 befordring af flere end 400 passagerer.
For disse skibes vedkommende er der  

 dog mulighed for dispensation i indtil 10 år, såfremt der ellers  

 måtte foretages urimelige konstruktionsmæssige  

 ændringer.
"Nye" skibe Derimod er alle "nye" skibe over 200 BRT omfattet af  

 kapitel 5, dvs. skibe for hvilke byggekontrakt er oprettet, eller, i mangel  

 af byggekontrakt, hvis køl er lagt, eller som var på lignende  

 konstruktionsstadium den 3. maj 1980 og derefter eller hvis aflevering finder  

 sted den 3. maj 1983 og derefter.
Dispensationsansøgning Ansøgning om dispensation for de større  

 passagerskibe indsendes til statens skibstilsyn, der efter at have vurderet  

 ansøgningens tekniske aspekter oversender sagen til  

 Miljøstyrelsen.
Miljøstyrelsens afgørelse kan ikke  

 påklages til anden administrativ myndighed.
Særlige regler for Vadehavet Det må forventes, at der i den nærmeste  

 fremtid vil blive fastsat særlige regler for Vadehavet i medfør  

 af naturfredningsloven.
Disse regler vil bl.a. indeholde forbud mod  

 udtømning af kloakspildevand.
3.5. Affald Forbud mod udtømning af affald på dansk  

 søterritorium Havmiljølovens § 23 indeholder et generelt forbud  

 mod udtømning af enhver form for affald, bortset fra frisk fisk,  

 på søterritoriet.
Med udtrykket "frisk fisk" tænkes alene  

 på fiskerester hidrørende fra rensning af friskfanget fisk,  

 herunder fra den efter lovgivningen om kvalitetskontrol med fisk og  

 fiskevarer foreskrevne rensning om bord af visse fiskearter.
Overbordkastning  

 af en hel fiskelast f.eks. på grund af forrådnelse falder dermed  

 ikke ind under undtagelsesbestemmelsen.
Som eksempler på  

 affaldsstoffer, der ikke må udkastes, kan bl.a. nævnes  

 plaststoffer, tovværk og fiskegarn, plastskraldeposer, papirprodukter,  

 tøj, glas, metal, flasker, lervarer, træ og levnedsmiddelaffald.  

 Dette forbud gælder ligesom resten af kapitel 6 også for  

 lystfartøjer.
Forbud mod udtømning af affald, bortset fra  

 levnedsmiddelaffald, i Østersøområdet Efter havmiljølovens § 24, stk. 1, må kun  

 levnedsmiddelaffald udtømmes i Østersøområdet, og  

 kun såfremt udtømningen sker mindst 12 sømil fra  

 nærmeste kyst.
I medfør af Miljøministeriets  

 bekendtgørelse nr. 183 af 15. april 1981 om bortskaffelse af  

 levnedsmiddelaffald fra platforme m.v. i Østersøområdet  

 må sådant affald dog kun udtømmes fra platforme eller fra  

 skibe beliggende inden for en afstand af 500 m fra en platform, såfremt  

 platformen befinder sig mindst 12 sømil fra land, og såfremt affaldet  

 har passeret en findeler eller kværn.
Sådant findelt eller  

 kværnet levnedsmiddelaffald skal kunne passere et net, hvis  

 maskestørrelse er højst 25 mm.
Uden for Østersøområdet Når MARPOL-konventionens bilag V træder i  

 kraft, vil der blive fastsat bestemmelser om udtømning af affald uden  

 for Østersøområdet.
3.6. Skadelige stoffer i bulk og i emballeret form Flydende stoffer i bulk Havmiljølovens kapitel 3 omhandler flydende  

 stoffer, som transporteres i bulk.
 Kapitlet er, bortset fra § 16, stk. 1 og 2, ikke  

 trådt i kraft.
 Lovens § 16, stk. 1, indeholder en definition af "flydende  

 stoffer".
Forbud mod udtømning af flydende stoffer på  

 dansk søterritorium Havmiljølovens § 16, stk. 2, indeholder et generelt  

 forbud mod udtømning på dansk søterritorium af flydende  

 stoffer, som transporteres i bulk, bortset fra vand.
Forbudet sigter  

 først og fremmest mod udtømning af flydende skadelige stoffer,  

 som i MARPOL-konventionen defineres som stoffer, der kan forårsage fare  

 for den menneskelige sundhed, havets ressourcer og rekreative værdier  

 eller anden retmæssig anvendelse af havet.
Af hensyn til  

 badevandskvaliteten ved de danske kyster omfatter bestemmelsen også  

 alle andre flydende stoffer, som transporteres i bulk (bortset fra vand). Det  

 ville f.eks. ikke være acceptabelt, at skibe for anker under land i  

 nærheden af badestrande lovligt kunne udtømme rester af en last,  

 der, uanset den ikke er sundhedsfarlig, kan medføre misfarvning eller  

 på anden måde påvirke badevandskvaliteten.
 Derimod vil den foreslåede bestemmelse ikke  

 være til hinder for udtømning af ballastvand, som ikke  

 indeholder rester af lasten, olie eller lignende, og som har været  

 ført i tanke, som alene anvendes til føring af ballast.
Stoffer i emballeret form Efter havmiljølovens § 21 kan  

 miljøministeren fastsætte nærmere regler eller  

 træffe bestemmelse om transport af stoffer og materialer i emballeret  

 form, containere m.v., herunder om varsling.
Der vil snarest blive fastsat  

 nærmere regler i medfør af denne bestemmelse.
Disse regler vil  

 bl.a. indeholde bestemmelser om forbud mod udtømning og om varsling af  

 havnemyndighederne.
Reglerne vedrørende skibes eller det  

 ombordværende mandskabs sikkerhed henhører under  

 Industriministeriets område.
Lov om skibes sikkerhed m.v. indeholder  

 således en bestemmelse, hvorefter industriministeren efter forhandling  

 med miljøministeren kan fastsætte de nødvendige regler  

 til gennemførelse af internationale aftaler om mærkning og  

 transport m.v. af farligt gods.
4. Udledning af stoffer og materialer med henblik  

 på forureningsbekæmpelse og videnskabelig forskning af  

 forureningsbekæmpelse Kemisk bekæmpelse af oliespild må kun finde  

 sted efter forudgående tilladelse Lovens udtømningskriterier finder ikke anvendelse  

 på udledning af stoffer eller materialer med henblik på  

 videnskabelig forskning af forureningsbekæmpelse eller på at  

 bekæmpe forurening af havet.
Det fremgår af havmiljølovens  

 § 7, at en sådan udledning kun kan finde sted efter  

 Miljøstyrelsens forudgående godkendelse.
Der tænkes her  

 navnlig på udledning eller udspredning af kemiske  

 bekæmpelsesmidler (dispergering). Denne form for  

 olieforureningsbekæmpelse kan være forbundet med visse gener for  

 havmiljøet og må derfor kun finde sted efter forudgående  

 tilladelse.
En sådan tilladelse gives kun efter en nøje  

 vurdering, hvori der navnlig indgår biologiske overvejelser.
Udledning af stoffer m.v. som led i videnskabelige  

 undersøgelser Også udledninger af sporstoffer m.v. som led i  

 videnskabelige undersøgelser er omfattet af bestemmelsen.  

 Ansøgning om tilladelse sendes til Miljøstyrelsen.
5. Dumpning og afbrænding af industriaffald  

 på havet Dumpning af stoffer eller materialer må ikke finde  

 sted uden tilladelse fra Miljøstyrelsen.
 Danmark har tiltrådt 3 internationale konventioner,  

 der tilsigter at reducere anvendelsen af dumpning som bortskaffelsesmetode:  

 Konvention af 29. december 1972 til forhindring af havforurening ved dumpning  

 af affald og andre stoffer, Konvention af 15. februar 1972 til forhindring af  

 havforurening ved dumpning fra skibe og luftfartøjer og Konventionen  

 af 22. marts 1974 om beskyttelse af havmiljøet i  

 Østersøområdet.
Praksis med hensyn til dumpningstilladelser er  

 overordentlig restriktiv.
Denne praksis og Danmarks holdning i internationale  

 sammenhænge har været båret af det synspunkt, at dumpning,  

 bortset fra klapning, kun kan betragtes som en sidste udvej, der kun  

 bør anvendes, når andre løsninger ville indebære  

 uacceptable konsekvenser.
Bortskaffelse af farlige stoffer bør ske  

 på land under den fornødne kontrol.
"Klapning" Ved "klapning" forstås dumpning af optaget  

 havbundsmateriale.
Der knytter sig ikke samme betænkeligheder til  

 klapning, såfremt havbundsmaterialet ikke indeholder farlige stoffer,  

 og den nødvendige oprensning af havne eller opgravning af sejlrender  

 og lign. forudsætter, at det optagne materiale tillades deponeret  

 andetsteds på havbunden.
Disse tilladelser gives under hensyn til de  

 samlede økologiske virkninger på deponeringsstedet,  

 følgerne for recipientkvalitetsplanlægningen og den  

 dybdeforringelse på deponeringsstedet, som klapmaterialet vil  

 afstedkomme.
Ansøgning om klaptilladelse stiles til  

 farvandsdirektoratet.
Forbud mod transport af stoffer med henblik på  

 dumpning uden tilladelse I sammenhæng med det generelle forbud mod dumpning  

 uden tilladelse er det forbudt med henblik på dumpning at overlade  

 stoffer eller materialer til transport eller at indlaste eller transportere  

 dem, medmindre der foreligger tilladelse efter havmiljølovens §  

 30.
Afbrænding af industriaffald på havet Afbrænding af industriaffald på havet må  

 ikke foretages uden tilladelse fra Miljøstyrelsen.
Bestemmelsen i  

 havmiljølovens § 33 omfatter alle former for afbrænding,  

 herunder også afbrænding af skibe og lign. med henblik på  

 ophugning.
Praksis med hensyn til afbrændingstilladelser er  

 ligesom ved dumpning yderst restriktiv.
På internationalt plan arbejder  

 man fra dansk side på, at denne bortskaffelsesmetode forbydes.
Forbud mod transport af stoffer med henblik på  

 afbrænding uden tilladelse Efter bestemmelsen er det heller ikke tilladt med henblik  

 på afbrænding på havet at overlade stoffer eller materialer  

 til transport eller at indlaste eller transportere dem, medmindre der  

 foreligger tilladelse til afbrænding.
Normaldriftsaffald Afbrænding af normaldriftsaffald fra skibe er  

 undtaget fra bestemmelsen.
De anlæg, som benyttes af skibene til dette  

 formål, skal som hidtil godkendes af statens skibstilsyn efter de  

 gældende regler.
 Også afbrænding som led i platformes  

 normaldrift herunder afbrænding af overskudsgasser, er undtaget fra  

 bestemmelsen.
6. Udledning af stoffer eller materialer i forbindelse  

 med undersøgelse eller udnyttelse af olie m.v. i havbunden Efter havmiljølovens § 32 kan  

 miljøministeren fastsætte nærmere regler om udledning i  

 havet af stoffer i forbindelse med borevirksomhed.
 Sådanne regler må forventes fastsat i  

 nærmeste fremtid på baggrund af internationale normer på  

 dette område.
7. Indberetning Indberetningsbekendtgørelse Efter havmiljøloven skal der foretages indberetning  

 til myndighederne i en række tilfælde, hvor der enten er sket en  

 forurening, eller hvor der er umiddelbar fare for en forurening.  

 Bestemmelserne herom findes i havmiljølovens kapitel 11. Lovens  

 rammebetonede bestemmelser bliver suppleret med Miljøministeriets  

 bekendtgørelse om indberetning i henhold til lov om beskyttelse af  

 havmiljøet, der udsendes i juli 1981.
 Bestemmelserne har først og fremmest til  

 formål at aktivere Miljøstyrelsens  

 forureningsbekæmpelsesberedskab, således at der hurtigt kan  

 træffes forholdsregler til begrænsning af en forurenings  

 skadevirkninger.
Geografisk begrænsning Da havmiljølovens bestemmelser om udtømning  

 i havet af normaldriftsaffald indtil videre kun er gældende for dansk  

 søterritorium og for Østersøområdet, er den  

 indberetningspligt, der påhviler skibsføreren i tilfælde  

 af en udtømning fra skibet i strid med udtømningsreglerne,  

 tilsvarende geografisk begrænset til dansk søterritorium og  

 Østersøområdet.
 Indberetningsbekendtgørelsens § 1 opregner de  

 tilfælde, hvor der skal indberettes til myndighederne.
Indberetning om udslip eller fare for udslip fra eget  

 skib Der skal ske indberetning:
Efter 1) og 2) skal der således altid ske  

 indberetning, hvorimod det efter 3) er skibsføreren, der skal  

 skønne hvorvidt, der er fare for udtømning.
Selv om der  

 naturligvis må være en margin for fejlskøn, må det  

 tages som udgangspunkt, at der hellere bør indberettes en gang for  

 meget end en gang for lidt.
 Det er denne pligt til indberetning om forurening eller  

 fare for forurening fra eget skib, der alene gælder på dansk  

 søterritorium og i Østersøområdet, indtil  

 MARPOL-konventionen træder i kraft.
Indberetning om en iagttaget forurening Der skal endvidere ske indberetning, såfremt der  

 iagttages en forurening af havet, som skønnes at være  

 væsentlig.
Det vil sige, at en tynd oliefilm af ringe udstrækning  

 ikke omfattes af indberetningspligten.
Indberetningspligten for så vidt  

 angår en iagttaget forurening er gældende uden geografiske  

 begrænsninger.
Iagttages forureningen i udenlandsk farvand, vil det dog  

 få indflydelse på indberetningsmåden.
Herom nedenfor.
Indberetning om dumpning eller afbrænding fra eget  

 skib, platform eller luftfartøj Foretages der dumpning eller afbrænding uden  

 tilladelse fra et skib, en platform eller et luftfartøj, skal der  

 ligeledes ske indberetning.
Der tænkes i denne forbindelse navnlig  

 på dumpninger, der foretages i en nødsituation.
Ejers eller brugers indberetningspligt I tilfælde af forurening eller forureningsfare fra  

 eget skib påhviler indberetningspligten ejeren eller brugeren, hvis  

 skibets fører ikke foretager indberetning, eller indberetningen er  

 ufuldstændig, og ejeren eller brugeren er bekendt med det skete.
Lodsens indberetningspligt Lodser har indberetningspligt, både når der er  

 tale om en forurening eller fare for forurening fra det skib, lodsen er om  

 bord på, og når lodsen iagttager en forurening.  

 Indberetningspligten for lodser følger i øvrigt allerede af  

 lodsinstruksen.
Havnemyndigheders indberetningspligt I tilfælde af væsentlig forurening i en havn,  

 der må skønnes at kunne brede sig ud af havneområdet, skal  

 havnemyndigheden indberette forureningen.
Hvem skal indberetningen ske til ? Indberetning skal i danske farvande ske til  

 Miljøstyrelsen via søværnets operative kommando.
I de  

 tilfælde, hvor der indberettes en iagttaget forurening, der ikke  

 stammer fra eget skib eller platform, afholdes udgifterne til indberetningen  

 af Miljøstyrelsen.
 Uden for danske farvande kan indberetning i stedet ske til  

 myndighederne i den nærmeste kyststat.
Hvordan foretages indberetning ? Indberetning fra skibe og platforme sker gennem den  

 nærmeste kystradiostation.
 Indberetning fra luftfartøjer sker gennem den  

 lufttrafiktjenesteenhed, som luftfartøjet til enhver tid har  

 forbindelse med.
Indberetningens indhold Indberetningsbekendtgørelsens § 5, stk. 1-3,  

 opregner de oplysninger, der skal afgives i forbindelse med indberetning om  

 forurening eller forureningsfare fra eget skib eller egen platform.
 Bekendtgørelsens § 5, stk. 4, angiver indholdet af  

 indberetninger fra lodser.
Indberetning om en iagttaget forurening skal efter  

 bekendtgørelsens § 6 indeholde en række oplysninger af betydning  

 for myndighedernes vurdering af situationen.
I bestemmelsen nævnes  

 eksempler på sådanne oplysninger.
Endvidere fremgår det af bekendtgørelsens §§  

 7 og 8, hvilke oplysninger der skal meddeles i tilfælde af dumpning  

 eller afbrænding på havet uden tilladelse.
Endelig fremgår  

 det af bekendtgørelsens §?  

 9, hvilke oplysninger havnemyndighederne skal indberette i tilfælde af  

 væsentlig forurening i havnen.
8. Klage Bestemmelser om påklage af afgørelser efter  

 havmiljøloven findes i lovens kapitel 14. Det fremgår af lovens  

 § 53, at følgende afgørelser kan påklages:
De nævnte afgørelser kan påklages til  

 miljøankenævnet.
Miljøankenævnet får i disse  

 sager en særlig sammensætning.
Bestemmelserne om  

 miljøankenævnet og de øvrige bestemmelser om klageadgang  

 findes i havmiljølovens §§ 51, 52 og 54.
