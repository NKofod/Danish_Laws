I medfør af §§ 8, 15, 15 a, 15 b, stk. 2, 15 c, stk. 4 og § 15 d i lov nr. 9 af 3. januar 1992 om naturbeskyttelse med de ændringer, der følger af lov nr. 439 af 1. juni 1994 fastsættes følgende:
 § 1.  Den strandbeskyttelseskommission, som er nedsat  

 i medfør af naturbeskyttelseslovens § 15 a, kan efter reglerne i denne  

 bekendtgørelse, uanset bestemmelsen i naturbeskyttelseslovens § 8, stk. 1 og  

 § 15, stk. 1, meddele tilladelse til beplantning på jordbrugsejendomme i  

 området mellem den klitfrednings- og strandbeskyttelseslinie, som er gældende  

 ved bekendtgørelsens ikrafttræden og de udvidede beskyttelseslinier, som  

 sættes i kraft efter Strandbeskyttelseskomissionens gennemgang.
 § 2.  Når undtagelse fra beplantningsforbudet i  

 naturbeskyttelseslovens § 8 eller § 15 må anses for væsentligt for en  

 ejendoms drift som jordbrugsejendom, og når 80 pct. eller mere af ejendommen  

 er beliggende indenfor den udvidede klitfrednings- eller  

 strandbeskyttelseslinie, kan Strandbeskyttelseskommissionen give tilladelse  

 til beplantning, som varetager egentlige jordbrugshensyn.
 Stk. 2.  Tilladelse kan ikke gives til beplantning, der  

 kun tjener som vildtplantning, ligesom tilladelse ikke kan gives til  

 plantning af energibevoksning i kort omdrift, såsom pil, elefantgræs og  

 lignende.
 Stk. 3.  Når drift med beplantning må anses for  

 umuliggjort på hele ejendommen, kan Strandbeskyttelseskommissionen i ganske  

 særlige tilfælde gøre undtagelse fra beplantningsforbudet, uanset at en  

 mindre del end 80 pct. af ejendommen er beliggende indenfor de udvidede  

 beskyttelseslinier.
 Stk. 4.  Når særlige landskabelige hensyn taler herfor  

 kan Strandbeskyttelseskommissionen knytte betingelser til en tilladelse til  

 beplantning, herunder at der alene kan tillades beplantning i bestemte dele  

 af det beskyttede område.
 § 3.  En tilladelse efter § 2 er tidsubegrænset.
 Stk. 2.  En tilladelse efter § 2 til plantning af  

 juletræer skal indeholde vilkår om, at disse bevoksninger til stadighed skal  

 afdrives senest 12 år efter, at kulturen er anlagt.
 § 4.  Ansøgning om beplantning skal indgives til  

 amtsrådet senest 4 uger efter at Strandbeskyttelseskommissionens forslag til  

 beskyttelsesliniernes forløb i amtskommunen er offentliggjort, jf.  

 naturbeskyttelseslovens § 15 a og § 15 b.
 Stk. 2.  Amtsrådet videresender ansøgningen til  

 Strandbeskyttelseskommissionen med en indstilling.
 Stk. 3.  Såfremt kommissionen beslutter, at der skal  

 gøres undtagelse fra forbudet, meddeler kommissionen herefter ansøgeren  

 forhåndstilsagn herom.
 Stk. 4.  Når miljø- og energiministeren samlet sætter de  

 udvidede beskyttelseslinier i kraft, meddeler kommissionen ansøgeren endelig  

 afgørelse om undtagelse fra beplantningsforbudet i naturbeskyttelseslovens §  

 8 eller § 15.
 Stk. 5.  Kommissionens afgørelse kan ikke indbringes for  

 nogen anden administrativ myndighed.
 § 5.  Bekendtgørelsen træder i kraft den 15. oktober  

 1995.
 Stk. 2.  Bekendtgørelsen vil blive ophævet samtidig med  

 at miljø- og energiministeren træffer bestemmelse om  

 Strandbeskyttelseskommisionens nedlæggelse.
