Nr LSF 28 Forslag til Lov om ændring af lov om skattemæssig opgørelse af varelagre  

 m.v. (Varelagernedskrivninger og igangværende arbejder) Fremsat af Jens Thoft (SF) Jes Lunde (SF) Rahbæk Møller (SF) Bjørn Poulsen  

 (SF) Ebba Strange (SF) den 4. oktober 1990 § 1 I lov om skattemæssig opgørelse af varelagre m.v., jf. lovbekendtgørelse  

 nr. 564 af 21. august 1987, foretages følgende ændringer:
 1. Lovens titel affattes således:
»Lov om skattemæssig opgørelse af varelagre og igangværende  

 arbejder m.v.« 2. I § 1 affattes stk. 4 således:
» Stk. 4. I det beløb, der er opgjort efter bestemmelserne i  

 stk. 1-3, kan der foretages et nedslag på indtil 30 pct., jf. dog stk.  

 5.« 3. I § 1 indsættes efter stk. 4 som nyt stykke:
 » Stk. 5. For virksomheder omfattet af lov om  

 indkomstbeskatning af aktieselskaber m.v. (selskabsskat) kan der i det beløb,  

 der er opgjort efter bestemmelserne i stk. 1-3, i indkomstårene 1991-1996  

 foretages et nedslag, som højst kan udgøre følgende procentdel:
 Stk. 5 bliver herefter stk. 6.
 4. I § 1, stk. 5, der bliver stk. 6, indsættes som 2. pkt.:
»Virksomheder, der skal afregne punktafgifter for deres varer eller  

 produktion, kan ikke gøre disse afgifter - herunder lagre af ikke anvendte  

 banderoler og lign. - til genstand for skattemæssigt nedslag efter stk. 4 og  

 5, medmindre afgiftspligten er indtrådt og afgiften betalt inden  

 indkomstårets afslutning og afgiften samtidig ikke kan refunderes hos  

 toldvæsenet, såfremt varerne viser sig usælgelige eller går tabt.« 5. Efter § 2 indsættes som ny paragraf:
» § 2 a.
Ved opgørelsen af den skattepligtige indkomst og  

 formue skal næringsdrivende personer, dødsboer, selskaber og foreninger  

 opgøre deres igangværende arbejder på grundlag af udgifter til arbejdsløn,  

 materialer, underentreprenører og lign. udgifter, der er direkte forbundet  

 med det enkelte arbejde.
Den skattepligtige kan medregne andel i  

 generalomkostninger og medregne en acontofortjeneste ved opgørelsen af  

 værdien af igangværende arbejder.
Det een gang valgte princip kan kun ændres  

 efter tilladelse fra ligningsrådet, når det under hensyn til virksomhedens  

 forhold skønnes rimeligt.« § 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1991.
Bemærkninger til lovforslaget Almindelige bemærkninger Lovforslaget er en ajourført genfremsættelse af det i folketingsåret  

 1989-90 fremsatte lovforslag nr.
L 59, se Folketingstidende, forhandlingerne  

 sp. 1072, 2359, 7825 og 8063, samt tillæg A sp. 1519 og tillæg B sp. 583,  

 idet dog de ved 2. behandling vedtagne ændringsforslag er indarbejdet.
Varelagernedskrivningen aftrappes over 6 år for selskaber Efter gældende regler kan erhvervsdrivende, selskaber m.v. nedskrive på  

 værdien af varelagre m.v. med indtil 30 pct. af den opgjorte værdi.
Det  

 nedskrevne beløb skal herefter tages til indtægt i det efterfølgende  

 indkomstår, hvor man til gengæld kan nedskrive på den opgjorte ultimoværdi af  

 det nye varelager.
 På denne måde åbner varelagernedskrivningerne mulighed for permanent  

 skatteudskydelse, som andrager meget store beløb.
Merprovenu på 12 mia. kr. plus renter Hvor store beløb der rent faktisk er tale om, har det ifølge  

 skatteministeren ikke været muligt at beregne med nogen særlig nøjagtighed.  

 Man ved rent faktisk ikke, hvor stort et erhvervstilskud skatteudskydelsen  

 fra reglerne om varelagernedskrivninger betyder.
 Så meget desto mere tåbeligt er det at fastholde dette skattemæssige  

 tagselvbord, som kan sikre en permanent skatteudskydelse.
Det er forslagsstillernes skøn, at skatteværdien af skatteudskydelsen  

 andrager mindst 15 mia. kr., hvoraf de 12 mia. kr. antages at hidrøre fra de  

 virksomheder, der er omfattet af forslaget, idet bemærkes, at privatejede  

 virksomheder ikke omfattes af forslaget i dets nuværende udformning.
De 12  

 mia. kr. er således merprovenuet over de 6 år, aftrapningen varer, hvortil  

 kommer en hertil svarende rentegevinst.
Næppe nogen personalebesparelse som antaget af ministeren Forslaget vil ifølge Skatteministeriets »Oplæg til debat om en  

 forenklingspakke II« af 30. juli 1990, jf.
Skatteudvalget, 1989-90, alm.  

 del - bilag 295, dateret 28. august 1990, medføre en ressourcebesparelse for  

 stat og kommune på i alt 55 årsværk.
Denne vurdering anser forslagsstillerne  

 for helt uden jordforbindelse.
For det første er kontrollen med varelagernedskrivningerne foregået  

 maskinelt for de privatejede virksomheders vedkommende, for det andet har der  

 ikke nogetsteds i landet været sat særlige ressourcer ind på at kontrollere,  

 at varelagernedskrivningerne er korrekt tilbageført i det efterfølgende  

 indkomstår.
Den direkte besparelse må derfor antages at være så ringe, at den  

 ikke kan måles i blot eet årsværk.
For det tredje vil en afskaffelse af denne særdeles favorable måde at  

 skaffe sig skatteudskydelse på uden tvivl betyde større behov for kontrol med  

 varelagerets værdi, idet det vil være fristende at »kompensere« for  

 aftrapningen af nedskrivningsretten ved en hertil svarende urigtig lav  

 værdiansættelse af varelageret.
Det må også realistisk forventes, at  

 skatteyderne via andre forsøg på »skattemæssig opfindsomhed« vil  

 søge fortsat at undgå at betale skat.
Disse forhold betyder, at forslaget må  

 antages at medføre behov for tilførsel af visse kontrolressourcer.
 Forslagsstillerne deler derfor ikke ministeriets forventning om, at  

 vedtagelse af forslaget vil kunne spare ressourcer overhovedet.
2. verdenskrig aldrig afsluttet for erhvervslivet Reglerne for nedskrivning af varelagre blev indført under 2. verdenskrig.  

 Begrundelsen var dengang, at de erhvervsdrivende måtte forny deres varelagre  

 til priser, som lå betydeligt over det normale, og som i kvalitet var langt  

 ringere end normalt.
Det var derfor til at forudsige, at når krigen engang  

 ophørte og varelagerforsyningen atter blev normal, ville disse varelagre være  

 vanskelige at realisere med normal avance.
Denne prisrisiko, som  

 erhvervslivet på grund af krigen måtte pådrage sig, blev kompenseret gennem  

 adgangen til at foretage skattemæssige nedskrivninger på varelagre.
Mens nedskrivningsreglerne dengang var særdeles velbegrundede, er tiden  

 for længst løbet fra ordningen, som heller ikke kendes i andre af de lande,  

 vi handler mest med, herunder EF.
Varelagernedskrivningsreglerne er i dag  

 udelukkende en statssubventionering af erhvervslivet ved hjælp af den gennem  

 nedskrivningen opnåede skattekredit.
Eller som det beskedent udtrykkes i et skatteministerielt svar:  

 »Regeringen er enig i, at reglerne for varelagernedskrivning har mistet  

 deres oprindelige funktion.
Regelsættet blev indført i efterkrigstiden, hvor  

 der var knaphed på varer, og hvor stærkt svingende priser kunne virke  

 hæmmende på lageropbygningen.« Der henvises til Skatteudvalget, L 59 -  

 bilag 7, dateret 29. januar 1990.
 I en økonomi, hvor priserne stiger og de handlende opmærker priserne på  

 bestående varer i takt hermed, og hvor varelagrene i øvrigt i forvejen  

 opgøres til en værdi, der ligger langt under fremstillings- eller  

 anskaffelsesprisen, savner nedskrivningsreglerne enhver saglig begrundelse.  

 Derfor foreslås reglerne fra 2. verdenskrig nu ophævet med en  

 aftrapningsordning over 6 år med 5 procentpoint om året.
Varelagrenes værdi opgøres helt legalt langt under kostpris I dag kompenseres erhvervslivets prisrisiko for bestående varelagre  

 gennem meget gunstige regler for varelagrenes værdiansættelse.
 Formelt fastsættes varelagerets værdi ifølge lovbekendtgørelse nr. 564 af  

 21. august 1987 på grundlag af:
 1. Dagsprisen (genanskaffelsesprisen) ved regnskabsårets slutning.
2. Indkøbsprisen med tillæg af fragt, told og lignende (fakturaprisen)  

 eller 3. Fremstillingsprisen, såfremt varen er fremstillet i egen virksomhed.
 Og det lyder jo godt nok.
Men ifølge ligningsvejledningen kan den således opgjorte pris reduceres,  

 såfremt varen er ukurant.
En vares ukurans kan skyldes, at varen er  

 beskadiget eller defekt.
Men ukurans kan også have tekniske eller økonomiske  

 årsager.
Dette kan hidrøre fra ændrede fabrikationsmetoder, ændrede markeds-  

 eller efterspørgselsforhold, fejlslagne indkøbsdispositioner, nye produkter  

 m.v.
 Varer, som på grund af ovenstående kan betegnes som teknisk eller  

 økonomisk ukurante, værdiansættes til følgende procenter af den værdi, varen  

 er optaget til ved regnskabsårets begyndelse, eller den lavere værdi, hvortil  

 varen kan optages efter varelagerloven, såfremt omsætningshastigheden er  

 faldet væsentligt i forhold til den normale omsætningshastighed for den  

 pågældende vare:
 1. år: 50 pct.
 2. år: 25 pct.
 3. år og senere: varen ansættes til 0,00 kr.
 Ansættelsen af varelagerværdien er således i høj grad beroende på et skøn,  

 som ligningsmyndigheden er uden de store muligheder for at kunne kontrollere  

 rigtigheden af.
 Det kan således fastslås, at varelagerværdien i praksis kan ansættes netop  

 under hensyn til den type tab, som varelagernedskrivningerne skulle  

 kompensere for.
Ligestilling betyder, at privatejede virksomheder går fri Lovforslaget forudsætter, at begrænsningen for varelagernedskrivningerne  

 i første omgang indføres for den gruppe aktieselskaber, der ved lovændringen  

 den 28. december 1989 fik nedsat selskabsskatteprocenten fra 50 til 40.  

 Baggrunden er, at der med denne nedsættelse blev skabt en særdeles  

 uhensigtsmæssig skattemæssig forskelsbehandling mellem selskaber og  

 personligt ejede virksomheder, som den netop indførte virksomhedsordning i  

 skattereformen havde haft til formål at fjerne.
Det forudsættes også, at  

 såfremt virksomhedsskatten bringes på linje med selskabsskatten, så  

 igangsættes en aftrapning over 5 år for disse.
Banderoler m.v. fjernes fra afskrivningsgrundlaget Lovforslaget ophæver endvidere den tvivlsomme fortolkning af  

 varelagernedskrivningsreglerne, hvorefter banderoler betragtes som en slags  

 hjælpevarer, der kan medtages ved opgørelsen af varelageret og indgå i  

 nedskrivningsgrundlaget.
Igangværende arbejder for liberale erhverv skal medregnes Lovforslaget lovfæster endvidere den hidtidige praksis for opgørelse af  

 igangværende arbejder med den væsentlige forskel til nuværende praksis, at  

 liberale erhverv, f.eks. advokater og revisorer, også forpligtes til at  

 medregne værdien af igangværende arbejder.
Uvist af hvilken årsag har en  

 række liberale erhverv aldrig været omfattet af pligten til at medregne  

 værdien af igangværende arbejder ved opgørelse af indkomst og formue.
Med  

 forslaget sikres en ligestilling.
Forslagsstillerne ønsker med dette lovforslag at ophæve en række af de  

 særlige og ubegrundede skattebegunstigelser, erhvervslivet har.
Der er  

 samtidig tale om en tilnærmelse til den lovgivning, der kendes i EF.
 Skal erhvervslivet have støtte, bør denne målrettes i stedet for gennem  

 det store tagselvbord, som reglerne for varelagernedskrivninger og  

 igangværende arbejder for liberale erhverv indebærer.
Bemærkninger til lovforslagets enkelte bestemmelser Til § 1 Til nr. 1 Da loven også kommer til at omfatte igangværende arbejder, foreslås dette  

 optaget i lovteksten.
Til nr. 2 Varelagernedskrivingsprocenten fastholdes for virksomheder, der typisk er  

 personligt ejede.
Til nr. 3 I nr. 3 bestemmes, at virksomheder, der er omfattet af selskabsskatteloven  

 og derfor kun betaler 40 pct. i skat, skal aftrappe varelagernedskrivningerne  

 med 5 pct. om året begyndende for indkomståret 1991. Såfremt inflationen  

 udgør 5 pct. årligt, vil inflationen neutralisere aftrapningen, indtil vi når  

 1996.
Til nr. 4 Skatteministeren har til Folketingets Skatteudvalg oplyst, at han  

 betragter banderoler som »en slags hjælpevarer, der kan medtages ved  

 opgørelsen af varelageret og gøres til genstand for  

 varelagernedskrivning«.
Forslagsstillerne mener, at det er helt  

 urimeligt, at virksomheder, som opkræver punktafgifter, kan gøre disse til  

 genstand for nedskrivning.
Nogen pris- eller kurantrisiko foreligger ikke i  

 disse tilfælde.
Det gælder således inden for tobaks-, parfume- og øl-, vin-  

 og spiritusindustrien og for importørerne.
Der er her tale om endog meget  

 store beløb, som på denne måde unddrages beskatning.
For at sidestille  

 fremstillingsindustrien og importører med detailhandelen foreslås, at kun  

 punktafgifter kan indregnes i varelagerets værdi, såfremt afgiftspligten er  

 indtrådt og afgiften er betalt, og såfremt afgiften ikke senere vil kunne  

 refunderes, hvis varerne efterfølgende viser sig usælgelige eller går tabt.
I øvrigt mener forslagsstillerne, at ministerens fortolkning af  

 nedskrivningsreglerne for banderoler m.v. er særdeles tvivlsom.
Statens  

 Ligningsdirektorat traf således i 1970 en afgørelse (H 12.007), hvori man  

 konkluderer, at de ikke berigtigede afgifter ikke kan indgå i opgørelsen af  

 den skattemæssige værdi af varelagre, hvorpå nedskrivning kan foretages.
Til  

 trods for, at der ikke har været foretaget nogen lovændring siden da, har  

 ministeren helt arbitrært ændret fortolkningen.
 Da det er urimeligt, at der kan nedskrives på disse banderoler, har  

 forslagsstillerne ikke ønsket nogen aftrapningsordning, men derimod et  

 omgående stop.
I nugældende lovs § 1, stk. 5, hedder det: »Nedskrivninger efter stk.  

 4 (på indtil 30 pct.) kan foretages af lagre af varer, råstoffer, hel- eller  

 halvfærdige produkter, emballage samt hjælpevarer i produktionsvirksomheder,  

 herunder brændsel, der hører til virksomheden, ved regnskabsårets  

 slutning.« Når man betænkter nedskrivningsreglernes historiske oprindelse, er det  

 helt uforståeligt, at skatteministeren kan fortolke teksten således, at den  

 omfatter f.eks. banderoler til punktafgifter som »hjælpestoffer«.  

 Dette har aldrig været lovgivernes hensigt.
 Det bør også bemærkes, at afgiftsregistrerede virksomheder end ikke har  

 risikoen for tab ved indbrud, brand, eller hvis varerne på anden måde går  

 tabt, idet de mod dokumentation kan få afgiftsfritagelse for sådanne varer,  

 der måtte blive ødelagt i virksomheden (en undtagelse gælder dog  

 tobaksvarer).
 Folketingets Skatteudvalg har fra såvel Århus Kommunes ligningskommission  

 som fra Helsingør Kommunes ligningskommission fået henvendelser, der påpeger  

 det urimelige i, at banderoler kan medtages i  

 varelagernedskrivningsgrundlaget, og er blevet opfordret til at ændre på  

 dette forhold.
Til nr. 5 Det er fast praksis, at f.eks. bygningsbranchen skal medregne igangværende  

 arbejder ved opgørelse af den skattepligtige indkomst og formue.
Det er  

 ligeledes fast praksis, at der ikke kan foretages varelagernedskrivninger  

 herpå.
 En række liberale erhverv har imidlertid ikke været forpligtet hertil, men  

 har frit kunnet vælge at medregne igangværende arbejder under forudsætning  

 af, at den een gang valgte fremgangsmåde følges fremover.
Denne helt ubegrundede privilegering af f.eks. revisorer og advokater  

 foreslås ophævet.
Disse grupper har typisk kunnet udskyde skatten af 10-15  

 pct. af årsindkomsten til efterfølgende skatteår, fordi løn og omkostninger  

 har kunnet fratrækkes omgående, mens indtægten kunne udskydes til  

 efterfølgende indkomstår.
Denne praksis har skabt en klar asymmetri i den  

 skattemæssige behandling af disse honorarer, idet klienten ikke har været  

 berørt af denne skatteudskydelse.
Ifølge årsregnskabslovens bestemmelser skal  

 regnskabet opgøres, så det giver et retvisende billede bl.a. under  

 hensyntagen til tilstedeværende forpligtelser, herunder naturligvis det  

 arbejde, revisor og advokat har foretaget inden regnskabsårets udgang.
Men  

 ikke nok med det.
Indkomstopgørelsen belastes også af de udgifter, der  

 umiddelbart kan henføres til indkomståret, uanset om arbejdet er foretaget  

 efter indkomstårets afslutning.
 Med lovforslaget ophæves de grelleste dele af denne asymmetri, ligesom der  

 sker en ligestilling mellem bygningshåndværkere, entreprenører, arkitekter,  

 ingeniører, som har skullet medregne værdien af igangværende arbejder, og  

 advokater, revisorer og andre liberale erhverv, som har været fritaget  

 herfor.
 I den udstrækning ejendomsmæglere, læger, fysioterapeuter, psykologer m.v.  

 har igangværende arbejder, vil disse med forslaget også blive inddraget.  

 Igangværende arbejder for disse grupper må dog antages at spille en helt  

 ubetydelig rolle.
De allerede kendte metoder for opgørelse af værdien af igangværende  

 arbejder, som de f.eks. er udtrykt i ligningsvejledningen, følges.
Blot  

 inddrages alle skattepligtige med igangværende arbejder i forpligtelsen til  

 at indregne værdien heraf ved opgørelse af indkomst og formue.
Der foreslås heller ikke nogen overgangsordning for de nye grupper, som  

 skal opgøre igangværende arbejder.
Advokater og revisorer har på grund af  

 skattereform og kartoffelkur haft meget betydelige merindtægter i de senere  

 år.
Til § 2 Loven har virkning fra og med indkomståret 1991.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om skattemæssig opgørelse af varelagre m.v., jf. lovbekendtgørelse  

 nr. 564 af 21. august 1987, foretages følgende ændringer:
 1. Lovens titel affattes således:
»Lov om skattemæssig opgørelse af varelagre og igangværende  

 arbejder m.v.« 2. I § 1 affattes stk. 4 således:
» Stk. 4. I det beløb, der er opgjort efter bestemmelserne i  

 stk. 1-3, kan der foretages et nedslag på indtil 30 pct., jf. dog stk.  

 5.« 3. I § 1 indsættes efter stk. 4 som nyt stykke:
 » Stk. 5. For virksomheder omfattet af lov om  

 indkomstbeskatning af aktieselskaber m.v. (selskabsskat) kan der i det beløb,  

 der er opgjort efter bestemmelserne i stk. 1-3, i indkomstårene 1991-1996  

 foretages et nedslag, som højst kan udgøre følgende procentdel:
 Stk. 5 bliver herefter stk. 6.
 4. I § 1, stk. 5, der bliver stk. 6, indsættes som 2. pkt.:
»Virksomheder, der skal afregne punktafgifter for deres varer eller  

 produktion, kan ikke gøre disse afgifter - herunder lagre af ikke anvendte  

 banderoler og lign. - til genstand for skattemæssigt nedslag efter stk. 4 og  

 5, medmindre afgiftspligten er indtrådt og afgiften betalt inden  

 indkomstårets afslutning og afgiften samtidig ikke kan refunderes hos  

 toldvæsenet, såfremt varerne viser sig usælgelige eller går tabt.« § 1. Ved opgørelsen af den skattepligtige indkomst og formue kan  

 næringsdrivende personer, dødsboer samt selskaber og foreninger vælge at  

 opgøre deres varelagre på grundlag af:
1. dagsprisen ved regnskabsårets slutning eller 2. indkøbsprisen med tillæg af fragt, told og lignende (fakturaprisen)  

 eller 3. fremstillingsprisen, såfremt varen er fremstillet i egen virksomhed.
 Stk. 2. Ved opgørelsen af varelagerets værdi i henhold til stk. 1  

 kan den skattepligtige ikke medregne afgift, der ved opgørelsen af hans  

 afgiftstilsvar efter loven om almindelig omsætningsafgift kan fradrages som  

 indgående afgift.
 Stk. 3. Den skattepligtige kan for hver enkelt varegruppe inden  

 for varelageret vælge frit mellem de i stk. 1 nævnte opgørelsesmåder.
 Stk. 4. I det beløb, der er opgjort efter bestemmelserne i stk.  

 1-3, kan der foretages et nedslag på indtil 30 pct.
 Stk. 5. Nedskrivning efter stk. 4 kan foretages for de lagre af  

 varer, råstoffer, hel- eller halvfærdige produkter, emballage samt  

 hjælpevarer i produktionsvirksomheder, herunder brændsel, der hører til  

 virksomheden, ved regnskabsårets slutning.
 5. Efter § 2 indsættes som ny paragraf:
