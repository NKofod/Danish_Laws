 Patentankenævnet omstødte Patentdirektoratets afgørelse om, at  

 varemærkerne ENVIROTEST, ENVIROKONTROL, ENVIROPLAN, ENVIROTEK og ENVIROTEKNIK  

 var forvekslelige med det ansøgte varemærke ENVIROWATCH.
År 1996, 8. januar afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 9. oktober 1990 indleverede klageren en ansøgning om registrering af  

 varemærket ENVIROWATCH (ordmærke) for nærmere angivne tjenesteydelser i  

 klasse 40.
 I skrivelse af 8. maj 1991 udtalte Patentdirektoratet, at det ansøgte  

 varemærke var fundet forveksleligt med følgende registrerede varemærker:
 Klageren skrev i denne anledning den 14. oktober 1991 følgende til  

 direktoratet:
»Direktoratet har i sin nævnte skrivelse modholdt følgende  

 registreringer Efter ansøgernes formening bør de nævnte registreringer ikke danne nogen  

 hindring for registreringen af det ansøgte mærke, og ansøgerne anmoder  

 høfligst Direktoratet om at tage sagen op til fornyet overvejelse.
I denne  

 forbindelse anføres følgende.
 Mærkebestanddelen ENVIRO i de modholdte mærker må antages at være  

 »suggestiv« med hensyn til at antyde hensyn til omgivelserne.  

 »ENVIRO« kan således ikke monopoliseres som mærkebestanddel af  

 noget enkelt firma.
 Forholdet er endvidere det, at der på varemærkeregisteret findes  

 adskillige mærker indeholdende mærkebestanddelen »ENVIRO«.
 For så vidt angår de øvrige mærkebestanddele, er ansøgerne af den  

 formening. at mærkebestanddelen »WATCH« i det ansøgte mærke  

 bevirker, at det ansøgte mærke kommer til at adskille sig tydeligt fra de  

 modholdte mærker indeholdende mærkebestanddelene henholdsvis  

 »-TEK«, »-TEKNIK«, -»TEST«,  

 »-KONTROL« OG »-PLAN«, såvel synsmæssigt, lydmæssigt som  

 hvad angår begrebsindhold og helhedsbillede.
Udtalemæssigt vil trykket i det ansøgte mærke henholdsvis de modholdte  

 mærker naturligt ligge på de også synsmæssigt dominerende mærkebestanddele  

 »-WATCH« i det ansøgte mærke henholdsvis »-TEK«,  

 »-TEKNIK«, »-TEST«, »-KONTROL« og  

 »-PLAN«.
Forholdet er endvidere det, at det ansøgte mærke domineres  

 også af det på dansk sjældent anvendte bogstav »W«.
 Det ansøgte mærke giver således også anledning til andre associationer end  

 de modholdte mærker, jf. mærkebestanddelene »WATCH« i det ansøgte  

 mærke i forhold til mærkebestanddelene »TEK«, »TEKNIK«,  

 »TEST«, »KONTROL« og »PLAN« i de modholdte  

 mærker.
 Iagttagelses- og erindringsmæssigt er det ansøgernes opfattelse, at den  

 almindelige forbruger vil hæfte sig ved henholdsvis det ansøgte mærke og de  

 modholdte mærker i deres helhed, således at der ikke er risiko for, at den  

 almindelige forbruger vil forveksle mærkerne og følgelig varer omfattet af de  

 nævnte mærker.
 I henhold til ovenstående er ansøgerne af den formening, at det ansøgte  

 mærke såvel synsmæssigt, lydmæssigt, som hvad angår begrebsindhold og  

 helhedsbillede, adskiller sig i en sådan grad fra de modholdte mærker, at der  

 ikke er fare for, at forveksling kan finde sted.
Ansøgerne håber, at Direktoratet efter en fornyet overvejelse vil være  

 indforstået med at fremme nærværende ansøgning til offentliggørelse.' Den 15. november 1991 fastholdt direktoratet, at mærkerne var  

 forvekslelige.
 Direktoratet anførte følgende:
 »I brev af 14 oktober 1991 har De argumenteret mod Direktoratets  

 modhold af VR 2743 1991, VR 2746 1971, VR 3924 1974, VR 0745 1981 og VR 0746  

 1981.
Det skal meddeles, at disse registreringer må fastholdes, da det ansøgte  

 mærke har de seks første bogstaver til fælles med de modholdte  

 registreringer, nemlig ENVIRO, som i varemærkeretlig henseende er en  

 karekteristisk forstavelse.« Klageren udtalte i skrivelse af 25. juni 1992 bl.a., at »..... ansøgerne fortsat er af den opfattelse, at de modholdte  

 registreringer ikke bør danne nogen hindring for registreringen af det  

 anmeldte mærke.
 Direktoratet har i sin skrivelse af 15. november 1991 givet følgende  

 begrundelse for opretholdelsen af modholdene:
»Det skal meddeles, at disse registreringer må fastholdes, da det  

 ansøgte mærke har de seks første bogstaver til fælles med de modholdte  

 registreringer, nemlig ENVIRO, som i varemærkeretlig henseende er en  

 karekteristisk forstavelse.« Imidlertid er forholdet det, at ENVIRO naturligvis er afledt af ordet  

 »environment«, jfr. også den tyske betegnelse  

 »Umweltschutz«.
 Vi henleder endvidere direktoratets opmærksomhed på følgende  

 registreringer:
Ansøgerne håber herefter, at direktoratet vil være indforstået med at  

 fremme ansøgningen til registrering.' Direktoratet fastholdt i skrivelse af 26. oktober 1992, at det ansøgte  

 mærke er forveksleligt med de fremdragne modhold, da ENVIRO ikke betyder  

 miljø, men kun leder tanken hen herpå.
ENVIRO er således alene suggestivt og  

 har derfor særpræg.
 Som svar herpå udtalte klageren i skrivelse af 13. januar 1993 som følger:
 »Direktoratet har i en officiel skrivelse fastholt modholdelsen af  

 følgende registreringer:
 På ansøgernes vegne har vi flere gange skrevet til direktoratet og udtalt,  

 at de pågældende registreringer efter ansøgernes formening ikke bør danne  

 nogen hindring for registrering af det anmeldte mærke.
 Specielt i vor skrivelse af 25. juni 1992 anførte vi følgende:
 »Imidlertid er forholdet det, at ENVIRO naturligvis er afledt af  

 ordet »environment«, jfr. også den tyske betegnelse  

 »Umweltschutz«.
 Direktoratets begrundelse for at fastholde modholdelsen af de pågældende  

 registreringer er følgende:
»..... skal vi meddele, at det fastholdes, at mærket er forveksleligt  

 med de fremdragne modhold, da ENVIRO ikke betyder miljø, men kun leder tanken  

 hen herpå.
ENVIRO er således alene suggestivt og har derfor særpræg.« Ansøgerne er fortsat af den formening, at de pågældende registreringer  

 ikke vil kunne danne nogen hindring for registreringen af det anmeldte mærke,  

 og på ansøgernes vegne anmoder vi derfor på ny høfligst direktoratet om at  

 tage spørgsmålet op til fornyet overvejelse.
Vi anfører i denne forbindelse  

 supplerende følgende.
Direktoratet har naturligvis ret i, at ENVIRO ikke betyder miljø.  

 Tilsvarende gælder for det tyske ord »Umwelt«, der heller ikke  

 betyder miljø. I det tyske sprog benyttes nævnte betydning, jvf. udtrykket  

 »Umweltschutz«.
En logisk konsekvens af direktoratets hidtidige  

 standpunkt vil være at modholde mærker som Umwelttek, Umweltteknik,  

 Umwelttest, Umweltkontrol, Umweltplan over for Umweltwatch.
ENVIRO som mærkebestanddel leder ikke alene tanken hen på noget med miljø  

 men opfattes klart internationalt som refererende til miljø. Det forekommer  

 ansøgerne klart urimeligt, om firmaet Enviroplan A/S skulle kunne  

 »beslaglægge« ENVIRO som mærkebestanddel.
Efter direktoratets  

 modhold af mærkerne tilhørende Enviroplan A/S rettede vi på ansøgernes vegne  

 henvendelse til det danske selskab med henblik på at opnå samtykke, idet et  

 sådant forekom ansøgerne den letteste måde at gennemføre registrering.
Der  

 ligger altså ikke i den pågældende henvendelse nogen anerkendelse af, at det  

 skulle være berettiget at modholde de pågældende mærker over for det anmeldte  

 mærke.
 Vi vedlægger en kopi af skrivelse af 14. april 1992 fra Enviroplan A/S.  

 Som direktoratet vil bemærke,fremhæver Enviroplan A/S sit arbejdsområde, der  

 netop vedrører miljø.
 Vi hæfter os endvidere ved, at direktoratet ikke har modholdt  

 selskabsnavnet Enviroplan A/S.
 For så vidt angår de øvrige registreringer, som vi over for direktoratet  

 har nævnt, jvf. vor skrivelse af 25. juni 1992, bemærkes, at dækningsområdet  

 er følgende:
 Vi vil specielt fremhæve, 1) VR 1264/91 ENVIRO-MATE, 3) VR 4007/80  

 ENVIROSOL og 5) VR 3021/80 ENVIROGARDE (figur).
Nævnte registreringer dækker, hhv. kan dække, varearter, der tager hensyn  

 til miljøet.
Der foreligger således åbenbar kollision vareartsmæssigt og  

 branchemæssigt mellem de pågældende registreringer og Enviroplan A/S.
Det bemærkes, at det danske selskab ikke er indehaver af nogen  

 registrering for ordet ENVIRO.
Derimod har man gennemført fem  

 varemærkeregistreringer indeholdende ENVIRO som mærkebestanddel.
Intet ville  

 hindre det danske selskab i at overdrage nogle af de pågældende  

 registreringer til andre.
Ansøgerne finder det ikke rimeligt, at det således  

 skulle være i hænderne på Patentdirektoratet at vurdere, om det danske  

 selskab skulle tilkomme en eneret til at benytte ENVIRO som mærkebestanddel.
Ansøgerne henstiller herefter på ny, at direktoratet frafalder  

 modholdelsen.« Direktoratet meddelte i skrivelse af 26. januar 1993, at VR 2743 1971  

 ENVIROTEST og VR 2746 1971 ENVIROKONTROL var udslettet, men at direktoratet  

 fastholdt de øvrige 3 modhold.
 Klageren bemærkede i skrivelse af 23. april 1993 følgende:
 »Direktoratet fastholder i sin nævnte skrivelse modholdelsen af  

 følgende tre registreringer:
 Tidligere modholdte registreringer nr. 2743/71 ENVIROTEST og nr. 2746/71  

 ENVIROKONTROL er udslettede.
 Direktoratet anfører endvidere, at selskabsnavnet ENVIROPLAN A/S ikke er  

 modholdt i denne og andre sager, fordi der ikke er tale om, at selskabsnavnet  

 søges registreret som varemærke.
 Ansøgerne er fortsat af den opfattelse, at det ikke kan være rimeligt, at  

 de af direktoratet nævnte registreringer skulle danne nogen hindring for  

 registreringen af det ansøgte mærke, og man anmoder derfor direktoratet om at  

 tage sagen op til fornyet overvejelse.
 I forbindelse hermed skal vi henvise til det tidligere af os anførte.
 ENVIRO benyttes internationalt som refererende til miljø, jfr. også det  

 tyske udtryk »Umweltschutz«.
 Der findes internationalt mærker og firmanavne indeholdende ENVIRO.
Vi vedlægger en kopi af »Remarks - Trademark News for Business«.  

 Den pågældende publication stammer fra US Trademark Association.
Vi henviser  

 til Kathleen Frensky Tranelli's artikel.
 Endvidere vedlælgger vi kopi af en undersøgelse foretaget af Compu-Mark.
Det er ansøgernes håb, at direktoratet efter fornyet overvejelse vil være  

 indforstået med registrering af det ansøgte mærke.
I modsat fald anmoder vi  

 direktoratet om at afslå ansøgningen, således at denne kan blive behandlet  

 for videre instans.' Den 27. juli 1993 afslog direktoratet ansøgningen under henvisning til  

 varemærkelovens § 15, stk. 1, idet man udtalte:
 »Der henvises til Deres brev af 23 apr 1993, hvori De anmoder om, at  

 sagen overvejes igen med det resultat, at mærket registreres, men i givet  

 fald, dersom dette ikke måtte blive tilfældet, da et afslag med henblik på  

 afgørelsens anke.
I denne anledning skal vi meddele, at det fastholdes, at mærket ikke kan  

 registreres uden samtykke fra indehaveren af VR 745 1981 ENVIROTEK w, VR 746  

 1981 ENVIROTEKNIK w og VR 3924 1974 ENVIROPLAN w.
Det bemærkes, at  

 indehaveren af de nævnte modhold er den samme, nemlig Enviroplan A/S, Søborg,  

 Danmark.
 VR 2743 1971 ENVIROTEST w og VR 2746 1971 ENVIROKONTROL w, der var  

 modholdt i sagen, men som er frafaldet, fordi mærkerne nu er udslettede,  

 tilhørte samme indehaver Enviroplan A/S.
Det er lagt til grund, at ENVIRO- er et karakteristisk mærkeelement.
Som  

 mærkeelement i klassen forekommer det alene i varemærker tilhørende  

 Enviroplan A/S.
Det er derfor nærliggende at antage en forbindelse med de  

 ældre varemærker, og det ansøgte, når det søgte mærke anvender de samme tre  

 stavelser til mærkets begyndelse.
 Varemærkelovens §15, stk. 1, nr. 2 anfører bl.a., at et varemærke er  

 udelukket fra registrering, dersom det antages, at der er en forbindelse med  

 det ældre mærke, fordi det yngre er identisk med eller ligner det ældre  

 mærke.
Da der ikke er indsendt samtykke til mærkets registrering, afslår vi  

 derfor herved Deres ansøgning, da mærket kan forveksles med ovennævnte  

 registrerede varemærker, og det kan antages, at der er en forbindelse med de  

 ældre mærker.« Denne afgørelse har klageren ved skrivelse af 27. september 1993 indbragt  

 for Patentankenævnet med påstand om, at Patentdirektoratet pålægges at  

 viderebehandle ansøgningen og herunder se bort fra de i Patentdirektoratets  

 skrivelse af 27. juli 1993 nævnte registreringer.
 I klagebegrundelse af 15. december 1993 har klageren fremsendt diverse  

 bilag og endvidere anført følgende:
 »Klagerne er af den opfattelse, at det af os over for  

 Patentdirektoratet anførte bør medføre, at klagerne gives medhold i den over  

 for Patentankenævnet nedlagte påstand.
Indehaverne af de af Patentdirektoratet modholdte registreringer er et  

 datterselskab i Kruger-gruppen (jf.
Bilag 20) beskæftiget internationalt med  

 miljøforhold.
 Mærkebestanddelen ENVIRO- i de modholdte mærker er afledt af det engelske  

 ord ENVIRONMENT.
 I det internationale forum, som indehaverne af de modholdte registreringer  

 henvender sig til, er ENVIRO- direkte beskrivende, for så vidt angår de  

 pågældende aktiviteter.
Der findes også et stort antal registreringer i de forskellige lande samt  

 »internationalt« med forstavelsen ENVIRO-, jvf.
Bilag 23.
 Klagerne er af den formening, at det ikke ville være rimeligt, om  

 indehaverne af de modholdte mærker i Danmark skulle kunne blokere den  

 internationale handels- og servicevirksomhed for andre firmaer i ind- og  

 udland under mærker havende ENVIRO- som mærkebestanddel, jvf. i øvrigt også,  

 at indehaverne af de modholdte registreringer har foretaget registrering uden  

 for Danmark af deres mærker.
Det ville være vanskeligt at forstå for omverdenen, og ikke acceptabelt,  

 om indehaverne af de modholdte mærker, der internationalt er klar over, at  

 man i udlandet ikke har nogen eneret til at benytte ENVIRO- som  

 mærkebestanddel, til trods herfor skulle kunne modsætte sig en registrering  

 af andres mærker indeholdende ENVIRO- i Danmark, der i øvrigt er domicilland  

 for Miljøagenturet.' Patentankenævnet har behandlet sagen på sit møde den 12. september 1995.
 Ingen gav møde.
 Ankenævnet skal udtale:
Forstavelsen ENVIRO findes ikke at have varemærkeretligt særpræg, og da  

 det ansøgte ikke findes forveksleligt med det modholdte bestemmes:
 Sagen tilbagesendes til Direktoratet til fortsat behandling.
