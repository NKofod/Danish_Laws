 I medfør af § 1 stk. 6 i lov nr. 142 af 26. april 1972 om fodterapeuter  

 som ændret ved lov nr. 217 af 23. april 1986 fastsættes:
 Uddannelsens formål og struktur.
§ 1.  Formålet med uddannelsen til fodterapeut er, at  

 den studerende tilegner sig faglige og personlige kvalifikationer til at  

 udøve virksomhed som fodterapeut.
Formålet er endvidere, at den studerende  

 erhverver forudsætninger for at ajourføre og videreudvikle sin faglige viden  

 og færdigheder i takt med den videnskabelige og samfundsmæssige udvikling,  

 samt at samarbejde med andre faggrupper og dermed deltage i løsningen af de  

 sundhedsfaglige opgaver i privatklinikker, på sygehuse, andre institutioner  

 og i private hjem.
 § 2.  Uddannelsen til fodterapeut foregår ved en  

 uddannelsesinstitution med en godkendt uddannelsesordning, jf. § 22.
 Stk. 2.  Uddannelsen varer 18 måneder og består af  

 teoriundervisning og klinikuddannelse i forholdet 1:2.
 Adgang til uddannelsen.
 § 3.  Optagelse til uddannelsen til fodterapeut er  

 betinget af:
 Stk. 2.  Uddannelsesinstitutionen optager ansøgere til  

 uddannelsen efter reglerne i stk. 1 efter retningslinier, der er fastlagt i  

 uddannelsesordningen, jf. § 22.
 Uddannelsens indhold og tilrettelæggelse.
 § 4.  Uddannelsen indeholder teoriundervisning og  

 klinikuddannelse i fodterapi af såvel raske mennesker som mennesker med  

 akutte eller kroniske sygdomme i alle aldersgrupper.
 § 5.  Uddannelsen er opdelt i 5 moduler og omfatter  

 uddannelse i fodterapeutens forebyggende, behandlende, lindrende og  

 rehabiliterende opgaver, herunder de dermed forbundne pædagogiske, rådgivende  

 og administrative funktioner.
Stk. 2.  Uddannelsen tilrettelægges således, at de 3  

 første moduler omhandler fodterapeutens almene funktioner.
De efterfølgende 2  

 moduler omfatter fodterapeutens specifikke opgaver, og de tilrettelægges med  

 stigende sværhedsgrad og således, at sidste modul omfatter fodterapeutens  

 selvstændige varetagelse af funktionen.
 § 6.  Uddannelsen består af følgende fagområder, som  

 hver for sig udgør ca. følgende procentdele af den samlede undervisning:
Stk. 2 § 7.  Klinikuddannelsen består af oplæring i almen og  

 speciel fodterapi og tilrettelægges dels som en koordineret, dels som en  

 integreret del af teoriundervisningen.
 Stk. 2.  Uddannelsesinstitutionen tilrettelægger  

 klinikuddannelsen ud fra lokale muligheder således, at mindst 90 % af  

 klinikuddannelsestiden finder sted på uddannelsesinstitutions klinik og  

 værksted.
 § 8.  Den nærmere tilrettelæggelse af  

 teoriundervisning og klinikuddannelse og fordelingen heraf fastlægges i en  

 uddannelsesordning, jf. § 22.
Bedømmelse § 9.  De kvalifikationer, der er erhvervet i  

 fodterapeutuddannelsen, dokumenteres ved skriftlige, mundtlige eller  

 kombinerede skriftlige-mundtlige prøver i forbindelse med  

 teoriundervisningen, ved standpunktsbedømmelser i forbindelse med  

 klinikuddannelsen og ved en teoretisk prøve ved uddannelsens afslutning.
 § 10.  Ved bedømmelse af elevens præstationer  

 medvirker censorer.
 Stk. 2.  Censorerne er offentlighedens garanter for:
Stk. 3.  Finder censor, at kravene efter stk. 2 ikke er  

 opfyldt, afgiver censor indberetning herom til uddannelsesinstitutionen.  

 Denne videresender indberetningen til Undervisnings- og Forskningsministeriet  

 med sine eventuelle bemærkninger.
Desuden afgiver censor på opfordring fra  

 uddannelsesinstitutionen eller fra ministeriet indberetning om eksamens  

 afvikling og eksamensresultater.
 § 11.  Prøverne er interne eller eksterne.
 Stk. 2.  Opgaver ved prøver stilles af  

 uddannelsesinstitutionen.
 Stk. 3.  Interne prøver bedømmes af eksaminator(er) og  

 censor(er), der er udpeget af uddannelsesinstitutionen.
Stk. 4.  Eksterne prøver bedømmes af eksaminator(er) og  

 censor(er). Eksaminator(er) udpeges af uddannelsesinstitutionen.
Censor(er)  

 beskikkes af Undervisnings- og Forskningsministeriet og må ikke være  

 tilknyttet den skole, hvor de skal virke som censor.
 § 12.  Ved bedømmelse af eksterne prøver anvendes  

 13-skalaen jf. bekendtgørelse om eksamensordning for erhvervsuddannelser §  

 17, stk. 1.
 Stk. 2.  Bedømmelse af interne prøver kan ske efter  

 13-skalaen eller ved bestået/ikke bestået.
 Stk.3.  Ved standpunktsbedømmelser anvendes bestået/ikke  

 bestået.
§ 13.  Karakteren for hver præstation fastsættes efter  

 drøftelse mellem censor(er) og eksaminator.
Hvis de ikke er enige om en  

 fælles bedømmelse, giver hver en karakter.
Den endelige karakter er  

 gennemsnittet af disse karakterer afrundet til nærmeste karakter i  

 karakterskalaen.
Hvis gennemsnittet ligger midt imellem to karakterer, er den  

 endelige karakter nærmeste højere karakter, hvis en censor har givet den  

 højeste karakter, jf. dog stk. 3. Har en censor givet den laveste karakter,  

 bliver karakteren for prøven den nærmeste lavere karakter, jf. dog stk. 3.
Stk. 2.  Når en karakter gives på grundlag af flere  

 prøver i samme fag, er den endelige karakter gennemsnittet af karaktererne,  

 for de enkelte prøver.
Hvis gennemsnittet af karaktererne ikke svarer til en  

 karakter afrundes til nærmeste karakter.
Hvis gennemsnittet af karaktererne  

 ligger midt mellem to karakterer, forhøjes til nærmeste højere karakter, jf.  

 dog stk. 3.
 Stk. 3.  Karaktererne 00 og 13 kan ikke gives ved  

 afrunding.
§ 14.  Prøverne er normalt tilrettelagt som  

 individuelle prøver.
Uddannelsesinstitutionen kan dog fastsætte, at bestemte  

 prøver eller dele heraf aflægges som gruppeprøver.
Ved gruppeprøver skal det  

 sikres, at individuel bedømmelse finder sted.
§ 15.  Der afholdes prøve i forbindelse med 4 ud af  

 uddannelsens 5 moduler.
Prøverne skal tilsammen dække stoffet fra de  

 fagområder, der er nævnt i § 6. Prøverne er interne, men kan være eksterne  

 efter Undervisnings- og Forskningsministeriets beslutning.
 § 16.  Der afgives standpunktsbedømmelse i relation  

 til afslutningen af klinikuddannelsen i modul 2 til 5.
 § 17.  Ved uddannelsens afslutning aflægges en  

 individuel ekstern prøve.
 § 18.  Alle prøver og standpunktsbedømmelser skal  

 bestås.
Stk. 2.  En prøve eller standpunktsbedømmelse er  

 bestået, når der mindst er opnået karakteren 6 eller bedømmelsen bestået.  

 Hver prøve skal bestås for sig.
Eleven kan højst indstille sig til samme  

 prøve eller standpunktsbedømmelse 2 gange og kun, såfremt en helhedsvurdering  

 foretaget af uddannelsesinstitutionen ikke taler her imod.
 Stk. 3.  Skolen kan tillade indstilling en tredie gang,  

 når der foreligger særlige omstændigheder.
 Stk. 4.  Bliver en elev syg eller af anden grund  

 forhindret i at gennemføre en prøve, tilrettelægger uddannelsesinstitutionen  

 en ny prøve.
 § 19.  Uddannelsesinstitutionen udsteder bevis for  

 gennemført uddannelse til fodterapeut med angivelse af resultater af de  

 aflagte prøver og standpunktsbedømmelser.
 Stk. 2.  Beviset skal indeholde angivelse af forholdet  

 mellem teoriundervisning og klinikuddannelse samt time- og fagfordeling.
 Stk. 3.  Autorisation meddeles i henhold til lov om  

 fodterapeuter.
Merit § 20.  Skolen kan i hvert enkelt tilfælde godkende, at  

 elever med særlige uddannelses- eller beskæftigelsesmæssige forudsætninger  

 skal fritages for dele af uddannelsen.
 Stk. 2.  Ved godkendelsen tages der i videst muligt  

 omfang hensyn til tidligere uddannelse og beskæftigelse, herunder således at  

 der ikke alene lægges vægt på uddannelse og beskæftigelse inden for social-  

 og sundhedsområdet, men også på eventuelt beslægtet uddannelse uden for  

 social- og sundhedsuddannelserne og beskæftigelse, som findes reelt at kunne  

 sidestilles hermed.
 Stk. 3.  Ved godkendelse efter stk. 1 anses  

 uddannelseselementet for gennemført, hvis det er bestået enten efter  

 bestemmelserne om den pågældende uddannelse eller efter denne bekendtgørelse.  

 Afgangsbeviset påføres oplysninger om, at modulet/faget er gennemført ved en  

 anden offentlig anerkendt uddannelsesinstitution.
 Stk. 4.  Fritagelse fra prøver kan ikke gives for hele  

 uddannelsen eller for uddannelsens centrale dele i et sådant omfang, at  

 uddannelsen eller eksamen ikke kan anses for gennemført.
Andre bestemmelser § 21.  Klage over uddannelsesinstitutionens afgørelser  

 i henhold til denne bekendtgørelse, indgives til uddannelsesinstitutionen.  

 Hvis en klage ikke tages til følge, og klageren fastholder klagen,  

 videresender uddannelsesinstitutionen denne, bilagt en udtalelse fra  

 uddannelsesinstitutionen til Undervisnings- og Forskningsministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
§ 22.  Uddannelsesinstitutionen fastsætter inden for  

 bekendtgørelsens rammer de nærmere regler om uddannelsen i en  

 uddannelsesordning.
Uddannelsesordningen skal sikre, at uddannelsen opfylder  

 kravene i lov om fodterapeuter, samt Sundhedsstyrelsens retningslinier af 10.  

 december 1973.
 Stk. 2.  Uddannelsesordningen skal indeholde:
 Stk. 3.  Uddannelsesordningen godkendes af  

 Undervisnings- og Forskningsministeriet efter udtalelse fra  

 Sundhedsstyrelsen.
 Stk. 4.  Ændringer i uddannelsesordningen træder i kraft  

 ved uddannelsens begyndelse.
 § 23.  Studerende har ret til specialpædagogisk støtte  

 efter samme regler som elever, der uddannes efter lov om erhvervsuddannelser.
 § 24.  Undervisnings- og Forskningsministeriet kan  

 dispensere fra bekendtgørelsens bestemmelser, når det findes begrundet i  

 usædvanlige forhold.
§ 25.  Undervisnings- og Forskningsministeriet kan  

 tillade fravigelse af bekendtgørelsen som led i forsøg.
Samtidig fastsættes  

 forsøgets varighed og rapporteringsform.
 Ikrafttræden m.v.
 § 26.  Bekendtgørelsen træder i kraft den 1. august  

 1991 og har virkning fra undervisningsåret 1991/92.
