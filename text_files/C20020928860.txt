Vejledning om økologikontrol af  

 storkøkkener Denne vejledning er rettet mod myndigheder, der kontrollerer  

 storkøkkener, der anpriser anvendelse af økologiske  

 råvarer og/eller markedsfører økologiske  

 fødevarer.
Vejledningen kan dog også være relevant for  

 storkøkkener samt andre, der måtte være interesseret i  

 området.
 Baggrunden for at udarbejde en særlig kontrolvejledning for  

 storkøkkener er, at køkkener i højere grad end andre  

 virksomhedstyper er under-kastet varierende produktionsforhold, f.eks.  

 skiftende recepter, særbestillinger, sæsonbetingede variationer,  

 flere tilberedningsled, tag-selv-borde m.v.
De varierende forhold gør det vanskeligt for en række  

 storkøkkener at leve op til kravene om markedsføring af  

 økologiske fødevarer.
Det vil ofte falde mere naturligt at  

 anvende udvalgte råvaretyper på økologisk form ved  

 tilberedningen i køkkenet, frem for at fremstille økologiske  

 retter.
1. Storkøkkener Ved storkøkkener forstås blandt andet køkkener og  

 kantiner i virksomheder, på hospitaler, plejehjem, døgn- og  

 daginstitutioner, cateringvirksomheder, restauranter, cafeteriaer,  

 fastfoodsteder m.v.
2. Økologi-anprisninger Ved kontrol af storkøkkener skal der skelnes mellem anprisning af  

serverede økologiske fødevarer og anprisning af  

anvendelse af økologiske råvarer i  

 køkkenet.
Ved anprisning af serverede økologiske fødevarer  

 gælder bestemmelserne i økologireglerne, d.v.s.
EUs  

 økologiforordning  samt den  

 danske økologi-bekendtgørelse  

 .
Køkkener, der anpriser, at der i køkkenet anvendes visse  

 økologiske råvarer - men ikke anpriser, at de tilberedte  

 serverede fødevarer indeholder økologiske råvarer - skal  

 ikke underlægges den særlige økologikontrol.
Anprisning af  

 anvendelse af råvarer i køkkenet skal således ikke  

 anmeldes i henhold til økologireglerne, og der skal ikke udarbejdes  

 økologirapport.
Fødevarelovens almindelige bestemmelse om  

 ikke-vildledende markedsføring skal dog overholdes  

 (Fødevarelovens §19).
 Ved anprisning forstås i denne vejledning målrettet  

 information til kunder/brugere i forbindelse med salg, udbud til salg,  

 formidling af salg, opbevaring i salgsøjemed, tilbud og overdragelse.  

 Storkøkkener, der eksempelvis i en årsrapport eller  

 virksomhedsplan omtaler, at køkkenet anvender visse økologiske  

 råvarer, er således ikke omfattet.
3. Anprisning af økologiske råvarer i  

 køkkenet Anprisningen af anvendelse af økologiske råvarer i  

 køkkenet skal altid være præcis og let kontrollerbar.
Såfremt en råvare udelukkende anvendes på  

 økologisk form, må der anprises med dette.
Eksempelvis hvor der  

 udelukkende anvendes økologisk mælk, mel og æg.
Dette kan  

 f.eks. anprises:
"I køkkenet anvendes økologisk mælk, mel og  

 æg" "Følgende økologiske råvarer anvendes i  

 denne måned i køkkenet: mælk, mel og æg" Ved "råvarer" forstås i denne forbindelse  

 fødevarer i den tilstand de modtages i køkkenet dvs. også  

 halv- og helfabrikata.
Dette muliggør også anprisninger som  

 "I køkkenet anvendes følgende økologiske  

 råvarer: mælk, syltetøj og brød". Det  

 forudsætter, at køkkenet ikke samtidig selv fremstiller de  

 anpriste halv- og helfabrikata som ikke-økologiske.
 For at undgå vildledning er det endvidere muligt at anføre  

 "negativ-anprisninger", som for eksempel: "Køkkenet  

 anvender økologiske kartofler, dog ikke-økologisk  

 kartoffelmospulver".
Ud over anprisning af anvendelse af visse økologiske råvarer  

 kan der anprises en samlet andel af indkøbte økologiske  

 råvarer, såfremt køkkenet kan fremlægge en let  

 kontrollerbar regnskabsopgørelse, der dokumenterer dette.
En mulig  

 anprisning kunne være:
 "Mindst x % af køkkenets budget til indkøb af  

 råvarer bruges på økologiske varer".
Begrebet "anprisning af økologiske råvarer i  

 køkkenet" omfatter kun anprisning af anvendelse af  

 økologiske råvarer i køkkenet, og ikke anprisninger, der  

 relaterer til de produkter, som serveres for storkøkkenets kunder ved  

 bordet, som tag-selv-borde, salatbarer e.l.
Oplysningen om økologiske  

 råvarer må således kun knyttes til de serverede  

 fødevarer, retter, delretter eller kategorier af retter, når  

 økologilovgivningen, herunder reglerne om økologikontrol, er  

 overholdt.
3.1 Præcise anprisninger For at sikre kontrollerbarheden skal anprisninger af anvendelse af  

 råvarer i køkkenet være præcise (med hensyn til  

 hvilke råvarer anprisningen gælder). Der må eksempelvis  

 ikke anprises på formen: "Vi anvender fortrinsvis /overvejende  

økologiske råvarer".
Anprisningerne kan ændres, således at der kan tages  

 højde for tilgængelighed og sæsonvariationer.
Dette  

 forudsætter dog, at anprisningsmåden ikke giver anledning til  

 tvivl om anprisningens gyldighed på et givet tidspunkt..  D.v.s.  

 henvisningen til den omhandlede periode skal være tydelig og  

 gennemskuelig.
F.eks. ved en konsekvent skiltning á la: "I denne  

 måned er følgende råvarer økologiske: ...".
 Endvidere må der ikke anprises med at bestemte råvarer er  

 økologiske, før det kan garanteres, at alle varer, der  

 indeholder de anpriste råvarer på ikke-økologisk form, er  

 opbrugt fra såvel råvarelager som færdigvarelager (inkl.  

 fryser).
 Af kontrolmæssige hensyn må anprisningerne ikke ændres i  

 løbet af en dag.
Anprisninger uden tidsmæssige angivelser, f.eks.  

 "Køkkenet anvender økologiske grønsager", vil  

 være bindende, således at alle grønsager til enhver tid  

 skal være økologiske, indtil det tydeliggøres, at  

 forholdet er ændret.
I perioder med knaphed på visse  

 grønsager må der således, på tilsvarende tydelig vis  

 som den oprindelige anprisning, oplyses om, at grønsagerne  ikke  

er økologiske.
3.2. Køkkenets dokumentation For at sikre at forbrugerne  ikke  vildledes, skal køkkenet til  

 enhver tid kunne dokumentere oprindelsen af de anpriste økologiske  

 råvarer.
 Dokumentationen for den økologiske oprindelse bør som  

 udgangspunkt opfylde økologireglernes krav herom.
 D.v.s. køkkenet skal have en dokumentation for, at  

 leverandøren er omfattet af økologikontrol  

 ("leverandørdokumentation") samt dokumentation for,  

 at det enkelte indkøbte parti er økologisk  

 ("partidokumentation"). Leverandørdokumentationen kan  

 være en kopi af et dokument udstedt af en kontrolmyndighed, hvorimod  

 partidokumentationen skal være original og udstedt af  

 leverandøren.
Partidokumentation, med tydelig angivelse af dato, leverandør,  

 mængde og varens art (herunder at varen er økologisk),  

 bør til enhver tid kunne fremvises af køkkenet.
Kravet om at  

 der skal foreligge  leverandørdokumentation kan evt. fraviges,  

 når der f.eks. er tale om indkøb af mindre mængder  

 økologiske varer i løs vægt fra et torvesalg eller ved  

 indkøb af økologiske varer i færdigpakket stand.
 Dokumenterne skal opbevares systematisk, således at  

 kontrolmyndigheden på anmodning kan få udleveret dokumentation  

 for oprindelsen af økologiske råvarer indkøbt på en  

 given dag eller i en given periode.
 For at myndighederne kan kontrollere, at der er overensstemmelse mellem  

 anprisninger og dokumentation for indkøbte økologiske  

 råvarer, skal køkkenet løbende registrere hvilke  

 råvareanprisninger, der er anvendt på en given dag.
 Dokumenter og registreringer skal opbevares på køkkenets  

 adresse i minimum 2 år.
 Det vil ikke være relevant, at køkkenet følger  

 særlige procedurer med henblik på adskillelse mellem  

 økologiske og ikke-økologiske varer, da anprisningerne kun  

 relaterer sig til de anvendte råvarer i køkkenet.
3.3 Videreforhandling samt servering uden for  

 køkkenet Ved servering af retter på andre adresser end køkkenets  

 (madudbringningsordninger) eller ved videreforhandling af retter  

 (cateringvirksomheder) må anvendelsen af økologiske  

 råvarer fortsat kun anprises i henhold til de almindelige bestemmelser  

 om ikke-vildledende markeds-føring, såfremt anprisningen  

 specifikt henviser til anvendelsen i køkkenet.
Anprisningen  

 må ikke knyttes til fødevarerne, og må således  

 f.eks. ikke ske ved mærkning på fødevarer, eller ved  

 skiltning, der henviser til fødevarerne.
Ved serveringen kan der evt.  

 oplyses separat om forholdene i køkkenet (f.eks.  

"Global Catering anvender i uge 43 følgende  

 økologiske råvarer i køkkenet: ..").
Af kontrolhensyn skal oplysningen være udarbejdet af køkkenet og indeholde navn og adresse på køkkenet.
3.4 Ø-mærket Da anprisning af anvendelse af økologiske råvarer i  

 køkkenet ikke er omfattet af reglerne om økologiske  

 fødevarer, og dermed ikke af den heri foreskrevne kontrolordning, kan  

 Ø-mærket ikke anvendes i relation til de serverede retter.  

 Mærket kan heller ikke anvendes i forbindelse med anprisningen af  

 anvendelse af råvarer i køkkenet.
 Ø-mærket kan imidlertid fremgå i følgende  

 situationer:
 Ved salg af fødevarer i deres oprindelige, evt. åbnede,  

 Ø-mærkede emballage (f.eks. servering af mælk i  

 Ø-mærkede mælkekartoner).
 Ved salg af tilberedte fødevarer, som efter tilberedning  

 fortsat er Ø-mærket (f.eks. ost med Ø-mærket  

 ostevoks, der udskæres i skiver).
 Køkkenerne må dog ikke selv foretage en supplerende skiltning  

 med Ø-mærket i ovennævnte tilfælde.
Såfremt fødevarerne adskilles fra den Ø-mærkede  

 emballage (f.eks. ved ophældning af mælk i kande uden for kundens  

 påsyn), skal denne aktivitet opfattes som en tilberedning.
Det betyder,  

 at aktiviteten skal økologikontrolleres, såfremt  

 fødevarerne ønskes anprist som økologiske, herunder med  

 Ø-mærket, jf. afsnit 4.
3.5 Kontrol Anprisning af anvendelse af råvarer i køkkenet er ikke  

 reguleret af økologireglerne, men skal ske efter ovennævnte  

 retningslinier med henblik på at sikre, at Fødevarelovens  

 bestemmelse om ikke-vildledende markedsføring overholdes  

 (Fødevarelovens § 19). Anprisning af råvarer skal således  

 ikke anmeldes i henhold til økologireglerne, og der skal ikke  

 udarbejdes en økologirapport.
Kontrollen udføres ved, at myndigheden i  

 forbindelse med uanmeldte kontrolbesøg kontrollerer, at anprisningerne  

 er korrekte.
D.v.s.
at anprisningerne er præcise, i tilfælde af anprisning af at visse anvendte råvarer er  

 økologiske, at de anpriste råvarer kun forefindes som  

 økologiske og at de indkøbte mængder er realistiske, i tilfælde af anprisning af en vis andel økologiske  

 råvarer, at dette kan dokumenteres via opgørelser, at anprisninger og indkøb af økologiske varer  

 registreres, og at registreringer og dokumentation opbevares systematisk og  

 tilgængeligt og at der er tilstrækkelig dokumentation for den økologiske  

 oprindelse af de anpriste råvarer (jf. afsnit 3.2 om køkkenets  

 dokumentation).
 Det anbefales, at antallet af uanmeldte besøg  

 øges, når et køkken anpriser anvendelse af  

 økologiske råvarer.
 Når en fødevareregion konstaterer  

 anprisninger af anvendte råvarer  i et køkken, der hører  

 under en anden regions tilsynsområde, bør sidstnævnte  

 lejlighedsvis orienteres med henblik på stikprøvekontrol i  

 køkkenet.
4. Anprisning af fødevarer For at serverede fødevarer må betegnes som  

 økologiske, skal betingelserne i økologilovgivningen  

 overholdes.
D.v.s. tilberedningen skal anmeldes til fødevareregionen  

 og omfattes af økologikontrol, lige som for øvrige  

 virksomheder.
 Tilsvarende gælder økologibestemmelserne om  

 mærkning, forarbejdning og sammensætning, herunder f.eks.  

 betingelsen om, at mindst 95% af varens landbrugsingredienser er  

 økologiske.
 Vurderingen af hvorvidt økologibestemmelserne er  

 overholdt for en fødevare, kan imidlertid anlægges  

 på:
Retten som helhed.
Det vil sige, at i de tilfælde, hvor der  

 f.eks. anprises med "økologisk bøf med løg"  

 eller "økologisk porretærte" er det hele retten, som  

 skal leve op til økologireglerne vedr. forarbejdning og  

 sammensætning.
En delmængde af retten som naturligt kan adskilles fra den  

 øvrige del.
Det vil sige, at der kan anprises med "bagt kartoffel  

 med salat og økologisk entrecòte", hvor vurderingen kun  

 angår kødet,  "salat med økologisk  

 tærte", hvor det er tærten som vurderes.
4.1 Køkkenets dokumentation Ø-mærket kan anvendes ved  

 markedsføring af de konkrete fødevarer/retter/delretter, der  

 opfylder betingelserne herfor.
4.2 Kontrol Kontrollen udføres som beskrevet i Vejledning om  

 økologikontrol af juni 2000.
