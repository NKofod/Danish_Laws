(Til de højere  

 uddannelsesinstitutioner, teknika og sociale højskoler m.fl. institutioner) Man fremsender hermed finansministeriets cirkulære af 4. april 1978  om  

 vederlæggelse m.v. af timelønnet undervisning tillige med  følgeskrivelse af  

 s.d.
Som det fremgår heraf, indføres der som en foreløbig ordning gældende for  

 perioden 1. august 1978 - 31. juli 1980 inden for cirkulærets  område et  

 forbud imod ansættelse af personer, der i ansættelsesperioden har  

 fuldtidsbeskæftigelse andetsteds, til  undervisning efter satserne 1-III, dog  

 at sådan ansættelse vil kunne finde sted efter aftale mellem vedkommende  

 undervisningsinstitution og den forhandlingsberettigede organisation, hvor  

 hensynet til undervisningens tilrettelæggelse, gennemførelse eller niveau gør  

 det påkrævet, og at ressortministeriet i tilfælde af uenighed har den  

 endelige afgørelse i ansættelsesspørgsmålet.
Også uden for de tilfælde, hvor  

 der i forvejen stilles krav om opslag, jfr. således undervisningsministeriets  

 bekendtgørelse af 14. maj 1975 om ansættelse af deltidsbeskæftigede  

 undervisningsassistenter og hjælpelærere ved de højere  

 uddannelsesinstitutioner § 3, sammenholdt med § 7, vil der herefter - under  

 iagttagelse af nærmere angivne frister - skulle ske opslag af timelønnet  

 undervisning.
Der vil gælde nedenstående undtagelser fra og  begrænsninger i  

 denne ordning:
 Uden for de tilfælde, der er omfattet af adgangen til forlængelse efter  

 førnævnte bekendtgørelse af 14. maj 1975, vil der endvidere med den  

 forhandlingsberettigede organisation kunne træffes aftale om forlængelse af  

 et bestående ansættelsesforhold uden opslag.
 Ansættelsesforhold, for hvilke der ikke er fastsat noget udløbstidspunkt,  

 eller som ikke er omfattet af en særlig forlængelsesadgang eller aftale om  

 forlængelse, forudsættes derimod (for så vidt angår fuldtidsbeskæftigede)  

 opsagt til fratræden med udgangen af indeværende semester eller  

 undervisningsår.
 For de højere uddannelsesinstitutioners vedkommende vil ansættelse af  

 fuldtidsbeskæftigede uden forudgående henvendelse til den  

 forhandlingsberettigede organisation desuden kunne finde sted, såfremt der  

 ikke har meldt sig kvalificerede ansøgere uden fuldtidsbeskæftigelse, jfr.  

 bekendtgørelsen af 14. maj 1975 om deltidsbeskæftigede  

 undervisningsassistenter og hjædpelærere § 4, stk. 4, men der skal i så fald  

 gives organisationen underretning om den foretagne ansættelse.
 Man må fra undervisningsministeriets side lægge megen vægt på, at  der i  

 videst muligt omfang foretages ansættelse af personer, der  ikke er  

 fuldtidsbeskæftigede.
 Er der i enkelte tilfælde tvivl om, hvilken organisation der må anses for  

 forhandlingsberettiget, kan der rettes henvendelse til Akademikernes  

 Centralorganisation.
 Kan der ikke opnås enighed med den forhandlingsberettigede organisation om  

 undtagelse fra forbudet, og mener institutionen at måtte opretholde sit ønske  

 om undtagelse, forelægges sagen snarest muligt for undervisningsministeriet,  

 direktoratet for de videregående uddannelser.
Der vil i forbindelse med fastsættelsen af et maksimum på 780  

  arbejdstimer årlig for timelønnet ansættelse ved de højere  

 uddannelsesinstitutioner blive åbnet mulighed for i stedet for timelønnede at  

 foretage ansættelse af færdiguddannede (uden fuldtidsbeskæftigelse  

 andetsteds) som undervisningsassistenter,  eventuelt hjælpelærere, på  

 kvotalønsbasis med 780 - 1040 arbejdstimer årlig, d.v.s. 3/8 - 1/2  

 beskæftigelsesgrad; der vil fremkomme nærmere regler om aflønning af de  

 pågældende m.m.
Med hensyn til spørgsmålet om oprettelse af  

 undervisningsstillinger med højere beskæftigelsesgrad ved de højere  

 uddannelsesinstitutioner skal henvises til undervisningsministeriets  

 cirkulæreskrivelse af 31. maj 1972 om stillingsstrukturen ved en række højere  

 uddannelsesinstitutioner I.B.l. om oprettelse af stillinger som heltidsansat  

 undervisningsassistent med henblik på dækning af akutte undervisningsbehov.  

 Der vil endvidere uden for de specielle stillingskategorier ved de højere  

 uddannelsesinstitutioner blive mulighed for omdannelse af  

 »timelønsstillinger« til  kvotastillinger eller heltidsstillinger  

 med henblik på ansættelse af personer uden fuldtidsbeskæftigelse.
Det bør  

 herved tilstræbes, at den samlede beskæftigelse - efter foreliggende  

 oplysninger om eventuel anden ansættelse - ikke kommer til at overstige fuld  

 beskæftigelsesgrad.
Forslag om oprettelse af stillinger med over 1/2  

 beskæftigelsesgrad eller eventuelle tjenestemandsstillinger med 3/8  

 beskæftigelsesgrad eller derover skal i overensstemmelse med reglerne om  

 stillingskontrol forelægges for finansministeriets budgetdepartement og  

 fremsendes gennem direktoratet for de videregående uddannelser.
Man henleder  

 opmærksomheden på, at forslag om oprettelse af stillinger fra begyndelsen af  

 det kommende undervisningsår skal være budgetdepartementet i hænde inden  

 udgangen af april måned d.å. og derfor snarest med redegørelse for den  

 nærmere baggrund for forslaget (arbejds- og undervisningstimetal, fag m.v.)  

 må fremsendes til direktoratet for de videregående uddannelser.
Opmærksomheden henledes endvidere på, at satserne I-III, henholdsvis  

 lavere timelønssatser skal bringes i anvendelse efter det aflønningsniveau ,  

 der er fastsat for undervisningen, uanset om den pågældende i det konkrete  

 tilfælde har akademisk uddannelse eller ikke har akademisk uddannelse.
Der er  

 dog ikke herved sket nogen ændring af de hidtidige regler, hvorefter  

 studerende er blevet aflønnet med 85 pct. af den normale sats.
 Man skal endelig som følge af anmodning derom fra Akademikernes  

 Centralorganisation henstille at genpart af ansættelseskontrakt  for  

 timelønnede lærerkræfter tilsendes den forhandlingsberettigede  organisation.
P.
M.
V.
 E.B.
E.
Paludan-M ller Bilag Bilaget er udeladt her, da det er forældet.
