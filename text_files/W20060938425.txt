 Pressenævnet bemærkede indledningsvis, at  

 Nævnet ikke kunne tage stilling til, om et nedlagt navneforbud var overtrådt.
Det fremgår af de Vejledende regler for god  

 presseskik, at meddelelser, der kan krænke privatlivets fred, skal undgås,  

 medmindre klar almen interesse kræver offentlig omtale.
Pressenævnet fandt,  

 at  

 det ikke i sig selv var i strid med god presseskik at omtale, at der  

 eksisterede  

 en sag, der behandledes for lukkede døre, og Nævnet fandt, at den omtalte  

 Tønder-sag var af en sådan offentlig interesse, at der var belæg for at  

 bringe  

 artiklen vedrørende samme.
 Pressenævnet havde ikke mulighed for at  

 foretage en vurdering af, om Ekstra Bladet havde bragt ukorrekte oplysninger,  

 allerede fordi klager ikke havde mulighed for at præcisere klagen på dette  

 punkt.
Det fremgår videre af de Vejledende regler  

 for god presseskik, at det enkelte menneske har krav på beskyttelse af sin  

 personlige anseelse.
Pressenævnet fandt, at det trods gengivelse af klagerens  

 initialer, alder, nationalitet og bynavn, ikke umiddelbart ville være muligt  

 at  

 identificere ham af andre end den kreds, der i forvejen kendte til sagen, og  

 Nævnet udtalte ikke kritik af det bragte.
Kendelse  

 fra Pressenævnet i sag 2006-6-323 K har ved advokat Knud Sander  

 klaget til Pressenævnet over en artikel den 6. marts 2006 i Ekstra Bladet,  

 idet  

 han mener, at god presseskik er tilsidesat.
1. Sagsfremstilling Ekstra Bladet bragte den 6.  

 marts 2006 under overskriften  

  

 Syv  

 tyrkere i politiets søgelys  

  

 og underoverskriften  

  

 Ekstra Bladet afslører listen af tyrkere, som er på politiets liste  

 over mistænkte i sexsagen fra Tønder  

  

 følgende artikel:
 Mindst syv tyrkere fra Syd-  

 og Sønderjylland står nu på politiets liste over mistænkte i sexsagen fra  

 Tønder.
 Allerede for et halvt år  

 siden fik politiet en liste med tyrkernes navne af den mand, som i første  

 omgang anonymt gav politiet i Tønder et tip om det gruopvækkende misbrug af  

 den  

 lille pige og hendes lillesøster.
Indtil nu sidder 13 fængslet  

 i sagen  heraf er de tre allerede dømt.
Flere anholdelser er på vej.
 Nu kan Ekstra Bladet afsløre,  

 at fem af de syv mistænkte tyrkere er i familie med den 37-årige tyrkiske  

 forretningsmand fra Esbjerg, som har siddet fængslet i sagen siden 16.  

 november  

 sidste år.
 Det var denne  

 forretningsmand, der angiveligt kørte på adskillige sexbesøg i Tønder med sin  

 minibus  

 fyldt med halvdrukne, liderlige familiemedlemmer og venner.
Ingen af de syv tyrkere på  

 listen er tilsyneladende sigtede i sagen.
De har angiveligt heller ikke være  

 anholdt.
Drak tæt i baglokalet Kriminalinspektør Hans  

 Hessellund fra Tønder Politi ønsker ikke at kommentere, om politiet er  

 begyndt  

 at efterforske den tyrkiske del af den store sag, eller hvornår det eventuelt  

 sker.
- Vi udtaler os konsekvent  

 ikke om efterforskningen, siger kriminalinspektøren Ifølge Ekstra Bladets  

 oplysninger mødtes en større kreds af tyrkere i juli og august sidste år  

 adskillige  

 gange i baglokalet i den tyrkiske forretningsmands virksomhed i Esbjerg.
 Det var netop i disse to  

 måneder, at den 10-årige pige gang på gang blev sexmisbrugt af en lang række  

 udlændinge.
Der blev drukket tæt i  

 baglokalet.
En af de ting, som politiet givetvis vil interessere sig for, er  

 om  

 de i samlet flok drog til Tønder og misbruge pigen.
Det var bestemt ikke hvem som  

 helst, som deltog i de vilde drukfester.
To af de faste gæster var nemlig  

 srilankaneren P.S. og tyrkeren F.K., som kom kørende fra Sønderjylland med  

 bil  

 eller tog.
Den tyrkiske forretningsmand  

 havde altid tusindvis af kroner på sig i kontanter.
Ofte mellem 30.000 og  

 60.000 kroner.
Han var vennernes ven og betalt uden at kny for både  

 drikkevarer  

 og skæg og ballade på vilde byture.
P.S. er for længst anholdt og  

 buret inde.
Det samme er den tyrkiske forretningsmand. Samme dag bragte Ekstra  

 Bladet under overskriften  

  

 Fortsat i  

 fængsel  

  

 følgende artikel:
Den 37-årige tyrkiske  

 forretningsmand I.G. fra Esbjerg skal fortsat sidde fængslet.
Han har netop  

 fået sin fængslingsfrist forlænget til den 27. marts.
Det er endnu ukendt for  

 offentligheden, hvad I.G. helt præcist er fængslet for.
Samtlige retsmøder er  

 blevet afholdt for dobbelt lukkede døre.
Ifølge Ekstra Bladets  

 oplysninger har faderen til den lille pige fortalt den mand, som senere  

 afslørede  

 sagen over for politiet, at I.G. fast besøgte pigen.
Hvis faderen bekræfter  

 dette over for politiet, vil han have en meget dårlig sag.
I.G. blev gift allerede som  

 15-årig i Tyrkiet og har i dag syv børn med den samme hustru.
Hustruens  

 familie  

 var langtfra begejstret for giftermålet, og i dag har hun kun ringe eller  

 slet  

 ingen kontakt med sin familie.
Også den 44-årige srilankaner  

 P.S. sidder fortsat fængslet i sagen.
Det er også hemmeligt, hvad han sigtes  

 for.
Han har imidlertid ingen familie, der venter på ham.
Tværtimod udtalte hustruen  

 for nylig til Ekstra Bladet, at manden burde spærres inde resten af livet  

 eller  

 ekspederes direkte til Sri Lanka efter endt afsoning. 2. Parternes synspunkter Klager, der i artiklen er  

 benævnt I.
G., har anført, at det er i strid med god presseskik at oplyse  

 initialer,  

 alder og bynavn, idet det gør identifikation mulig.
Klager har herudover  

 anført, at der er navneforbud i sagen.
 Klager har endvidere anført,  

 at der i artiklen er ukorrekte og udokumenterede oplysninger, men at det ikke  

 kan påpeges hvilke, idet retsmøderne er afholdt for lukkede døre, men at det  

 er  

 i strid med god presseskik at bringe oplysningerne, idet klager ikke har  

 mulighed for at korrigere disse.
Ekstra Bladet har anført, at  

 avisen alene har identificeret klageren med forbogstaver, hvilket der er lang  

 præcedens for at gøre i dansk presse.
Avisen har endvidere i artiklen oplyst  

 klagerens alder samt at den pågældende hører til i Esbjerg.
Avisen har dermed  

 afvist, at have beskrevet klager på usædvanlig nærgående vis og bestrider at  

 have tilsidesat god presseskik.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Jan  

 Kristensen, Kaare R.
Skou og Ole Askvig.
 Pressenævnet bemærker  

 indledningsvis, at Nævnet ikke kan tage stilling til, om et nedlagt  

 navneforbud  

 er overtrådt.
 Det fremgår af de Vejledende  

 regler for god presseskik, at meddelelser, der kan krænke privatlivets fred,  

 skal undgås, medmindre klar almen interesse kræver offentlig omtale.  

 Pressenævnet  

 finder, at det ikke i sig selv er i strid med god presseskik at omtale, at  

 der  

 eksisterer en sag, der behandles for lukkede døre, og Nævnet finder, at den  

 omtalte Tønder-sag er af en sådan offentlig interesse, at der var belæg for  

 at  

 bringe artiklen vedrørende samme.
 Pressenævnet har ikke  

 mulighed for at foretage en vurdering af, om Ekstra Bladet har bragt  

 ukorrekte  

 oplysninger, allerede fordi klager ikke har mulighed for at præcisere klagen  

 på  

 dette punkt.
Det fremgår videre af de  

 Vejledende regler for god presseskik, at det enkelte menneske har krav på  

 beskyttelse af sin personlige anseelse.
Pressenævnet finder, at det trods  

 gengivelse af klagerens initialer, alder, nationalitet og bynavn, ikke  

 umiddelbart vil være muligt at identificere ham af andre end den kreds, der i  

 forvejen kender til sagen, og Nævnet udtaler ikke kritik af det bragte.
