Fremsat den 23. maj 2001 af  

 Ulla Tørnæs (V), Jens Vibjerg (V),  

 Pia Christmas-Møller (KF)  

 og Knud Erik Kirkegaard (KF) Forslag til folketingsbeslutning om indførelse af 1 års fleksibel  

 barselorlov Folketinget pålægger regeringen at forbedre  

 vilkårene for børnefamilierne og at sikre, at forbedringerne  

 bliver fuldt finansierede.
Folketinget pålægger regeringen at  

 fremsætte lovforslag inden udgangen af 2001, der sikrer:
1.	at der indføres 1 års fleksibel barselorlov som  

 erstatning for den nuværende barselorlov og orlov til  

 børnepasning, der med få begrænsninger giver familien  

 mulighed for at bruge og »spare  

 op« af den nye barselorlov,  

 så den passer bedst ind i familie- og arbejdsplanerne, 2.	at den fleksible barselorlov er fuldt finansieret.
Finansieringen  

 tilvejebringes gennem en aktiveringsreform.
Bemærkninger til forslaget Mange børnefamiliers hverdag er i dag  

 præget af stress og jag.
Mange forældrene har dårlig tid  

 til at give børnene den tryghed og omsorg, som der er brug for.
I  

 stedet bliver børnene sendt i daginstitution fra tidlig morgen til  

 sent på eftermiddagen.
Det gælder desværre også for de meget  

 små børn på bare seks måneder.
Selv om mange  

 forældre føler, at børn på 6 måneder er alt  

 for små til at blive afleveret til pasning uden for hjemmet en hel dag,  

 er der ofte ingen anden mulighed.
Ydelsen under den nuværende  

 børnepasningsorlov er så lav, at en del familier ikke kan  

 få hverdagen til at hænge sammen, hvis de går på  

 orlov.
Forældre skal have bedre muligheder for at  

 være sammen med børnene.
Især er det vigtigt, at  

 forældrene får bedre tid til at give de mindste børn  

 større omsorg.
Det er baggrunden for, at forslagsstillerne  

 ønsker at erstatte den nuværende barsel og orlov til  

 børnepasning med en fleksibel barselorlov på 1 år.
Det kan  

 gennemføres uden nævneværdig effekt på  

 arbejdsstyrken.
Det er ikke nok blot at forlænge den nuværende  

 barselorlov.
Der er brug for, at barselorloven skal gøres mere  

 fleksibel, således at forældrene får bedre muligheder for  

 at kombinere familie- og arbejdslivet.
Forslagsstillerne ønsker, at et  

 forældrepar til en nyfødt fremover får ret til et  

 års fleksibel barselorlov.
Med få begrænsninger kan  

 forældrene så bruge og Indførelsen af et års fleksibel barselorlov  

 og afskaffelsen af den nuværende forældreorlov belaster de  

 offentlige udgifter med 1,4 mia. kr.
Disse udgifter skal finansieres fuldt  

 ud.
Forslagsstillerne har i denne forbindelse noteret sig, at arbejdsminister  

 Ove Hygum har indkaldt til forhandlinger om en ny arbejdsmarkedsreform.  

 Forslagsstillerne har i denne sammenhæng bemærket, at  

 arbejdsministeren har budt alle forslag velkommen.
I de forestående  

 forhandlinger om en ny arbejdsmarkedsreform vil forslagsstillerne  

 således fremlægge forslag, der sikrer en højere kvalitet i  

 aktiveringen.
Forslagsstillerne foreslår, at finansieringen af den  

 fleksible barselorlov tilvejebringes gennem en Ad pkt. 1 Det er forslagsstillernes opfattelse, at den  

 nuværende barselorlov er for kort og for ufleksibel.
Familien har i dag ret til barselorlov i 32 uger.
Af disse  

 ligger 4 uger, inden kvinden føder, og 26 uger efter fødslen.  

 Inden for de 26 uger efter fødslen har manden ret til 2 ugers  

 overlappende barselorlov, når barnet er mellem 0 og 14 uger.
Det giver  

 i alt 32 ugers barselorlov til familien.
Den nuværende barselorlov er  

 gengivet i figur 1 herunder:
 Figur 1: Sådan er barselorloven i dag.
- 4 uger  

             fødsel                                                14  

 uger                                          24 uger            26  

 uger Mor Mor + 2 uger Far Mor eller Far Far 0  

                         4  

       20                                                  30  

    32 Familietid, uger I alt 32 uger - Heraf 10 ugers fleksibilitet Heraf 20 ugers obligatorisk forbrug indtil 14. uge (inkl. 2 ugers  

 sammenfald) Heraf 2 ugers obligatorisk fædreforbrug fra 24. til 26.  

 uge.
Ydelse i hele perioden: Individuelle dagpenge Niveauet for barseldagpenge svarer til niveauet for  

 arbejdsløshedsdagpenge og sygedagpenge.
Dermed er det maksimale  

 månedlige beløb i 2001 ca. 12.727 kr.1) Det er forslagsstillernes opfattelse, at den  

 nuværende barselorlov er for kort og slet ikke fleksibel nok.
Der er  

 kun mulighed for, at mor og far kan dele perioden fra uge 14 til uge 24  

 mellem sig.
Resten af perioden er ufleksibel.
Og der er heller ikke mulighed  

 for, at familien kan »spare« en del af orloven op og bruge den, når  

 barnet er blevet ældre.
Forslagsstillerne ønsker at forlænge  

 barselorloven til 1 år og samtidig give forældrene mulighed for  

 at afholde orloven langt mere fleksibelt.
Forslagsstillernes ønsker  

 til en ny barselorlov er gengivet i figur 2 herunder:
Figur 2: Sådan skal den nye barselorlov se ud Fleksibilitet ¯ - 4 uger  

              fødsel  

    14 uger                                                                46  

 uger Mor Mor + 2 uger Far Mor eller Far 0  

                         4  

          20  

     52 Familietid, uger I alt 52 uger - Heraf 32 ugers fleksibilitet Heraf 20 ugers obligatorisk forbrug indtil 14. uge (inkl. 2 ugers  

 sammenfald) Ydelse i hele perioden: Individuel dagpengesats Forslaget til en ny barselmodel forbedrer den  

 nuværende barselorlov på to centrale områder.
For det  

 første får familien bedre muligheder for at være sammen  

 med de mindste børn, dels ved at barselorloven forlænges til et  

 år svarende til en stigning på godt 60 pct. i forhold til i dag,  

 men så sandelig også ved, at børnefamilier, som i dag  

 overvejer at gå på børnepasningorlov, fra barnet er fyldt  

 ½ år, med den nye barselorlov kan få højere ydelser.  

 Børnepasningsydelsen er 60 pct. af dagpengesatsen.
For mange familier  

 betyder det, at de nu får råd til at være sammen med det  

 nyfødte barn i op mod et år.
For børnefamilierne er det  

 af stor betydning og kan på afgørende vis være med til at  

 gøre hverdagen mindre stressende.
Den anden afgørende forbedring af den  

 nuværende barselorlov ligger i, at man får bedre mulighed for at  

 bevare kontakten til arbejdsmarkedet, selv om man vælger at få  

 børn og have barselorlov.
For flere unge forældre vil det  

 betyde, at de nemmere kan kombinere familie- og arbejdslivet.
Hvor man med de  

 nuværende barselregler kun kan afholde barselorloven fleksibelt fra uge  

 14 til uge 24, kan man i den foreslåede barselmodel afholde  

 barselorloven fleksibelt i de 32 sidste uger.
Dertil kommer, at man med den foreslåede barselmodel  

 kan udskyde en del af barselperioden til et senere tidspunkt.
Det er der  

 heller ikke mulighed for under den nuværende barselorlov.
Her skal hele  

 orlovsperioden holdes i en sammenhængende periode.
Forslaget giver småbørnsfamilierne masser af  

 muligheder for at tilpasse orloven efter deres ønsker.
Efter at barnet  

 er fyldt 14 uger, vil en familie f.eks. kunne vælge en ordning, hvor  

 kvinden er på fuldtidsorlov i 16 uger og derefter bliver afløst  

 af manden i de sidste 16 uger.
En anden mulighed vil være, at  

 både manden og kvinden arbejder deltids i 32 uger.
På den  

 måde kan forældrene dele pasningen af barnet mellem sig og  

 samtidig bevare tilknytningen til arbejdspladsen.
En tredje mulighed vil  

 være, at manden og kvinden deler 16 uger mellem sig og herefter sparer  

 de sidste 16 ugers orlov op og bruger dem, når barnet er 2 eller 3  

 år.
Regler for fleksibilitet Den foreslåede fleksible barselorlov giver  

 børnefamilien mulighed for at skræddersy barselorloven, så  

 den passer bedst muligt til deres ønsker.
Udgangspunktet for at  

 anvende barselorloven fleksibelt er imidlertid, at det skal ske efter aftale  

 med arbejdsgiveren.
I den foreslåede barselmodel ønsker  

 forslagsstillerne imidlertid, at børnefamilien får et retskrav  

 på at afholde barselorloven fleksibelt på tre måder.  

 Vælger familien at holde barselorloven fleksibelt inden for disse  

 rammer, behøver man ikke spørge arbejdsgiveren.
 De tre retskrav på fleksibel barselorlov er:
52 ugers familietid i træk til kvinden og manden.
Manden og  

 kvinden har ret til at fordele tiden mellem sig, som de ønsker.
Kravet  

 er blot, at den samlede orlovsperiode på 52 uger er forbrugt, når  

 barnet er 46 uger.
Der er også krav om, at fordelingen mellem manden og  

 kvinden er meddelt arbejdspladserne i god tid.
Retskrav på fuldtidsbarsel, indtil barnet er 52 uger.
Benytter  

 man sig af det, får familien 6 ugers barsel ekstra.
Dvs. i alt 58 uger.  

 Ydelsen sættes så tilsvarende ned, således at man ikke  

 får en større helårsbarselorlovsydelse end ved at holde  

 orlov, indtil barnet er fyldt 46 uger.
Dette retskrav skal kun gælde  

 for beskæftigede.
Retskrav på 8 til 13 ugers orlov, mens barnet er mellem 1 og 9  

 år.
Barselorloven kan flyttes fra perioden, inden barnet er fyldt 1  

 år.
I det tilfælde følger barseldagpengene med.
Men  

 orloven kan også tages ud over de 52 uger, inden barnet er fyldt 1  

 år.
I det tilfælde ydes der ikke barseldagpenge.
Princippet i at udskyde en del af barselorloven er  

 illustreret i figur 3 herunder.
En familie har her valgt at udskyde de sidste  

 13 uger af barselorloven, fra barnet er 33 uger, til det bliver 2 år.  

 Denne omlægning har familien et retskrav på.
Figuren viser, at  

 udskydelsen af barselorloven i virkeligheden svarer til, at familien  

 sætter barseldagpenge og orlov i banken for så at gøre  

 brug af dem på et senere tidspunkt, hvor det er mere belejligt.
 Figur 3: Eksempel på fleksibilitet:
 Flytning af 3 måneders barselorlov, til barnet er 2  

 år.
- 4 uger  

   fødsel                            14 uger                      33  

 uger       46 uger                             104 uger       117  

 uger Mor Mor + 2 uger Far Mor eller Far 3 mdr.
 3 mdr.
0  

           4                                    20  

   39                 52                                 110  

  123 Familietid, uger Mulighed for barsel, indtil barnet er 1 år  

 altså 58 ugers barsel I den foreslåede barselmodel indføres der 52  

 ugers barselorlov, og orloven til børnepasning afskaffes.
Vælger  

 forældrene derfor 52 ugers barselorlov i træk, kan de  

 højst få fulde barseldagpenge, til barnet er 46 uger.
Nogle  

 forældre vil derfor komme til at mangle 6 ugers barselorlov, inden  

 kommunen tilbyder pasningsgaranti.
For at undgå, at familier kommer i  

 klemme af disse omstændigheder, er det forslagsstillernes ønske,  

 at børnefamilierne får et retskrav på 1 års  

 barselorlov efter fødslen, dvs. i alt 58 uger.
Betingelsen for et års barselorlov efter  

 fødslen, dvs. i alt 58 uger, er, at satsen for barseldagpenge  

 sættes ned.
Den samlede ydelse for 1 års barselorlov skal  

 være den samme, uanset om forældrene samlet har 1 år eller  

 1 år og 6 ugers barsel.
Nedsættelsen af dagpengene sker, efter at  

 forældrene har meddelt, at de ønsker fuldtidsbarsel, til barnet  

 er fyldt 1 år.
I den resterende del af barselorlovsperioden bliver  

 dagpengene så sat forholdsmæssigt ned, således at ydelsen i  

 hele perioden bliver den samme som ved 52 ugers barselorlov.
Denne mulighed betyder, at 1 års barselorlov er en  

 forbedring for alle, som i dag benytter sig af retten til  

 forældreorlov, mens barnet er under 1 år. Årsagen er, at  

 forældreorlovsydelsen kun udgør 60 pct. af barseldagpengene.  

 Under den nuværende barsel- og forældreorlov kan familien  

 således højst få udbetalt 145.824 kr. for 4 ugers orlov  

 inden fødslen og efterfølgende barsel- og  

 børnepasningsorlov.
Med den nye barselorlov kan man få udbetalt  

 152.880 kr. i alt.
Ledige kan ikke udskyde barsel Forslagsstillerne er tilhængere af, at  

 børnefamilierne afholder barselorloven, så den bedst muligt  

 passer ind i deres familie- og arbejdsønsker.
For en lang række  

 forældre vil muligheden for at holde deltidsorlov eller udskyde en del  

 af barselorloven være vigtig.
Dermed mister de ikke kontakten med  

 arbejdspladsen gennem for lang tid.
For de ledige er det om muligt endnu vigtigere, at de  

 under barselorloven bevarer en tæt kontakt til arbejdsmarkedet og  

 står til rådighed, når der opstår et ledigt job.
Det  

 er derfor uhensigtsmæssigt, hvis de ledige er på  

 deltidsbarselorlov og kun er ledige på deltid.
Mulighederne for at  

 få et job vil ofte være begrænsede, hvis man ikke er klar  

 til at tage et fuldtidsjob.
Forslagsstillerne ønsker derfor, at ledige ikke  

 skal have mulighed for at afholde barselorloven fleksibelt.
Ledige skal kun  

 have mulighed for at holde op til 52 ugers barselorlov på fuld tid.  

  Ledige skal ikke have mulighed for at gå på deltidsbarselorlov  

 og være deltidsledig.
De skal heller ikke kunne udskyde en del af deres  

 barselorlov til et senere tidspunkt.
Det er forslagsstillernes opfattelse, at  

 denne indskrænkning i de lediges mulighed for at afholde barselorloven  

 fleksibelt er nødvendig.
Ellers er der for stor en risiko for, at 1  

 års barselorlov øger de lediges risiko for at blive permanent  

 udstødt fra arbejdsmarkedet og langtidsledige.
Indfasning af 1 års barselorlov og udfasning af  

 børnepasningsorlov Hvis forslaget om et års fleksibel barselorlov  

 gennemføres, vil forældre til nyfødte have ret til et  

 års fleksibel barselorlov.
Det vil erstatte den nuværende barsel-  

 og børnepasningsorlov.
Det er imidlertid forslagsstillernes opfattelse, at der er  

 behov for at lave nogle overgangsregler for udfasningen af  

 børnepasningsorloven.
Det er ikke rimeligt, at forældre, som har  

 planlagt at tage forældreorlov, fratages denne mulighed uden passende  

 overgangsperiode.
Forslagsstillerne har ikke endnu lagt sig fast på,  

 hvordan børnepasningsorloven konkret bør udfases.
Men en mulig  

 model kan være, at børnefamilierne får en frist til at  

 tage børnepasningsorlov på to år.
Den konkrete  

 udfasningsmodel bør i øvrigt ses i sammenhæng med,  

 hvordan den fleksible barselorlov indfases.
Forslagsstillerne ønsker, at den 1-årige  

 fleksible barselorlov indføres så hurtigt som muligt.
Det er dog  

 samtidig vigtigt, at udfasningen af børnepasningsorloven ikke belaster  

 arbejdsstyrken.
Det er derfor muligt, at det bliver nødvendigt at  

 indfase 1 års fleksibel barselorlov over et par år.  

 Forslagsstillerne er imidlertid meget imødekommende over for  

 forhandling vedrørende udfasningen af børnepasningorloven og  

 indfasningen af den fleksible barselorlov.
Skriftlig fremsættelse Ulla Tørnæs (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af 1 års fleksibel barselorlov.
(Beslutningsforslag nr.
B 200).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
