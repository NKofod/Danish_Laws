N.N. (pensionist) søgte primo 1987 om boligstøtte, idet han oplyste,  

 at det drejede sig om en andelsbolig.
N.N. ønskede kun tilskudsdelen.
Ved årsomregningen pr. 1.1.1989 blev kommunen klar over, at han ikke  

 boede i en andelsbolig.
Han boede således i en ejendom, ejet af et  

 interessentskab, hvor N.N. var deltager.
 Kommunen standsede udbetalingen af boligstøtte pr. 1.1.1989 og krævede  

 tilbagebetaling af det i 1987 og 1988 udbetalte tilskud.
 Kommunen anførte, at boligstøtten skulle have været beregnet efter  

 reglerne for ejere, og at der efter disse regler ikke kunne ydes tilskud.  

 Kommunen mente endvidere, at støtten var bevilget på grundlag af urigtige  

 oplysninger om ejerforholdet.
 Amtsankenævnet fandt ikke grundlag for at kræve tilbagebetaling, idet  

 det ikke mente, at N.N. hverken havde tilsidesat sin oplysningspligt eller i  

 øvrigt modtaget støtten mod bedre vidende.
 For så vidt angår den fremtidige boligydelse hjemviste nævnet sagen  

 til kommunen til beregning af boligydelse pr. 1.1.1989.
 Nævnet fandt, at boligudgiften ved beregning af boligydelse til N.N.
i henhold til lovens § 17, nr. 3, jf. § 7, stk. 1, i Boligstyrelsens  

 bekendtgørelse nr. 663 af 15.10.1987 (om opgørelse af boligudgiften efter §  

 17 i boligstøtteloven) skulle opgøres efter reglerne for lejere, samt at  

 boligydelsen efter § 28, stk. 1, nr. 4, skulle udbetales med halvdelen som  

 tilskud og halvdelen som lån.
Nævnet lagde vægt på, at ejendommen var en  

 udlejningsejendom, at den ejedes af et interessentskab, at N.N. var deltager  

 i interessentskabet, og at han var lejer af en lejlighed i ejendommen.
 I skrivelse af 2. januar 1989 klager De over, at Odense magistrats 3.  

 afdeling har standset udbetaling af boligydelse pr. 1. januar 1989 samt  

 krævet tilbagebetaling af boligydelse for tiden 1. februar 1987 til 31.  

 december 1988, i alt kr. 6.372,00.
 Amtsankenævnet har i møde den 2. maj 1989 truffet følgende afgørelse:
 »Amtsankenævnet finder, at boligudgiften ved beregning af boligydelse  

 til N.N. i henhold til § 17 3) i lov om individuel boligstøtte, jf. § 7, stk.  

 1 i Boligstyrelsens bekendtgørelse nr. 663 af 15. oktober 1987 om opgørelse  

 af boligudgiften efter § 17 i lov om individuel boligstøtte skal opgøres  

 efter reglerne for lejere, samt at den beregnede boligydelse i henhold til  

 lovens § 28, stk. 1 4) skal udbetales med halvdelen som tilskud og halvdelen  

 som lån.
 På denne baggrund hjemvises sagen til Odense magistrats 3. afdeling til  

 beregning af boligydelse pr. 1. januar 1989. Amtsankenævnet finder ikke, at  

 Odense magistrats 3. afdeling er berettiget til at kræve tilbagebetaling af  

 boligydelse udbetalt til N.N. for tiden 1. februar 1987 til 31. december  

 1988, jf. herved § 41, stk. 4 i lov om individuel boligstøtte.
 Amtsankenævnet har ved sin afgørelse om opgørelse af boligudgiften og  

 tilskudsandelen lagt vægt på, at ejendommen X.X., Odense er en  

 udlejningsejendom, at ejendommen ejes af et interessentskab, at N.N. er  

 deltager i interessentskabet, samt at han er lejer af en bolig i ejendommen.
Amtsankenævnet har ved sin afgørelse om tilbagebetaling af boligydelse  

 lagt vægt på, at N.N. ikke ses at have undladt at give oplysninger som krævet  

 i § 38, stk. 3 i lov om individuel boligstøtte eller i øvrigt mod bedre  

 vidende uberettiget har oppebåret boligydelse.« Afgørelsen er truffet på grundlag af de oplysninger og lovbestemmelser  

 m.v., som fremgår af vedlagte fotokopi af sagsresumee.
 Amtsankenævnets afgørelse kan ikke indbringes for anden administrativ  

 myndighed, men Boligministeren (Boligstyrelsen) kan dog optage en sag til  

 behandling, hvis det skønnes, at sagen er af principiel betydning.
 En anmodning herom skal inden 4 uger efter modtagelsen af denne skrivelse  

 indgives til Amtsankenævnet, Ørbækvej 100, 5220 Odense SØ, der fremsender  

 anmodningen til Boligstyrelsen tillige med sagens akter.
P.
A.
V.
 e.b.
