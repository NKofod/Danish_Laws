 I medfør af § 28, stk. 2, i varemærkelov nr. 211 af 11. juni 1959, jfr. §  

 2, i fællesmærkelov nr. 212 af 11. juni 1959, fastsættes:
 § 1.  Bestemmelsen i varemærkelovens § 28, stk. 1,  

 finder ikke anvendelse på erhvervsdrivende, der er hjemmehørende i lande, der  

 har tiltrådt Pariserkonventionen af 20. marts 1883 om beskyttelse af  

 industriel ejendomsret som revideret i Lissabon den 31. oktober 1958, eller  

 hjemmehørende i Australien, Brasilien, De Britiske Kolonier og Besiddelser,  

 Canada, Fiji, Finland, Indien, Island, Folkerepublikken Kina, Nederlandene og  

 Spanien.
 § 2.  Bestemmelsen i fællesmærkelovens § 2, jfr.  

 varemærkelovens § 28, stk. 1, finder ikke anvendelse på foreninger af  

 erhvervsdrivende, offentlige myndigheder, stiftelser eller andre juridiske  

 personer, organisationer eller sammenslutninger, der er hjemmehørende i  

 lande, der har tiltrådt Pariserkonventionen af 20. marts 1883 om beskyttelse  

 af industriel ejendomsret som revideret i Lissabon den 31. oktober 1958 eller  

 hjemmehørende i De Britiske Kolonier og Besiddelser, Canada og Fiji.
 § 3.  Bekendtgørelse nr. 70 af 14. marts 1972 om  

 anmeldelse af varemærker og fællesmærker for erhvervsdrivende m.v.  

 hjemmehørende i visse fremmede stater ophæves.
