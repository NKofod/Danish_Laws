Herved bekendtgøres lov om indkøbsforeninger for mindre  

 jordbrugere, jf. lovbekendtgørelse nr. 230 af 5. april 1989 med de ændringer,  

 der følger af lov nr. 357 af 1. juni 1990 § 1.  (Ophævet) § 2.  Landbrugsministeren kan meddele stadfæstelse på  

 vedtægter for indkøbsforeninger for mindre jordbrugere, når vedtægterne  

 indeholder følgende bestemmelser:
a.
Foreningens formål skal udelukkende være at foretage indkøb til  

 medlemmerne af husdyr, landbrugsredskaber og maskiner samt af andre tekniske  

 driftsmidler, der anvendes i mindre landbrug og landhusholdninger.
Det  

 indkøbte vedbliver, indtil købesummen med renter og omkostninger er fuldt  

 betalt, at være foreningens ejendomsret undergivet, medmindre dette strider  

 mod bestemmelserne i § 38 i lov nr. 111 af 31. marts 1926 om tinglysning.
b.
Indkøb for foreningens midler må kun ske til medlemmer, der er ejere  

 eller brugere af en landbrugsejendom, hvis grundværdi eller areal ikke  

 overstiger en størrelse, der fastsættes af landbrugsministeren.
c.
Ethvert medlem skal tegne en garanti for foreningens forpligtelser på  

 mindst 200 kr. og højst 2.400 kr.
d.
Til et eller flere medlemmer må af foreningens midler ikke anvendes  

 større beløb end fastsat af landbrugsministeren.
Ved hvert indkøb skal  

 medlemmerne betale mindst 1/4 af købesummen kontant.
Resten skal afdrages til  

 foreningen i løbet af højst 6 år.
For indkøb til flere medlemmer udfærdiges  

 kun een kontrakt, der underskrives af samtlige købere, og hvoraf det  

 udtrykkeligt fremgår, at disse hæfter solidarisk.
e.
Af det til enhver tid henstående restbeløb af købesummen skal svares en  

 rente, der efter nærmere bestemmelser i vedtægterne fastsættes til en sådan  

 størrelse, at der heraf - foruden renter af lån af statskassen og foreningens  

 administrationsudgifter - kan udredes og til reservefonden henlægges et beløb  

 svarende til 1/2-1 pct. årligt af udlånsmassen i det pågældende regnskabsår.  

 Reservefondsmidlerne kan til enhver tid anvendes til finansiering af indkøb  

 til medlemmerne efter reglerne i litra a, b, d og e, 1. pkt.
Andrager  

 reservefonden over 8 pct. af lånet fra statskassen, således som dette til  

 enhver tid er nedbragt, kan foreningen efter regnskabets godkendelse og efter  

 indhentet samtykke fra landbrugsministeren endvidere anvende den overskydende  

 del af reservefonden eller eventuelt driftsoverskud til andre formål, der  

 tjener foreningens interesser.
f.
Foreningens bestyrelse består af 5, 7 eller 9 medlemmer, hvoraf  

 flertallet udpeges af husmandsforeningerne i hvert amt blandt medlemmerne af  

 indkøbsforeningen.
Den øvrige del af bestyrelsen vælges af  

 generalforsamlingen.
g.
For så vidt der ved et regnskabsårs slutning fremkommer underskud, der  

 ikke kan dækkes af foreningens reservefond eller af statskassens andel, jf. §  

 6, fordeles og indkræves underskuddet inden den 1. oktober i det følgende  

 regnskabsår hos medlemmerne efter nærmere i vedtægterne fastsatte regler.  

 Regnskabsåret følger kalenderåret.
h.
Ingen forandring må foretages i foreningens vedtægter uden samtykke fra  

 landbrugsministeren.
Foreningerne skal normalt have mindst 400 medlemmer,  

 inden stadfæstelse af vedtægter kan meddeles.
i.
Foreningen skal hvert år til det i § 7 nævnte tilsynsudvalg indsende  

 beretning om og regnskab for foreningens virksomhed i det forløbne år og er i  

 øvrigt pligtig at meddele tilsynsudvalget alle oplysninger, som dette måtte  

 forlange angående foreningens virksomhed og forhold, samt underkaste sig  

 udvalgets tilsyn med, at foreningen ledes i overensstemmelse med denne lov og  

 foreningens vedtægter.
j.
Der udkræves finansministerens godkendelse af en vedtagen beslutning om  

 foreningens opløsning, såfremt foreningen på det pågældende tidspunkt måtte  

 være i gæld til statskassen.
 § 3.  Foreningerne indtræder som medlemmer af Danske  

 Indkøbsforeninger (samvirksomheden), hvis vedtægter stadfæstes af  

 landbrugsministeren.
 § 4.  Lån ydet af staten forrentes med 6 1/2 pct. p.a.  

 og er afdragsfri i 5 år, hvorefter de afdrages med 1/50 årligt.
Stk. 2.  For lånenes tilbagebetaling samt betaling af  

 renter hæfter over for statskassen foreningens medlemmer hver for sig kun med  

 et beløb svarende til den af medlemmet tegnede garantikapital, jf. § 2, litra  

 c.
Statskassens tilgodehavende hos foreningerne kan inddrives ved udpantning;  

 det samme gælder foreningernes tilgodehavender hos medlemmerne.
§ 5.  Danske Indkøbsforeninger kan anvende midler a. til foretagelse af fællesindkøb af maskiner og redskaber til videresalg  

 til de lokale indkøbsforeninger og b. til indkøb af redskaber og maskiner til fællesmekaniseringsforeninger  

 på mindst 5 medlemmer, der er ejere eller brugere af landbrugsejendomme, hvis  

 gennemsnitlige grundværdi eller størrelse ikke overstiger de i § 2, litra b,  

 nævnte grænser.
Medlemmerne skal samtidig være medlemmer af den lokale  

 indkøbsforening.
Foreningernes vedtægter, der skal godkendes af  

 landbrugsministeren, skal indeholde bestemmelse om, at medlemmerne hæfter  

 fuldt solidarisk for foreningens forpligtelser.
 Stk. 2.  En betingelse for lån efter stk. 1, a, er det,  

 at Danske Husmandsforeninger stiller garanti i kontanter eller værdipapirer  

 svarende til 20 pct. af beløbet.
Stk. 3.  Landbrugsministeren fastsætter det beløb, der  

 højst må anvendes til indkøb til en fællesmekaniseringsforening, og det  

 beløb, der højst må anvendes til et enkelt medlem.
Det indkøbte vedbliver,  

 indtil købesummen med renter og omkostninger er fuldt betalt, at være  

 samvirksomhedens ejendomsret undergivet.
Foreningen skal betale mindst en  

 femtedel af købesummen kontant og afdrage restbeløbet i løbet af højst 5 år.  

 Af det til enhver tid henstående restbeløb af købesummen skal svares en  

 rente, der efter nærmere bestemmelser i vedtægterne fastsættes til en sådan  

 størrelse, at der heraf - foruden renter af lån af statskassen og  

 samvirksomhedens administrationsudgifter - kan udredes og til reservefond  

 henlægges et beløb svarende til 1/2-1 pct. årligt af udlånsmassen i det  

 pågældende regnskabsår.
Stk. 4.  Lånene efter stk. 1, b, kan ikke overstige 20  

 gange samvirksomhedens henlæggelse til reservefonden.
Lån ydet af staten  

 forrentes og afdrages som anført i § 4, stk. 1.
 Stk. 5.  De i §§ 6 og 10 anførte regler finder ikke  

 anvendelse, for såvidt angår samvirksomhedens indkøb til  

 fællesmekaniseringsforeninger.
 Stk. 6.  Samvirksomheden aflægger hvert år beretning og  

 regnskab til det i § 7 nævnte tilsynsudvalg og skal på samme måde som de  

 enkelte foreninger underkaste sig nævnte udvalgs tilsyn med, at foretagendet  

 ledes økonomisk forsvarligt og i overensstemmelse med denne lov.
 § 6.  Hver forening skal dels ved indskud fra  

 medlemmerne, dels ved henlæggelse af renteindtægten, jf. § 2 litra e,  

 tilvejebringe en reservefond, der snarest bringes op til at afgive dækning  

 for mindst 5 pct. af lånene fra statskassen.
Stk. 2.  For så vidt et ved regnskabsårets slutning  

 konstateret tab på medlemmer, der har fået overdraget effekter på kontrakt,  

 ikke kan afholdes af årets driftsoverskud, dækkes tabet eller den resterende  

 del heraf af reservefondens midler.
Hvis reservefonden herved bliver nedbragt  

 til under 5 pct. af lånene fra statskassen ved regnskabsårets afslutning,  

 bæres halvdelen af det tab, hvormed reservefonden vil blive nedbragt under 5  

 pct., af statskassen.
 Stk. 3.  Hvis reservefondens midler nedbringes under 5  

 pct. af gælden til statskassen, skal restitution finde sted ved, at  

 foreningen snarest tilvejebringer og henlægger det manglende beløb, indtil 5  

 pct. dækning derved er nået.
 Stk. 4.  Når reservefondens midler atter er bragt op på  

 over 5 pct. af lånene fra statskassen, vil de af statskassen eventuelt  

 afholdte beløb være at tilbagebetale i 10 årlige rater.
§ 7.  Landbrugsministeren nedsætter et udvalg  

 (tilsynsudvalget), bestående af en repræsentant for husmandsforeningerne samt  

 to tjenestemænd, valgt henholdsvis af landbrugsministeren og  

 finansministeren.
Tilsynsudvalget overvåger, at foreningerne anvender lånene  

 på vedtægtsmæssig måde og i det hele virker i overenstemmelse med de i denne  

 lov fastsatte regler og de stadfæstede vedtægter.
 Stk. 2.  Tilsynsudvalget aflægger hvert år en samlet  

 beretning til Landbrugsministeriet og Finansministeriet om foreningernes og  

 samvirksomhedens virksomhed i det forløbne regnskabsår og om de enkelte  

 foreningers og samvirksomhedens status ved regnskabsårets udgang.
 Stk. 3.  En repræsentant for samvirksomheden kan  

 tilkaldes til udvalgets møder.
 Stk. 4.  Landbrugsministeren fastsætter regler om  

 revision af indkøbsforeningernes og samvirksomhedens regnskaber.
 Stk. 5.  Udgifterne ved tilsynsudvalget afholdes af  

 statskassen.
 Stk. 6.  Landbrugsministeren kan fastsætte regler om, at  

 indkøbsforeningerne for mindre jordbrugere og samvirksomheden kan optage  

 andre lån end statslån, som kan anvendes til indkøb i overensstemmelse med  

 lovens formål.
 Stk. 7.  Som grundlag for låneoptagning efter stk. 6 kan  

 landbrugsministeren fastsætte nærmere regler om foreningernes virksomhed og  

 om fortrinsret for statslånet, herunder regler om foreningernes reservefonde.
 § 8.  Landbrugsministeren kan efter forhandling med  

 finansministeren og efter forud indhentet erklæring fra tilsynsudvalget  

 standse en forenings virksomhed, når renter og afdrag til statskassen ikke  

 betales i rette tid, eller når foreningen efter hans skøn i øvrigt ikke  

 længere opfylder denne lovs betingelser, ikke styres på vedtægtsmæssig måde,  

 eller misligheder i styrelsen finder sted.
 Stk. 2.  Det samme gælder, hvis reservefonden er  

 opbrugt, og foreningen ikke skønnes i stand til at skabe en ny reservefond.  

 Finansministeren træffer da bestemmelse om afviklingen af foreningens  

 forpligtelser, og den beholdne formue anvendes efter bestemmelse af  

 landbrugsministeren til fremme af det mindre landbrug.
§ 9.  Vil to eller flere indkøbsforeninger ved  

 sammenlægning danne en ny indkøbsforening ved overtagelse af samtlige de  

 pågældende foreningers aktiver og passiver, kan beslutning herom vedtages på  

 de enkelte foreningers generalforsamling.
Ved denne indvarsling, der skal ske  

 skriftligt til hvert medlem, skal det angives, at der stilles forslag om  

 sammenlægning af foreningen med en anden eller andre navngivne  

 indkøbsforeninger, og at udkast til vedtægter og regnskab over den nye  

 forenings aktiver og passiver er fremlagt til gennemsyn på et nærmere angivet  

 sted.
På generalforsamlingen kan der træffes beslutning om sammenlægningen,  

 medmindre mere end en femtedel af foreningens medlemmer nedlægger indsigelse  

 herimod enten ved fremmødet på generalforsamlingen eller ved skriftlig  

 protest forinden.
Stk. 2.  Ethvert medlem, der har nedlagt indsigelse mod  

 sammenlægningen, kan inden en frist på 3 måneder efter  

 generalforsamlingsbeslutningen udtræde af foreningen med øjeblikkeligt  

 varsel, uden at dette berører medlemmets ret til at afdrage restkøbesummen i  

 overensstemmelse med købekontrakten, når denne er oprettet, inden den i stk.  

 1 omhandlede indvarsling er modtaget.
Denne bestemmelse skal indeholdes i  

 nævnte indvarsling.
 Stk. 3.  Sammenlægningen er først gyldig, når den er  

 godkendt af Landbrugsministeriet og Finansministeriet.
§ 10.  Landbrugsministeren kan i forbindelse med  

 reguleringen i henhold til § 2, litra b og d, 1. pkt., samt § 5, stk. 3, 1.  

 pkt. fastsætte § 11.  Denne lov, der ikke gælder for Færøerne og  

 Grønland, træder i kraft den 1. april 1970. Lov nr. 226 af 12. juni 1975 om  

 ændring af lov om indkøbsforeninger for mindre jordbrugere indeholder  

 følgende bestemmelser i § 2:
 § 2.  Loven træder i kraft dagen efter bekendtgørelsen  

 i Lovtidende.
 Stk. 2.  De garantier, der hidtil er tegnet i medfør af  

 § 2, litra c, i lov nr. 103 af 20. marts 1970, består uanset de ændrede  

 regler for anvendelse af reservefondsmidler, jf. § 1, nr. 4. Efter 31. marts  

 1976 må der ikke foretages indkøb til noget medlem, jf. § 2, litra a, b, d og  

 e, 1. pkt., i den nævnte lov, før den pågældende har fornyet den tidligere  

 tegnede garanti.
 Stk. 3.  Ved bevilling af lån i medfør af § 4 i den i  

 stk. 2 nævnte lov efter 31. marts 1976 vil kun ny- eller omtegnet  

 garantikapital kunne tages i betragtning.
 Stk. 4.  De før 1. april 1970 tegnede  

 garantiforpligtelser er uanset disses indhold bortfaldet.
 Lov nr. 226 af 12. juni 1975 er trådt i kraft den 22. juni 1975. De  

 ændringer, der følger af lov nr. 566 af 16. november 1977 om ændring af  

 forskellige lovbestemmelser i anledning af omlægningen af statens finansår  

 til kalenderåret, er trådt i kraft den 1. april 1978. § 2 i lov nr. 534 af  

 10. december 1980 om ændring af lov om indkøbsforeninger for mindre  

 jordbrugere indeholder følgende bestemmelser:
 § 2.  Loven træder i kraft dagen efter bekendtgørelsen  

 i Lovtidende.
Stk. 2.  Efter lovens ikrafttræden må der ikke foretages  

 indkøb til noget medlem, jf. § 2, litra a, b, d og e, 1. pkt., i lov nr. 103  

 af 20. marts 1970, før den pågældende har fornyet den tidligere i medfør af §  

 2, litra c, i nævnte lov tegnede garanti.
Fornyelse kan dog undlades, hvis  

 garantien efter sit indhold gælder uændret, uanset at der ved senere  

 lovgivning stilles yderligere udlånsmidler til rådighed for en tid ud over  

 den i nævnte lov fastsatte, og uanset at der herved sker ændringer i de i  

 nævnte lovs § 2, litra b og d, indeholdte bestemmelser om ejendommens  

 grundværdi og maksimum for indkøb til det enkelte medlem.
 Stk. 3.  Ved bevilling af lån i medfør af § 4 i den i  

 stk. 2 nævnte lov efter lovens ikrafttræden vil kun ny- eller omtegnet  

 garantikapital kunne tages i betragtning, jf. dog stk. 2, 2. pkt.
 Loven er trådt i kraft den 14. december 1980. § 2 i lov nr.357 af 1. juni  

 1990 om ændring af lov om indkøbsforeninger for mindre jordbrugere indeholder  

 følgende bestemmelse:
 § 2.  Landbrugsministeren fastsætter tidspunktet for  

 lovens ikrafttræden.
 Loven er trådt i kraft den 11. juni 1990.
