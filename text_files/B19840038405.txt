 I medfør af § 16 i lov om værn for dyr, jfr. lovbekendtgørelse nr. 335 af  

 8. juli 1983, fastsættes:
§ 1.  Ved indfangning af herreløse katte skal disse  

 behandles forsvarligt, og de må ikke ved vanrøgt, overanstrengelse eller på  

 anden måde udsættes for unødig lidelse, jfr. § 1 i lov om værn for dyr.
Den,  

 der vil aflive en herreløs kat, skal sikre sig, at dyret dræbes så hurtigt og  

 så smertefrit som muligt, jfr. § 7 i lov om værn for dyr.
 § 2.  Indfangning og aflivning af herreløse katte må  

 kun foretages af en praktiserende dyrlæge eller af personer, som denne har  

 instrueret og fører tilsyn med.
 Stk. 2.  Dyrlægen skal instruere eventuelle medhjælpere,  

 jfr. stk. 1, om, hvorledes indfangning og aflivning skal ske under  

 iagttagelse af § 1. Dyrlægen skal gennem et løbende tilsyn sikre sig, at hans  

 instrukser bliver efterlevet.
Stk. 3.  Indfangning med henblik på aflivning må kun ske  

 efter anmodning fra kommunen, medmindre dyrlægen finder, at aflivning må  

 anses for påkrævet af dyreværnsmæssige grunde.
Indfangning med henblik på  

 andre foranstaltninger end aflivning kan ske efter anmodning fra enhver.
 § 3.  Bestemmelsen i § 2, stk. 1, gælder ikke for  

 indfangning og aflivning af herreløse katte, der på grund af sygdom eller  

 tilskadekomst befinder sig i en sådan tilstand, at det er åbenbart, at de af  

 dyreværnsmæssige grunde bør aflives straks.
 § 4.  Overtrædelse af §§ 1 og 2 straffes efter § 18 i  

 lov om værn for dyr.
 § 5.  Bekendtgørelsen træder i kraft den 1. september  

 1984.
 Stk. 2.  Samtidig ophæves bekendtgørelse nr. 541 af 29.  

 december 1942 angående indfangning og aflivning af herreløse katte.
