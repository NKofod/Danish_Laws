Et moderselskab M anmodede om fornyet sambeskatning med to  

 datterselskaber, der var tilbagekøbt fra et søsterselskab, der ligeledes  

 havde været et datterselskab af M.
Inden afhændelsen af datterselskaberne til  

 søsterselskabet havde alle selskaber været sambeskattet med M.
Anmodningen om  

 fornyet sambeskatning med de tilbagekøbte datterselskaber blev begrundet med  

 et ønske om en anden koncernstruktur.
Ligningsrådet kunne ikke imødekomme  

 anmodningen.
Afgørelsen blev begrundet i en samlet vurdering af sagens  

 omstændigheder, herunder at sambeskatningen blev afbrudt ved koncernintern  

 handel, samt at afbrydelsen af sambeskatningen kun havde varet et år.
Et moderselskab M anmodede om tilladelse til fornyet sambeskatning med  

 datterselskaberne D1 og D2. Det forelå oplyst i sagen, at selskaberne  

 tidligere havde været sambeskattet.
Sambeskatningen ophørte som følge af, at  

 M afhændede aktierne i D1 og D2 til et andet selskab S, der indtil da også  

 havde været et datterselskab af M.
Selskabet S havde ligeledes været  

 sambeskattet med M, indtil det udtrådte og blev et søsterselskab til M.
Selskaberne S, D1 og D2 blev det efterfølgende år sambeskattet.
Herefter  

 blev D1 og D2 solgt tilbage til det oprindelige moderselskab M.
Årsagen til at moderselskabet M frasolgte datterselskaberne D1 og D2 var  

 ifølge selskabet, at man ønskede en anden koncernstruktur.
Da den nye  

 koncernstruktur ikke var tilfredsstillende, ønskede M påny at etablere  

 sambeskatning med de tilbagekøbte datterselskaber.
 Det var oplyst, at datterselskaberne D1's og D2's eneste aktivitet var at  

 være komplementar i et kommanditselskab, hvorfor aktiviteten i de to  

 datterselskaber havde været og fortsat ville være yderst ringe.
 Ligningsrådet meddelte selskabet, at ansøgningen ikke kunne imødekommes.  

 Afgørelsen blev begrundet i en samlet vurdering af sagens omstændigheder,  

 herunder at sambeskatningen blev afbrudt ved koncernintern handel, samt at  

 afbrydelsen af sambeskatningen kun havde varet et år.
