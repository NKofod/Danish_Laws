Børnepsykiatrisk sektion under Dansk psykiatrisk selskab har efter  

 forhandling med justitsministeriet med virkning fra den 1. januar 1975  

 oprettet et fordelingsudvalg.
Udvalget har til opgave at bistå retterne,  

 overøvrigheden og sagens parter med at udpege børnepsykiatere til at foretage  

 undersøgelser i sager om forældremyndighed og samkvemsret i den udstrækning  

 det vil være muligt.
I retssager foretages henvendelsen til fordelingsudvalget normalt af  

 parterne efter at retten har godkendt, at der foretages børnepsykiatrisk  

 undersøgelse.
Såfremt parterne i henvendelsen anmoder om, at en bestemt  

 psykiater foretager undersøgelsen, vil fordelingsudvalget i videst muligt  

 omfang tage hensyn hertil ved fordelingen.
 I overøvrighedssager retter vedkommende overøvrighed henvendelse til  

 fordelingsudvalget om foretagelse af børnepsykiatrisk undersøgelse.  

 Indhentelse af børnepsykiatriske erklæringer bør fortsat kun ske i tilfælde,  

 hvor overøvrigheden finder det påkrævet at indhente en sådan erklæring, jfr.  

 principperne i retsplejelovens § 450, stk. 2, og § 451, stk. 2 og 3.
Fordelingsudvalgets adresse er: Overlæge, dr. med.
Gudrun Brun,  

 Ellekildehavevej 38, 3140 Ålsgårde.
 Ordningen gennemføres foreløbig for et tidsrum af 2 år.
 Justitsministeriet, den 10. december  

 1974.
 P.M.V.
 E.B.
 Jørgen Paulsen.
 (Til domstolene og overøvrighederne).
