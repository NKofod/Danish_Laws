Vi Christian den Niende, af Guds Naade Konge til Danmark,  

 de Venders og Gothers, hertug til Slesvig, Holsten, Stormarn, Ditmarsken,  

 Lauenborg og Oldenborg, Gjøre vitterligt: Vi have allernaadigst fundet Os foranlediget til at  

 afslutte med Hendes Majestæt Dronningen af det Forenede Kongerige  

 Storbritannien og Irland en Konvention angaaende gjensidig Udlevering af  

 Forbrydere, og bringes bemeldte Konvention, efter at Ratifikationerne ere  

 udvexlede, herved til offentlig Kundskab.
 Hvorefter alle Vedkommende sig have at rette.
 Givet paa Amalienborg, den 17de Mai  

 1873.
 Under Vor Kongelige Haand og Segl.
 Christian R.
(L.
S.) C.
S.
Klein.
 Konvention.
Da Hans Majestæt Kongen af Danmark og Hendes Majestæt Dronningen af det  

 forenede Kongerige Storbritannien og Irland, til bedre Haandhævelse af  

 Retspleien og til Forebyggelse af Forbrydelser indenfor deres respektive  

 Territorier og Statsgebeter, have anseet det for gavnligt, at Personer, som  

 ere anklagede for eller overbeviste om at have gjort sig skyldige i de  

 nedenfor angivne Forbrydelser og ved Flugt have unddraget sig  

 Retsforfølgning, blive under visse Omstændigheder gjensidigen udleverede, saa  

 have bemeldte Majestæter til i dette Øiemed at afslutte en Traktat udnævnt  

 til deres Befuldmægtigede, Hans Majestæt Kongen af Danmark:
Baron Otto Ditlev Rosenørn-Lehn, Kommandør af Dannebrog og Dannebrogsmand,  

 Hans Majestæts Udenrigsminister, og Hendes Majestæt Dronningen af det forenede Kongerige Storbritannien og  

 Irland:
Sir Charles Lennor Wyke, Kommandør af Bath-Ordenen, Hendes Majestæts  

 overordentlige Gesandt og befuldmægtigede Minister hos Hans Majestæt Kongen  

 af Danmark, Hvilke efter gjensidig Meddelelse af deres respektive Fuldmagter, der  

 befandtes i god og rigtig Form, ere komne overens om følgende Artikler.
 Art. 1.
 Hans Majestæt Kongen af Danmark og Hendes Britiske Majestæt forpligte sig  

 til, paa derom i deres Navn gjennem deres respektive diplomatiske Agenter  

 fremsat Begjæring, gjensidigen at udlevere til hinanden Personer, som,  

 anklagede for eller overbeviste om at have begaaet nogen af de nedenfor  

 angivne Forbrydelser indenfor den Parts Territorium, der begjærer  

 Udleveringen, maatte blive antrufne indenfor den anden Parts Territorium, dog  

 med Undtagelse af det Tilfælde, at saadanne Personer have Indfødsret ifølge  

 Fødsel eller Naturalisation i Den Stat, til hvilken Begjæringen om  

 Udleveringer er rettet.
 1. Mord eller Forsøg paa Mord eller Samraad om Mord.
 2. Drab.
 3. Eftergjørelse eller Forfalskning af Penge eller  

 Udgivelse af eftergjorte eller forfalskede Penge.
 4. Dokumentfalsk eller anden Eftergjørelse eller  

 Forfalskning eller svigagtig Brug af et falsk Dokument eller af anden  

 eftergjort eller forfalsket Gjenstand.
 5. Tilegnelse af betroet Gods eller Tyveri.
 6. Tilvendelse af Penge eller Gods ved falske  

 Foregivender.
 7. Forbrydelser af Fallenter imod Fallitlovgivningen.
 8. De efter den til enhver Tid gjældende Lovgivning  

 strafbare svigagtige Handlinger, der begaas af en Depositarius, Bankier,  

 Agent, Faktor, Værge, Kurator eller af et Selskabs Bestyrer, Medlem eller  

 offentlige Betjent.
 9. Voldtægt.
 10. Bortførelse.
 11. Barnerov.
 12. Indbrudstyveri.
 13. Brandstiftelse.
 14. Røveri.
 15. Trusler, som i Breve eller paa anden Maade  

 fremføres for at aftvinge Penge eller Gods.
 16. Sørøveri i folkeretlig Forstand.
 17. Sænkning eller Tilintetgørelse af et Skib i Søen  

 eller herpaa rettet Forsøg eller Komplot.
 18. Voldsgjerninger ombord paa et Skib i rum Sø,  

 udøvede i den Hensigt at dræbe eller tilføie en større Legemsbeskadigelse.
 19. Mytteri ombord paa et Skib i rum Sø mod  

 Skibsførerens Myndighed eller derpaa rettet Sammenrottelse af to eller flere  

 Personer.
Udleveringen af en Person, der er anklaget for en Forbrydelse, skal dog  

 ikkun da finde Sted, naar der er tilveiebragt et saadant Bevis for Udførelsen  

 af denne, at der efter det Lands Love, hvor den Undvegne eller Anklagede  

 antræffes, deri vilde indeholdes tilstrækkelig Hjemmel til at paagribe ham og  

 stille ham for Retten, hvis Forbrydelsen var begaaet i dette land.
Ligeledes  

 skal Udleveringen af en Person, der angives at være domfældt, alene finde  

 Sted efter Forelæggelse af et saadant Retsdokument, som ifølge det Lands  

 Love, hvor han antræffes, vilde afgive Bevis for hans Domfældelse.
Art.
II.
 I Hendes Britiske Majestæts Lande, med Undtagelse af Hendes Majestæts  

 Kolonier eller Bilande, skal følgende Fremgangsmaade anvendes:
1. I det Tilfælde, at den Person, der fordres  

 udleveret, er anklaget, skal Begjæringen om Udleveringen ske til Hendes Britiske Majestæts første  

 Statssekretair for de udenlandske Anliggender ved Hans Majestæt Kongen af  

 Danmarks Gesandt eller diplomatiske Agent i London, og denne Begjæring skal  

 være ledsaget 1) af en Fængslingskjendelse eller et andet tilsvarende  

 Retsdokument angaaende den Paagjældendes Fængsling, udstedt af en Dommer  

 eller anden Retsembedsmand, som er behørig bemyndiget til at gjøre de  

 Handlinger, der lægges den Paagjældende til Last i Danmark, til Gjenstand for  

 Undersøgelse; 2) af behørig legaliserede Udsagn og Forklaringer, som under Ed  

 ere afgivne for en saadan Dommer eller Retsembedsmand, og som give en klar  

 Fremstilling af de Handlinger, paa Grund af hvilke Udleveringen er begjært,  

 samt endelig 3) af en Beskrivelse af den Person, der fordres udleveret, og af  

 en Meddelelse af andre Data, som kunne tjene til at godtgjøre hans Identitet.  

 Bemeldte Statssekretær skal fremsende disse Dokumenter til Hendes Britiske  

 Majestæts første Statssekretær for de indenrigske Forhold, og denne skal da  

 ved en med sin Underskrift og sit Segl forsynet Ordre meddele en  

 Politimyndighed i London, at en Begjæring som den ovennævnte er fremsat, og  

 paalægge ham, hvis han finder den behørig begrundet, at udstede en Befaling  

 om den Undvegnes Paagribelse.
 Naar den nævnte Politimyndighed har modtaget en saadan Befaling fra  

 Statssekretæren, og naar den finder det Bevis, der fremlægges for den, at  

 være af saadan Beskaffenhed, at det vilde retfærdiggjøre Udstedelsen af en  

 Anholdelsesbefaling, hvis Forbrydelsen var bleven begaaet i det Forenede  

 Kongerige, skal den udstede en saadan Anholdelsesbefaling i Overenstemmelse  

 dermed.
Naar den Undvegne er bleven anholdt ifølge denne Anholdelsesbefaling, skal  

 han stilles for den Politimyndighed, som udstedte den, eller for en anden  

 Politimyndighed i London.
Dersom det Bevis, der føres for denne, er af saadan  

 Beskaffenhed, at det efter Englands love vilde berettige til at bringe den  

 Anholdte for Domstolene, hvis den Forbrydelse, som han sigtes for, var bleven  

 begaaet i England, skal Politimyndigheden sætte ham i Fængsel for der at  

 afvente Statsssekretærens Befaling om hans Udlevering.
Attest om  

 Fængslingsbefalingen samt en Beretning om Sagen skal ufortøvet sendes til  

 Statssekretæren.
 Efter Udløbet af en vis Tid efter Fængslingen, hvilken Tid aldrig maa være  

 kortere end femten Dage, skal Statssekretæren ved en under sin Haand og sit  

 Segl udfærdiget Befaling beordre den undvegne Forbryder udleveret til den  

 Person, som af Hans Majestæt Kongen af Danmarks Regjering maatte være  

 tilbørlig bemyndiget til at modtage ham.
2. I det Tilfælde, at den Person, der fordres  

 udleveret, er domfældt, skal Fremgangsmaaden være den samme som i det foregaaende Tilfælde, hvor  

 den Paagjældende var anklaget, dog med Undtagelse af, at her det Dokument,  

 som Hans Majestæt Kongen af Danmarks Minister eller diplomatiske Agent har at  

 overlevere til Støtte for sin Begjæring, paa en tydelig Maade skal fremstille  

 den Forbrydelse, for hvilken den Person, der fordres udleveret, er domfældt,  

 og derhos angive den Handling for hvilken, Stedet hvor og Tiden naar han er  

 bleven dømt.
De Bevisligheder, der skulle fremlægges for Politimyndigheden,  

 skulle være af saadan Beskaffenhed, at de efter Englands Love vilde begrunde  

 den Fængsledes Domfældelse for den Forbrydelse, som han er sigtet for.
Efter at Politimyndigheden har befalet, at den anklagede eller domfældte  

 Person skal sættes i Fængsel for der at afvente Statssekretærens Befaling  

 angaaende hans Udlevering, skal den Fængslede have Ret til at forlange  

 »a writ of habeas corpus«.
Hvis den Fængslede gjør Brug af denne  

 Ret, skal Udleveringen opsættes, indtil Retten har afgivet sin Kjendelse, og  

 ikkun finde Sted, hvis Kjendelsen gaar den Fængslede imod.
I sidste Tilfælde  

 kan Retten enten straks beordre den Fængsledes Udlevering til den dertil  

 bemyndigede person, uden at afvente Statssekretærens Befaling om hans  

 Udlevering, eller paany lade ham sætte i Fængsel for der at oppebie denne  

 Befaling.
Art.
III.
 I Hans Majestæt Kongen af Danmarks Lande, med Undtagelse af Kolonierne og  

 andre Bilande, skal følgende Fremgangsmaade anvendes:
1. I det Tilfælde, at den Person, der fordres  

 udleveret, er anklaget, skal Begjæringen om Udlevering ske til hans Majestæt Kongen af Danmarks  

 Udenrigsminister ved Hendes Britiske Majestæts Minister eller diplomatiske  

 Agent i Kjøbenhavn, og denne Begjæring skal være ledsaget 1) af en  

 Fængslingskjendelse,der er udstedt af en Dommer eller anden Retsembedsmand,  

 som er behørig bemyndiget til at gjøre de Handlinger, der lægges han til Last  

 i Storbritannien, til Gjenstand for Undersøgelse, 2) af behørig legaliserede  

 Udsagn og Forklaringer, der ere edeligen afgivne for en saadan Dommer eller  

 Retsembedsmand, og som give en tydelig Fremstilling af de Handlinger, paa  

 Grund af hvilke Udleveringen er begjært, og 3) af en Beskrivelse af den  

 Person, der fordres udleveret, og af en Meddelelse af andre Data, som kunne  

 tjene til at godtgjøre hans Identitet.
 Hans Majestæt Kongen af Danmarks Udenrigsminister fremsender den saaledes  

 modtagne Uddleveringsbegjæring til Hans Majestæt Kongen af Danmarks  

 Justitsminister, der, naar han efter anstillet Undersøgelse finder, at  

 Udleveringsbegjæringen har Medhold i denne Traktat, og at det Bevis, der  

 fremlægges, er af saadan Beskaffenhed, at det efter Danmarks Love vilde  

 berettige til at bringe den Person, hvis Udlevering begjæres, for Domstolene,  

 saafremt den Forbrydelse, for hvilken han sigtes, var bleven begaaet i  

 Danmark, træffer de fornødne Foranstaltninger til den Undvegnes Udlevering  

 til den Person, som af Hendes Britiske Majestæts Regjering er tilbørlig  

 bemyndiget til at modtage ham.
2. I det Tilfælde, at den Person, der fordres  

 udleveret, er domfældt, skal Fremgangsmaaden være den samme som i det foregaaende Tilfælde, hvor  

 den Paagjældende var anklaget, dog med Undtagelse af, at her det Dokument,  

 som Hendes Britiske Majestæts Minister eller diplomatiske Agent har at  

 overlevere til Støtte for sin Begjæring, paa en tydelig Maade skal fremstille  

 den Forbrydelse, for hvilken den Person, som fordres udleveret, og derhos  

 angive den Handling for hvilken, samt Stedet hvor og Tiden naar han er bleven  

 dømt.
De Bevisligheder, der skulle fremlægges, skulle være af saadan  

 Beskaffenhed, at de efter de danske Love vilde begrunde den Fængsledes  

 Domfældelse for den Forbrydelse, for hvilken han sigtes.
Art.
IV.
En undvegen Forbryder kan imidlertid blive anholdt ifølge en  

 Anholdelsesbefaling, der er bleven udstedt af en Politimyndighed, Fredsdommer  

 eller anden kompetent Myndighed i et af de to Lande, ifølge saadan Anmeldelse  

 eller Klage og saadanne Bevisligheder samt under Iagttagelse af den formlige  

 Fremgangsmaade, som efter dens Mening, der udsteder Anholdelsesbefalingen,  

 vilde retfærdiggjøre sammes Udstedelse, dersom Forbrydelsen var bleven  

 begaaet eller Forbryderen domfældt i den Del af de kontraherende Parters  

 Territorium, hvor vedkommende Myndighed er kompetent.
Dette kan dog kun ske  

 paa den Betingelse, at i saadant Tilfælde den Anklagede i det Forenede  

 Kongerige saa hurtig som muligt stilles for en Politimyndighed i London, og  

 at Sagen i Hans Majestæt Kongen af Danmarks Lande uopholdelig forelægges for  

 Hans Majestæts Justitsminister, samt at i begge Lande den anholdte Person  

 skal løslades, dersom der ikke inden femten Dages Forløb sker en Begjæring om  

 hans Udlevering ved hans Lands diplomatiske Agent paa den Maade, som er  

 angiven i Artiklerne II og III i denne Traktat.
 Den samme Regel skal komme til Anvendelse paa Personer, der ere anklagede  

 eller domfældte for nogen af de i denne Traktat opregnede Forbrydelser, naar  

 disse ere begaaede i rum Sø ombord paa et af de to Landes Skibe og dette  

 maatte være løbet ind i en Havn i det andet Land.
Art.
V.
 Dersom den undvegne Forbryder, som er bleven fængslet, ikke er bleven  

 udleveret og bortført inden to Maaneder efter Fængslingen (eller inden to  

 Maaneder efter den Domstols Kjendelse, som i det Forenede Kongerige er afsagt  

 ifølge »writ of habeas corpus«), skal han løslades af Fængslet,  

 medmindre der kan paavises tilstrækkelig Grund til det Modsatte.
Art.
VI:
 Naar en Person er bleven udleveret af den ene af de kontraherende Parter  

 til den anden, skal han, saalænge han ikke er bleven tilbageleveret eller har  

 havt Leilighed til at vende tilbage til det land, hvorfra han er bleven  

 udleveret, ikke kunne drages til Ansvar eller dømmes for nogen anden  

 Forbrydelse, som han forinden Udleveringen maatte have begaaet i det andet  

 Land, end den, paa Grund af hvilken han blev udleveret.
Art.
VII En anklaget eller domfældt Person, skal ikke udleveres, naar den Part,til  

 hvem Begjæringen om Udleveringer er rettet,anser den Forbrydelse, formedelst  

 hvilken Udleveringen begjæres, som en Forbrydelse af en politisk Karakter, ei  

 heller dersom han i det Forenede Kongerige paa en Maade, der er  

 fyldestgjørende for den vedkommende Politimyndighed eller for den Domstol,  

 for den Domstol, for hvilken han er stillet ifølge a writ of habeas corpus,  

 eller for Statssekrætæren, og i Danmark for Hans Majestæt Kongens  

 Justitsminister, godtgjør, at Begjæringen om hans Udlevering i Virkeligheden  

 sker i den Hensigt at drage ham til Ansvar eller straffe ham for en  

 Forbrydelse af en politisk Karakter.
Art.
VIII.
 Fængslings- og Anholdelsesbefalinger, Forklaringer og edelige Vidensbyrd,  

 der ere udstedte eller optagne i et af de to høie kontraherende Parters  

 Lande, eller Afskrifter af saadanne samt Attester og Retsdokumenter, som  

 godtgjøre Domfældelsen, skulle tages for gyldige ved Retsforhandlingen i det  

 andet Land, dersom de vise sig at være underskrevne eller bekræftede af en  

 Dommer, Retsbetjent eller anden Embedsmand i det Land, hvor de ere udstedte  

 eller optagne, under Forudsætning af, at de ere bekræftede ved Vidners Ed  

 eller ved at være forsynede med Justitsministerens eller en anden Ministers  

 officielle Segl.
Art.
IX.
 Udleveringen skal ikke finde Sted, dersom der, efterat Gjerningen er  

 bleven begaaet, eller Anklagen er reist, eller Dommen er fældet, er forløbet  

 saa lang Tid, at Retsforfølgningen eller Straffen er bleven forældet ifølge  

 det Lands Love, hvor den Anklagede eller Domfældte har taget Tilfluft.
Art.
X.
 Dersom den Person, som fordres udleveret, maatte være under  

 Retsforfølgning eller i Fængsel for en Forbrydelse eller en Forseelse, som er  

 bleven begaaet i det Land, hvor han har taget Tilflugt, kan hans Udlevering  

 udsættes, indtil han atter lovligen er bleven løsladt.
 Dersom der maatte være anlagt Sag imod ham, eller dersom han maatte være  

 arresteret i dette Land formedelst Forpligtelser, som han maatte have  

 paadraget sig imod private Personer, skal hans Udlevering ikke desto mindre  

 finde Sted, men den formentlig forurettede Part beholder Ret til at forfølge  

 sin Sag for den kompetente Myndighed.
Art.
XI.
Enhver Gjenstand, som findes i den Persons Besiddelse, der fordres  

 udleveret, paa den Tid, han fængsles, skal tages i Forvaring, for derefter,  

 samtidig med hans Udlevering, at blive afleveret.
Denne Aflevering skal ikke  

 indskrænke sig til den Eiendom og de Gjenstande, som ere erhvervede ved  

 Tyveri eller svigagtig Fallit, men skal udstrække sig til enhver Ting, som  

 kan tjene som Bevis for Forbrydelsen.
Den skal fremdeles finde Sted, selv om  

 Udleveringen, efterat der er blevet givet Befaling til samme, forhindres paa  

 Grund af den Persons Undvigelse eller Død, som fordres udleveret.
Art.
XII.
 Enhver af de to kontraherende Parter skal indenfor sit Territorium betale  

 de Omkostninger, som foranlediges ved Anholdelsen, Fængslingen og Transporten  

 til dens Grændser af de Personer, til hvis Udlevering den ifølge nærværende  

 Traktat maatte give sit Samtykke.
Art.
XIII.
 Bestemmelserne i nærværende Traktat skulle komme til Anvendelse paa de to  

 høie kontraherende Parters Kolonier eller Bilande paa følgende Maade:
 Begjæringen om Udlevering af en undvegen Forbryder, som har taget Tilflugt  

 til en Koloni eller til et Biland, der tilhører en af de kontraherende  

 Parter, skal ske til Guvernøren eller den overordnede Myndighed paa saadan  

 Koloni eller Biland ved den anden Parts øverste konsulare Embedsmand i  

 vedkommende Koloni eller Biland, eller, hvis Undvigelsen har fundet Sted fra  

 en Koloni eller et Biland, der tilhører den Part, i hvis Navn Udleveringen  

 begjæres, ved Guvernøren eller den øverste Myndighed i den paagjældende  

 Koloni eller Biland.
 Saadanne Begjæringer om Udlevering kunne afgjøres, dog i saa nøie  

 Overensstemmelse som muligt med Forskrifterne i denne Traktat, af de  

 respektive Guvernører eller øverste Myndigheder, men det skal dog staa dem  

 frit for enten at samtykke i Udleveringen eller at henvise Sagen til deres  

 Regjeringer.
 Hans Majestæt Kongen af Danmark og Hendes Britiske Majestæt skulle dog  

 ogsaa have Ret til at træffe særlige Bestemmelser for deres Koloniers og  

 Bilandes Vedkommende angaaende Udleveringen af de Forbrydere, som maatte tage  

 deres Tilflugt til disse, hvilke Bestemmelser dog skulle holdes saa nær som  

 muligt til Forskrifterne i nærværende traktat.
Art.
XIV.
 Den nærværende Traktat skal træde i Kraft 10 Dage efter dens  

 Offentliggjørelse i Overensstemmelse med de Former, som ere foreskrevne ved  

 Lovgivningen i hvert af de høie kontraherende Parters Lande.
 Naar denne Traktat saaledes er traadt i Kraft, skal den imellem de høie  

 kontraherende Parter under 15de April 1862 afsluttede Konvention anses som  

 ophævet, undtagen forsaavidt der maatte være blevet foretaget eller  

 paabegyndt noget Skridt i Overensstemmelse med samme.
 Enhver af de to Parter kan til enhver Tid sætte Traktaten ud af Kraft,  

 naar denne Hensigt er bleven meddelt den anden 6 Maaneder i Forveien.
Art.
XV.
 Denne Traktat skal ratificeres, og Ratifikationerne skulle udvexles i  

 Kjøbenhavn saasnart som muligt i Løbet af fire Uger fra Traktatens  

 Undertegning.
 Til Bekræftelse heraf have de respektive Befuldmægtigede undertegnet denne  

 Traktat og paatrykt samme deres Vaabensegl.
Givet i Kjøbenhavn, den 31te Marts i  

 herrens Aar Atten Hundrede og Tre og Halvfjerdsindstyve.
O.
D.
Rosenørn-Lehn.
(L.S.) Charles Lennox Wyke.
