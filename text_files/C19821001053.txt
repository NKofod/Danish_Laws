Retningslinier for konstruktion og prøvning af oppustelige  

 opstigningsveste til brug i forbindelse med dykning, jfr. § 49 i  

 bekendtgørelse nr. 48 af 7. februar 1980 1. Definitioner 1.1 En oppustelig opstigningsvest er et opdriftsmiddel med mindst 1  

 kammer, der i oppustet stand giver en opdrift, der er tilstrækklig til - at bringe en dykker op til vandoverfladen fra 50 meters dybde uden at  

 denne foretager svømmebevægelser, og - konstrueret så en bevidstløs dykker i vandoverfladen lejres med  

 åndedræftsorganerne klart fri af vandoverfladen.
 I det efterfølgende betegnes en sådan vest: Opstigningsvest.
 1.2 En kombineret, oppustelig opstigningsvest er en opstigningsvest, som  

 under vandet ved hjælp af en trykluftflaske tillige kan anvendes af dykkeren  

 til at justere opdriften.
 I det efterfølgende betegnes den: Kombineret Opstigningsvest.
 1.3 Åndedrætsorganerne anses for at være klart fri af vandoverfladen, hvis  

 de(n) del(e), der er nærmest, er mindst 8 cm over vandoverfladen.
 2. Konstruktion m.v.
2.1 Generelt 2.1.1 Opdriftskammeret skal have et sådan volumen, at det giver en  

 opdrift, der kan bære minimum 12 kg støbejern, nedsænket i saltvand.
 2.1.2 Til oppusning af opstigningsvesten skal anvendes trykluftflasker med  

 et rumindhold på mindst 0,47 l samt beregnet for et arbejdstryk på 200 bar.
 Med hensyn til konstruktion, trykprøvning - herunder periodiske  

 trykprøvninger - mærkning, farve, m.v., skal trykluftsflasken være godkendt  

 af Arbejdstilsynet.
 2.1.3 Trykluftflaskens ventil må ikke være selvlukkende.
 2.1.4 Forbindelsen mellem trykluftflasken og opdriftskammeret skal være  

 forsynet med kontraventil.
 2.1.5 Opstigningsvestens opdrift skal tilvejebringes ved ren atmosfærisk  

 luft fra mindst een egen trykluftflaske.
 2.1.6 Opstigningsvesten skal være forsynet med to overtryksventiler.  

 Opdriftskammerets fyldningshastighed og overtryksventilernes kapacitet skal  

 være således afstemt, at der i opdriftskammeret, under størst mulig  

 opstigningshastighed, ikke opstår et overtryk, der er større end 50 pct. af  

 opstigningsvestens højst tilladte indre overtryk, se pkt. 2.1.7.
 2.1.7 Opstigningsvesten skal min, kunne modstå et indre overtryk, der er 3  

 gange overtryksventilernes åbningstryk.
 2.1.8 Overtryksventilerne må først åbne ved et indre overtryk på 100-130  

 mbar.
 2.1.9 Opdriftskammeret skal være forsynet med et drænarrangement, som kan  

 modstå kammerets maksimalt foreskrevne tryk, se pkt. 2.1.7.
 2.1.10 Den ene af de i pkt. 2.1.6 anførte overtryksventiler skal også  

 kunne betjenes manuelt.
2.1.11 Opstigningsvesten skal endvidere kunne blæses op med munden ved  

 hjælp af en slange forsynet med mundstykke.
Slangen skal være forsynet med en  

 fjederbelastet reguleringsventil til manuel betjening.
2.1.12 Alle betjeningsgreb skal være således anbragt, at - de ikke kan aktiveres utilsigtet, - de nemt kan nås og betjenes af dykkeren, også når denne er iført  

 handsker, - de er tilstrækkeligt beskyttede mod beskadigelse.
 2.1.13 I oppustet tilstand må opstigningsvesten ikke hindre dykkeren i at  

 udføre svømmetag eller hindre hovedets bevægelser fremover og til siderne.
 2.1.14 Opstigningsvesten skal være let at betjene.
 2.1.15 Opstigningsvesten skal kunne fastspændes forsvarligt til dykkeren  

 med et stroparrangement med 3-punktsbefæstigelse og skridtstrop.
 2.1.16 Stroparrangementet må ikke på nogen måde kunne hindre på~ eller  

 aftagning af afvejningslodder, og skal mindst have en brudstyrke på 1 kN.
 2.1.17 Opstigningsvesten skal være forsynet med 3 stk. godkendt  

 refleksmateriale a 5 gange 10 cm, anbragt så højt som muligt i  

 flydestillingen.
2.1.18 Opstigningsvesten skal være forsynet med en fløjte, der er  

 fastgjort til vesten med en line af passende længde.
Fløjten må ikke påvirkes  

 skadeligt af vand eller fugt.
3. Mærkning 3.1. Opstigningsvesten skal med varig og tydelig skrift være mærket:
fabrikat/importør navn/type, hvorunder den forhandles fremstillingsår og -måned fabrikationsnummer skibstilsynets typegodkendelsesnummer.
4. Materialer 4.1. Alle prøvninger af materialer skal udføres med materialerne, sådan  

 som de indgår i den færdige opstigningsvest.
 4.2. Alle anvendte materialer skal opfylde følgende betingelser:
 4.2.1 De skal være bestandige over for de af fabrikanten foreskrevne  

 vaske- og rensemetoder, eller almindeligt forekommende vaske- og rensemidler.
 Dette prøves efter metoden angivet i DIN-standard 58 640, del 2, pkt. 7.2.
4.2.2 Materialerne må ikke kunne angribes af olie og olieprodukter.
Dette  

 prøves efter metoden angivet i SIS 88.22.21, pkt. 7, på en opstigningsvest,  

 der har gennemgået prøvningen for temperaturbestandighed og på en  

 opstigningsvest, som den leveres af fabrikanten.
Materialerne må efter  

 prøvningen ikke vise tegn på beskadigelser, såsom krympning, opsvulmning,  

 opløsning eller ændring af mekaniske egenskaber.
 4.2.3 Opstigningsvesten skal efter at have været udsat for temperaturer  

 mellem minus 30 grader C og plus 60 grader C kunne bibeholde alle funktioner.  

 Dette prøves ved, at opstigningsvesten skiftevis i 7 timer henlægges i  

 lufttemperaturer på plus 60 grader C og minus 30 grader C, begge plus/minus 2  

 grader C, som angivet nedenfor:
 Materialerne må efter pøvningen ikke vise tegn på ydre eller indre  

 ændringer i struktur eller mekaniske egenskaber.
4.2.4 Opdriftskammeret skal kunne foldes ved minus 30 grader C uden at  

 beskadiges.
Dette prøves efter den under pkt. 4.2.3 anførte prøve for  

 temperaturbestandigheden.
4.3. Stroparrangement og sammenføjninger 4.3.1 Materialerne skal mindst have en brudstyrke på 1kN.
 Dette prøves efter metoden angivet i BS 2576:1967.
4.4. Opdriftskammer, betræk, stroparrangement og sammenføjninger 4.4.1. Materialerne skal være rådbestandige.
For materialer af naturfibre  

 skal dette prøves efter metoden angivet i US Federal Specifikation CCC-T-191  

 b, Mixed Culture Method 5760, May 1951. Efter prøvningen skal materialets  

 brudstyrke være mindst 0,8 kN/50 mm.
Brudstyrken bestemmes efter metoden  

 angivet i BS 2576:1967.
 4.4.2 Materialerne skal være modstandsdygtige over for lys (UV betråling).  

 Dette prøves ved, at materialerne belyses i 72 timer med en Xenon-lampe.  

 Efter belysningen skal materialernes brudstyrke være mindst 0,8 kN/50 mm.
 Brudstyrken bestemmes efter metoden angivet i BS 2576:1967.
4.4.3 Materialerne skal være saltvandsbestandige.
Dette prøves ved, at de  

 holdes nedsænket i en opløsning bestående af 5 pct.
NaCl opløst i destilleret  

 vand ved 20 grader C.
Efter 15 døgns nedsænkning må materialerne ikke vise  

 tegn på ændringer i struktur eller mekaniske egenskaber, herunder brudstyrke.
4.4.4 Der må ikke anvendes letantændelige materialer.
Dette prøves efter  

 metoden angivet i KOVFS 1978:7.
4.5. Opdriftskammeret 4.5.1 Farven skal være stærkt iøjnefaldende.
 4.5.2 Materialerne skal kunne modstå et punkteringstryk på mindst 20N.  

 Dette prøves efter metoden angivet i SIS 88.22.21, pkt. 5.1.
 4.5.3. Materialernes brudstyrke skal være mindst 1 kN/50 mm (skud og  

 kæde). Dette prøves efter metoden angivet i BS 2576:1967.
4.6. Metaldele 4.6.1. Materialerne skal være korrosionsbestandige.
Dette prøves efter  

 metoden angivet i BS 1391:1952, part 2. Efter 100 timer må der ikke være tegn  

 på korrosion.
5. Andre prøvningsmetoder 5.1. Andre anerkendte prøvningsmetoder for materialer end de foran anførte  

 kan godtages, dersom det over for direktoratet godtgøres, at de registrerer  

 de tilsvarende kvalitative materialeegenskaber, og at prøvningsresultaterne  

 svarer til de stillede krav.
6. Prøvning af opstigningsvestens betanddele samlet 6.1. Opstigningsvesten skal kunne flyde i vand (saltvand) i min. 24 timer  

 belastet med 12 kg støbejern, nedsænket i vandet.
Dette prøves for  

 optigningsvesten:
 Som leveret af fabrikanten, og efter at materialerne har gennemgået  

 prøvningene for temperaturbetandighed og bestandighed over for olie og  

 olieprodukter, jfr. punkterne 4.2.3 og 4.2.2.
7. Praktiske prøvninger 7.1 Opstigningsvesten anbringes på 50 meters vanddybde, fastgjort til 10  

 kg støbejern og oppustningsanordningen aktiveres.
Umiddelbart derefter skal  

 opstigningsvesten og støbejernslod påbegynde opstigning til vandoverfladen.
 7.2 Iført den oppustede opstigningsvest skal en voksen person kunne svømme  

 mindst 25 m.
8. Instruktions- og vedligeholdelesvejledning 8.1 Med hver opstigningsvest skal følge en på dansk udarbejdet  

 instruktions- og vedligeholdelsesvejledning, der min. skal indeholde  

 oplysninger om:
- afprøvning af opstigningsvesten før dykning påbegyndes - anvisning på fyldning af trykluftflaske - de af fabrikanten foreskrevne vaske- og rensemidler - vedligeholdelse - opbevaring - alle øvrige oplysninger, der er nødvendige for sikker brug af  

 opstigningsvesten.
 8.2 Instruktions- og vedligeholdelsesvejledningen skal endvidere indeholde  

 oplysninger om den opdrift, som opstigningsvesten er i besiddelse af på  

 henholdsvis 10, 20, 30, 40 og 50 meters vanddybde, når der for  

 trykluftflasken regnes med en fyldningsfaktor på 0,9, og der ikke regnes med  

 nogen korrektion for temperatur.
9. Opstigningsveste 9.1 Konstruktion 9.1.1 De under punkterne 2-8 anførte krav skal være opfyldt.
10. Kombinerede opstigningsveste 10.1. Konstruktion.
10.1.1 Opstigningsvestens brug til justering af dykkerens opdrift må ikke  

 kunne hæmme opstigningsvestens primære funktion.
Ligesom brug af  

 opstigningsvesten til justering af opdriften ikke skadeligt må kunne påvirke  

 dykkerens stilling i vandoverfladen med hensyn til at kunne holde  

 åndedrætsorganerne klart fri af vandoverfladen.
 10.1.2 Opstigningsvesten skal være således konstrueret, at den til  

 opstigningen nødvendige trykluft ikke uforsætlig kan anvendes til justering  

 af opdriften.
 10.1.3 Den del af opstigningsvesten, der anvendes til justering af  

 opdriften, skal, såfremt den er adskilt fra vestens primære opdriftskammer,  

 være forsynet med en overtryksventil.
 10.1.4 Den del af opstigningsvesten, der anvendes til justering af opdrift  

 skal være forsynet med en manuelt betjent og fjederbelastet  

 udluftningsventil, med hvilken dykkeren til enhver tid hurtigt kan reducere  

 vestens opdrift.
10.1.5 Den del af opstigningsvesten, der bruges til justering af  

 opdriften, kan luftforsynes fra dykkerens åndemiddelkilde.
Tilslutningen skal  

 være forsynet med lynkobling.
 10.1.6 Derudover skal alle de under punkterne 2-8 anførte krav være  

 opfyldt.
11. Forbehold for godkendelse 11.1 Uanset, at en opstigningsvest eller de materialer, der indgår i dens  

 konstruktion, kan opfylde foranstående krav, kan direktoratet nægte at  

 godkende den, dersom den, efter direktoratets opfattelse, anses for uegnet  

 til sit formål.
12. Kontrol med produktionen Direktoratet, eller den direktoratet bemyndiger dertil, kan til enhver tid  

 lade foretage kontrol med produktionen, herunder kontrolprøvninger af  

 opstigningsveste og de materialer, der indgår i konstruktionen.
1. Typegodkendelse 1.1 Vedrørende proceduren i forbindelse med en typegodkendelse,  

 omkostningerne herved og betingelserne for opretholdelsen af en evt.  

 typegodkendelse, henvises til §§ 15-17, Kapitel II, i bekendtgørelse nr. 48  

 af 7. februar 1980.
