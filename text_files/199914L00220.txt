Betænkning afgivet af  

 Arbejdsmarkedsudvalget den 8. december 1999 Betænkning over Forslag til lov om ændring af lov om  

 arbejdsmarkedsuddannelser Udvalget har behandlet lovforslaget i nogle møder  

 og har herunder stillet spørgsmål til arbejdsministeren, som  

 denne har besvaret skriftligt.
Nogle af udvalgets spørgsmål og  

 arbejdsministerens svar herpå er optrykt som bilag til  

 betænkningen.
 Endvidere har udvalget modtaget skriftlige  

 og/eller mundtlige henvendelser fra:
Dansk Arbejdsgiverforening, Landsorganisationen i Danmark Ledernes Hovedorganisation og Sammenslutningen af Landbrugets Arbejdsgiverforeninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse  

 uændret.
Et mindretal inden for flertallet (Enhedslistens medlem af  

 udvalget) anbefaler lovforslaget til vedtagelse, da det udgør en del  

 af den samlede reform af voksen- og efteruddannelsesområdet.
Denne har  

 Enhedslisten tilsluttet sig, da partiet efterfølgende har fået  

 regeringens garanti for, at aftalen vil blive taget op til genforhandling,  

 såfremt status over reformens virkninger efter et par år viser,  

 at målet med reformen ikke i forventet omfang er på vej til at  

 blive opfyldt.
 Vi vil samtidig påpege, at der også i forhold  

 til arbejdsmarkedsuddannelserne bliver behov for, at Folketinget og  

 regeringen nøje følger, hvilke konsekvenser ændringerne  

 af finansieringen m.v. får for den samlede uddannelsesindsats.
 Målsætningen for VEU-reformen er jo at give et  

 uddannelsesløft, særligt for de kortuddannede, udmøntet i  

 nedenstående tre punkter:
at mange flere voksne kortuddannede gennemfører en uddannelse  

 på faglært niveau, at der sikres og udvikles relevante uddannelser med anerkendte  

 kompetencer til kortuddannede, herunder i relation til konkrete  

 jobfunktioner, og at mange flere voksne, der i dag mangler grundlæggende  

 læse- og regnefærdigheder, får disse kundskaber.
 Dette skulle også gerne slå igennem i  

 arbejdsmarkedsuddannelserne, hvorfor vi ser frem til den løbende  

 vurdering af målsætningernes opfyldelse, også på  

 dette område.
 Et mindretal (Venstres, Det Konservative  

 Folkepartis, Dansk Folkepartis og Kristeligt Folkepartis medlemmer af  

 udvalget) indstiller lovforslaget til forkastelse ved 3.  

 behandling.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
Bilag Nogle af udvalgets spørgsmål til  

 arbejdsministeren og dennes svar herpå Spørgsmål 1-3 og svarene herpå er  

 optrykt efter ønske fra Socialistisk Folkeparti.
 Spørgsmål 2, 7 og 9 og svarene herpå er  

 optrykt efter ønske fra Venstre og Det Konservative Folkeparti.
 Spørgsmål 1:
Hvad menes der i bemærkningerne side 2 med, »at  

 visse uddannelser, som alene er rettet mod at give deltagerne personlige  

 kvalifikationer«, skal ind under IDV? Svar:
Det er hensigten, at omlægningen til IDV skal ske i  

 samarbejde med arbejdsmarkedets parter.
Det vil blive et konkret valg fra  

 Uddannelsesrådet i forhold til de ca. 2.200 AMU-planer, hvilke af  

 planerne der skal omlægges under hensyn til, om uddannelserne er  

 tilstrækkeligt brede og opfylder arbejdsmarkedspolitiske behov.
Det er ikke hensigten, at omlægningen skal  

 indebære total omlægning af hele områder som f.eks. alle de  

 uddannelser, der giver personlige kvalifikationer.
Der foretages en konkret  

 vurdering af hver enkelt uddannelsesplan, hvor det f.eks. i forhold til disse  

 uddannelser kan lægges til grund, om uddannelserne giver  

 grundlæggende uddannelse på området.
Det er hensigten, at  

 omlægningen vil vedrøre  30-35.000 elevuger.
 Spørgsmål 2:
Hvad er Uddannelsesrådets rolle, af hvem og hvordan  

 skal kurser godkendes, og hvordan sker afgrænsningen mellem IDV og  

 plankurser? Svar:
 Efter forslaget godkender arbejdsministeren uddannelserne  

 på grundlag af en indstilling fra Uddannelsesrådet.
 Afgrænsningen mellem IDV og plankurser vil komme til  

 at ske efter parternes forslag herom og/eller efter oplæg fra  

 Arbejdsmarkedsstyrelsen således, at der er sikret tilslutning fra  

 parterne til det konkrete valg, der foretages mellem samtlige ca. 2.200  

 planer m.h.p. at udskille uddannelser, der ikke vurderes at være  

 tilstrækkeligt brede eller dække arbejdsmarkedspolitiske behov.
 Der bliver således i praksis tale om, at parterne  

 lægger retningslinierne for valget og udpeger de konkrete planer, der  

 skal omlægges, hvorefter omlægningen godkendes af ministeren.
 Spørgsmål 3:
Det fremgår af bemærkningerne side 2 som  

 eksempel, at det kun er uddannelser, der er udviklet på baggrund af  

 myndighedskrav, der omfattes.
Det vil sige levnedsmiddelhygiejne og truck-,  

 kørekort og lignende.
Men hvad med svejsekurser og andre kurser, som  

 ikke bygger på myndighedskrav? Svar:
 Afgrænsningen af de uddannelser, hvor der vil blive  

 opkrævet certifikatgebyr, hviler på en tilsvarende praksis for  

 afgrænsning af betaling udviklet under den tidligere betalingsordning  

 fra 1994 til 1998.
Ved at afgrænse uddannelserne til uddannelser, hvor  

 der udstedes certifikat på baggrund af myndighedskrav, undgår man  

 unødige uklarheder.
Med den tidligere ordning erfarede man, at der kan  

 opstå afklaringsproblemer i forhold til en række uddannelser,  

 hvor der er aftalt standarder mellem parterne, men hvor der kan sættes  

 spørgsmålstegn ved, hvilke slags certifikater der er tale om, og  

 om de bør være omfattet af betalingen.
Man afgrænsede  

 derfor ordningen til uddannelser, hvor der udstedes certifikat på  

 baggrund af myndighedskrav.
 Med den valgte ordning er der trukket en klar  

 grænse.
 Certifikater, som ikke har baggrund i et myndighedskrav,  

 vil ikke blive pålagt et certifikatgebyr.
 Spørgsmål 7:
Ud fra hvilke kriterier fastlægges, hvilke  

 uddannelser der som nævnt i lovforslaget »er  

 målrettet specialebehov på enkelt(e) virksomheder«? Svar:
 Det fremgår af besvarelsen af spørgsmål  

 nr. 2, at kriterierne for udvælgelse af de uddannelser, der skal  

 omlægges til IDV, sker efter en vurdering af uddannelsernes bredde og  

 det arbejdsmarkedspolitisk behov fastlagt gennem parternes konkrete  

 udvælgelse af planer til omlægning, som arbejdsministeren  

 godkender.
 Parterne vil ikke på forhånd være bundet  

 op på bestemte kriterier, men det kan f.eks. indgå i vurderingen,  

 om uddannelsen er målrettet specifikke systemer, produktionsmetoder  

 eller maskintyper eller på anden måde kan betegnes som  

 virksomhedsspecifik.
 Spørgsmål 9:
Kan ministeren bekræfte, at uddannelse, der retter  

 sig mod behov inden for en hel branche, ikke vil blive omlagt til  

 indtægtsdækket virksomhed, selv om den konkrete afvikling af et  

 kursus retter sig mod en eller få virksomheder? Svar:
Det fremgår af bemærkningerne, at  

 omlægningen af uddannelser til indtægtsdækket virksomhed  

 bl.a. vil omfatte uddannelser målrettet specialebehov på  

 enkelt(e) virksomheder.
Det er ikke hensigten, at omlægningen skal  

 indebære en total omlægning af f.eks. samtlige uddannelser inden  

 for en branche.
Omlægningen til indtægtsdækket virksomhed  

 vil ske i samarbejde med arbejdsmarkedets parter, jf. besvarelsen af  

 spørgsmål 2, og der vil i den forbindelse blive foretaget en  

 konkret vurdering af hver enkelt uddannelsesplan.
