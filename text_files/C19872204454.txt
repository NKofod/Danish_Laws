 Der henvises til undervisningsvejledningen i datalære på hf, RS02-29.
Til eksamen opgives dataopgaven samt halvdelen af det læste pensum i den  

 grundlæggende del og projektdelen.
Ved udvælgelsen af eksamenspensum bør man  

 foretrække afrundede helheder frem for en nøje halvering af læsepensum i de  

 respektive to dele.
 Prøven er mundtlig med ca. 30 min. forberedelsestid.
Der stilles to spørgsmål, hvoraf det ene tager sit udgangspunkt i  

 dataopgaven.
Spørgsmålene udleveres eksaminanden skriftligt efter  

 lodtrækning.
For at undgå frygt for manipulation bør man afstå fra  

 lodtrækning via datamat og i stedet benytte et traditionelt system med sedler  

 el. lign.
 Eksaminationen i de to spørgsmål bør gennemføres således, at de så vidt  

 muligt sigter på forskellige stofområder.
Hvis man på forhånd ønsker at udelukke forskellige muligheder for  

 emnemæssigt overlap, kan det f.eks. praktiseres på følgende måde: Samtlige  

 spørgsmål til den grundliggende del og projektdelen forsynes med hver sit  

 nummer.
Spørgsmål med udgangspunkt i en dataopgave kan så være forsynet med  

 numre på spørgsmål, som skønnes at kombinere uhensigtsmæssigt.
Hver  

 eksaminand trækker først lod mellem spørgsmålene med udgangspunkt i  

 dataopgaven.
Derefter trækkes lod blandt de nummererede spørgsmål, idet der  

 nu kan forekomme nogle, som skal forbigås.
Hvis en dataopgave er besvaret af en enkelt eksaminand alene, skal der  

 være mindst to forskellige spørgsmål med udgangspunkt i dataopgaven.
Hvis  

 dataopgaven er besvaret af en gruppe, skal antallet af spørgsmål med  

 udgangspunkt i dataopgaven være mindst lige så stort, som antallet af  

 eksaminander i gruppen; ved det mindste antal vil det altså være nødvendigt  

 at benytte mindst eet spørgsmål mere end een gang.
 Det vil være naturligt at eksaminationen med udgangspunkt i dataopgaven  

 tager sin begyndelse med et kort oplæg fra eksaminanden; men der bør i  

 spørgsmålets formulering være oplæg til en præstation, som hæver sig op over  

 referatniveau.
 Kursisten må i forberedelsestiden benytte sig af undervisningsmateriale og  

 egne noter fremstillet i forbindelse med undervisningen.
 Kursisten må under selve eksaminationen støtte sig til en i  

 forberedelsestiden udarbejdet disposition.
Datamat skal være til rådighed såvel i forberedelsestiden som under  

 eksaminationen med henblik på eventuel demonstration af visse simple  

 færdigheder.
Selve brugen af datamat må dog kun udgøre en mindre del af den  

 samlede eksaminationstid.
 Hvis de anvendte datamater er koblet til et netværk, må netværket ikke  

 samtidig være tilgængeligt for udenforstående.
 Projektbeskrivelsen samt dataopgaverne påført lærerens rettelser og  

 kommentarer sendes til censor senest 1 uge før eksamens afholdelse.
 P.d.v.
