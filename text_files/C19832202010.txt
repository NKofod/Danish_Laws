(Til alle lærerseminarier) I henhold til bekendtgørelse nr. 474 af 26. august 1982, § 38, stk. 5  

 fastsættes følgende regler:
I det semester, hvor undervisningen i den selvvalgte del af specialet  

 begynder, fremlægger den studerende indenfor de første 3 uger forslag til  

 selvvalgt emne.
Dette skal kunne give mulighed for dybtgående analyse og  

 vurdering indenfor det pædagogiske fagområde.
Efter hovedlærerens godkendelse (jfr. § 11, stk. 3) udarbejder den  

 studerende en redegørelse.
Denne skal beskrive emnets forhold til  

 lærervirksomhed og give en oversigt over, hvordan der er arbejdet med det  

 valgte emnes problemkreds.
Redegørelsen skal endvidere begrundet gøre rede  

 for stillingtagen til de teorier og metoder, som er valgt til belysning af  

 emnet.
Anvendt litteratur og eventuelt undersøgelsesmateriale skal angives,  

 bilag kan medfølge.
 En gruppe af studerende på 2-4 kan i fællesskab udarbejde redegørelsen.  

 Denne afleveres til rektor senest 1. december/1. maj, jfr. § 19, stk. 2.
Den mundtlige prøve former sig som en uddybende samtale på grundlag af den  

 skriftlige redegørelse.
Ved eksamen, hvor hovedlæreren er eksaminator,  

 medvirker en beskikket censor.
 Prøvens varighed er 60 minutter.
Karakteren bygger på en samlet vurdering af den skriftlige redegørelse og  

 den mundtlige prøve.
Karakteren er individuel.
 P.d.v.
