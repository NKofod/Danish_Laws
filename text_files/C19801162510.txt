 På given foranledning skal man herved efter drøftelse med rigsrevisionen  

 præcisere følgende vedrørende fremgangsmåden med hensyn til retternes  

 indbetalinger til justitsministeriet af de i § 12, stk. 1, i  

 justitsministeriets cirkulære af 20. marts 1979 om underretternes kasse- og  

 regnskabsvæsen nævnte overskydende beløb:
 1. Ved indbetaling/overførsel af beløb til den ved de  

 enkelte retter særskilt oprettede postgiroindbetalingskonto skal beløbet  

 registreres over kasseapparatet ved anvendelse af tælleværket for diverse  

 udgifter (DU) i modsætning til tidligere, hvor tælleværket for  

 justitsministeriets udgifter (JU) skulle anvendes.
 Kasseapparatets afstemplingsdato herfor anføres på regnskabsoversigten på  

 en nyoprettet konto under diverse ud for de enkelte, indbetalte/overførte  

 beløb.
 2. Til brug for de under 1 nævnte posteringer på konti  

 under diverse skal der som angivet i regnskabscirkulærets § 23, stk. 1,  

 oprettes et kontokort.
 3. Som nævnt i justitsministeriets cirkulærskrivelse  

 af 24. oktober 1980 sker der ved postgirokontorets foranstaltning en ugentlig  

 tømning af de nyoprettede postgiroindbetalingskonti.
De ugentlige beløb, som inden for hver måned ved postgirokontorets  

 foranstaltning er indbetalt til justitsministeriet, og som i henhold til  

 postgirokontorets kontouddrag er bogført den pågældende måned, overføres på  

 den månedlige regnskabsoversigt til pkt.
B, 1, b, ved at postere beløbene til  

 indtægt på den nyoprettede konto under diverse og til udgift under  

 justitsministeriets konto.
Den af postgirokontoret på kontouddragene angivne  

 bogføringsdato for overførslerne anføres på regnskabsoversigten under pkt.
B,  

 1, b, ud for de enkelte overførsler.
 4. Den under 3 nævnte overførsel sker ved MANUEL  

 føring af vedkommende kontokort, d.v.s. uden anvendelse af kasseapparatet.
 5. Det bemærkes, at indestående beløb på den  

 nyoprettede særlige postgiroindbetalingskonto ikke skal medtages under  

 opgørelsen af indeståendet på embedernes øvrige postgirokonti på  

 regnskabsoversigten s. 6.
6. Postgirokvitteringerne for  

 overførsler/indbetalinger til den nyoprettede postgiroindbetalingskonto skal  

 som hidtil ved kvartalets afslutning indsendes til rigsrevisionen, dog nu som  

 bilag til konti for diverse.
Endvidere skal der som bilag til  

 justitsministeriets konto indsendes kopi af de til kvartalet hørende  

 kontouddrag for den nyoprettede postgiroindbetalingskonto.
 7. Nyordningen medfører ikke ændringer med hensyn til,  

 hvor hyppigt indbetalinger i henhold til regnskabscirkulærets § 12, stk. 1,  

 bør finde sted.
 Det tilføjes, at regnskabsoversigten for 1981 vil blive ændret i  

 nødvendigt omfang.
 P.M.V.
 E.B.
