Hermed fremsendes eksemplarer af lovbekendtgørelse nr. 306 af 29. maj 1973  

 om påligningen af indkomst- og formueskat til staten.
Lovbekendtgørelsen  

 afløser lovbekendtgørelse nr. 296 af 29. maj 1972.
 I den nye lovbekendtgørelse er indarbejdet de ændringer af ligningsloven  

 og statsskatteloven, der er sket ved lov nr. 411 af 15. september 1972, lov  

 nr. 479 af 8. november 1972 og lov nr. 184 af 30. marts 1973.
 Med hensyn til de ændringer, der er sket ved lovene af 15. september 1972  

 og 8. november 1972, henvises til skattedepartementets cirkulære nr. 241 af  

 8. november 1972.
 Oversigt over de ved lov nr. 184 af 30. marts 1973 gennemførte ændringer.
 Redegørelse for de enkelte bestemmelser.
 ad 1), 2), 5), 7) og 9) til ligningslovens § 8B og § 8C,  

 afskrivningslovens § 1 og § 34, og investeringsfondslovens § 3.
 Efter den nye bestemmelse i ligningslovens § 8B, stk. 1, 1. pkt., kan der  

 ved opgørelsen af den skattepligtige indkomst fradrages udgifter, der  

 afholdes til forsøgs- og forskningsvirksomhed i tilknytning til den  

 skattepligtiges erhverv.
 Hvis disse udgifter er afholdt, inden erhvervet blev påbegyndt, skal de  

 ifølge bestemmelsen i 2. pkt. i stedet afskrives over en årrække efter  

 nærmere relger, der vil blive fastsat af finansministeren.
 I 3. pkt. er det bestemt, at udgifter til forsøg og forskning på samme  

 måde skal afskrives, hvis de i det år, hvori de er afholdt, overstiger 30  

 pct. af den skattepligtiges overskud ved selvstændig erhvervsvirksomhed uden  

 fradrag og afskrivning som her nævnt, men med tillæg af renteudgifter og  

 fradrag af rente- og udbytteindtægter, der indgår i opgørelsen af  

 overskuddet.
 I stk. 2 er det fastsat, at den del af udgifterne til forsøg og forskning,  

 der medgår til anskaffelse af maskiner, inventar og lignende driftsmidler,  

 skibe og fast ejendom, kun kan fradrages eller afskrives efter  

 afskrivningslovens regler.
 I henhold til stk. 3 kan ligningsrådet give tilladelse til fradrag eller  

 afskrivning med virkning for indkomstår, der ligger før påbegyndelse af den  

 virksomhed, som forsøgene eller forskningen tager sigte på.
 Ligningsrådet kan også give tilladelse til fradrag på een gang, selv om  

 sådanne udgifter overstiger 30 pct. af skatteyderens overskud opgjort som  

 nævnt foran.
 I medfør af den nye bestemmelse i ligningslovens § 8C kan afgifter i  

 anledning af en virksomheds tilslutning til offentligt eller privat ejede  

 anlæg med erhvervsmæssig betydning for virksomheden, herunder anlæg til  

 forebyggelse eller bekæmpelse af forurening eller støj efter de samme regler  

 som omtalt vedrørende § 8B, fradrages eller afskrives med virkning for den  

 skattepligtige indkomst.
 Som en konsekvens af de nye bestemmelser i ligningsloven er det i  

 afskrivningslovens § 1 fastsat, at afskrivningslovens regler også gælder,  

 hvor de af denne lov omfattede aktiver benyttes til forsøgs- eller  

 forskningsvirksomhed, som er knyttet til den skattepligtiges erhverv.
 I afskrivningslovens § 34 er der givet ligningsrådet beføjelse til at  

 tillade, at afskrivning på aktiver anskaffet til brug ved forsøgs- eller  

 forskningsvirksomhed, som er knyttet til den skattepligtiges erhverv, kan  

 påbegyndes før igangsættelsen af den erhvervsvirksomhed, hvorpå forsøgene  

 eller forskningen tager sigte.
 Endelig er det ved en tilføjelse til investeringsfondslovens § 3, stk. 1,  

 bestemt, at henlæggelser til investeringsfonds også kan anvendes til forlods  

 afskrivning på aktiver, der benyttes til forsøgs- eller forskningsvirksomhed,  

 som er knyttet til den skattepligtiges erhverv.
 Alle de omtalte nye bestemmelser i de tre love har virkning fra og med  

 indkomståret 1973.
A.
Om fradragsretten for udgifter til forsøgs- og forskningsvirksomhed.
Allerede efter gældende regler er der fradragsret for forsøgs- og  

 forskningsudgifter, når den, der afholder udgifterne, har det som erhverv at  

 drive forskning.
Udgifterne betragtes i så fald som egentlige driftsudgifter,  

 omfattet af fradragsreglerne i statsskattelovens § 6, stk. 1, litra a.
Denne  

 fradragsret opretholdes fortsat.
Fradragsretten efter de nye bestemmelser omfatter udgifter til forsøgs- og  

 forskningsvirksomhed, som afholdes i forbindelse med den skattepligtiges  

 erhverv.
Forsøgene eller forskningen skal knytte sig til erhvervsvirksomhed,  

 som den skattepligtige enten allerede har i gang på det tidspunkt, udgifterne  

 afholdes, eller som den skattepligtige har planer om senere at oprette.
Fradragsretten omfatter i første række det udviklingsarbejde, som er  

 knyttet til erhvervsvirksomheden.
Herved forstås anvendelsen af videnskabelig  

 eller teknisk viden til at frembringe nye eller væsentligt forbedrede  

 materialer, mekanismer og produkter, processer, systemer eller  

 tjenesteydelser.
 Fradragsretten omfatter desuden den såkaldte anvendte forskning, d.v.s.  

 originale undersøgelser med sigte på at opnå ny videnskabelig eller teknisk  

 viden eller forståelse, primært rettet mod praktiske mål og anvendelser.
 Udgifter ved efterforskning af råstoffer og udgifter i forbindelse med  

 tilvejebringelse af information om forsøgs- og forskningsarbejde omfattes af  

 fradragsretten, forudsat der i øvrigt er den fornødne tilknytning til den  

 skattepligtiges erhvervsvirksomhed.
 I princippet vil fradragsretten derimod ikke omfatte den såkaldte  

 grundforskning, hvorved forstås originale undersøgelser med sigte på at opnå  

 ny videnskabelig viden og forståelse, uden at undersøgelserne primært er  

 rettet mod praktiske mål og anvendelser.
 Udgifter til anskaffelse af maskiner, inventar og lignende driftsmidler,  

 skibe og fast ejendom, der er nødvendige for den erhvervsmæssigt begrundede  

 forsøgs- eller forskningsvirksomhed kan efter den nye bestemmelse i  

 afskrivningslovens § 1 afskrives efter de almindelige regler i  

 afskrivningsloven.
 Efter afskrivningslovens § 3 er der således fuld fradragsret i  

 anskaffelsesåret for udgifter til anskaffelse af maskiner og inventar samt  

 lignende driftsmidler med en levealder, der antages ikke at overstige 3 år,  

 eller som højst har kostet 1.200 kr.
 Afskrivninger på aktiver, som anvendes til forsøg eller forskning, kan i  

 almindelighed først påbegyndes, når den erhvervsvirksomhed, som begrunder  

 forsøgene eller forskningen er sat i gang.
 Efter den nye bestemmelse i afskrivningslovens § 34 kan ligningsrådet dog  

 efter ansøgning give tilladelse til, at afskrivningen påbegyndes, før den  

 virksomhed, som forsøgene eller forskningen tager sigte på, er kommet i gang.
 Agtes et af de aktiver, som er nævnt i afskrivningslovens § 29E (maskiner  

 m.v. og bygninger), anskaffet til erhvervsmæssigt begrundet forsøgs- eller  

 forskningsvirksomhed, kan der på de i lovens afsnit IV A angivne vilkår  

 foretages forskudsafskrivning.
 Ved afståelse af de her omtalte afskrivningsberettigede driftsmidler er  

 det de sædvanlige bestemmelser i skattelovgivningen om opgørelse af  

 fortjeneste eller tab, der skal anvendes.
 Aktiver, der ikke omfattes af afskrivningslovens bestemmelser, og som er  

 anskaffet til brug ved erhvervsmæssig forsøgs- og forskningsvirksomhed,  

 omfattes af ligningslovens § 8B, stk. 1. Herefter kan udgifter vedrørende  

 aktiver, såsom good-will og immaterielle rettigheder som omtalt i lov om  

 særlig indkomstskat m.v. § 2, nr. 4 og 5, jfr. § 15, stk. 2, nu fradrages  

 eller afskrives efter de nye regler i ligningslovens § 8B, stk. 1, idet disse  

 bestemmelser omfatter alle udgifter til erhvervsmæssigt begrundet forsøg og  

 forskning, bortset fra maskiner og inventar m.v. samt skibe og fast ejendom  

 som før omtalt.
 Efter § 8B, stk. 1, kan udgifterne til forsøgs- eller forskningsvirksomhed  

 fradrages på een gang, hvis de ikke er betydelige i forhold til den  

 skattepligtiges overskud ved selvstændig erhvervsvirksomhed.
 Udgifterne til forsøg og forskning skal derimod som hovedregel afskrives  

 over en årrække efter nærmere af finansministeren fastsatte regler, hvis de  

 på årsbasis overstiger 30 pct. af den skattepligtiges overskud ved  

 selvstændig erhvervsvirksomhed, opgjort uden fradrag og afskrivning af  

 forsøgs- og forskningsudgifterne, men med tillæg af renteudgifter og fradrag  

 af rente- og udbytteindtægter, som indgår i opgørelsen af overskuddet.
 Ved opgørelsen efter § 8B, stk. 1, 3. pkt., af de årlige udgifter til  

 forsøg og forskning ses der bort fra udgifterne til anskaffelse af de  

 aktiver, der omfattes af afskrivningsloven, jfr. § 8B, stk. 2.
 Reglerne om regulering af overskuddet svarer til, hvad der gælder ved  

 udmålingen af grænsen for de årlige investeringsfondshenlæggelser i  

 investeringsfondsloven.
 Et eksempel vil vise, hvorledes sammenligningen mellem de årlige udgifter  

 til forsøgs- og forskningsvirksomhed og den skattepligtiges overskud ved  

 selvstændig erhvervsvirksomhed skal foretages.
 Eksempel.
(I eksemplet forudsættes det, at samtlige udgifter til forsøg og forskning  

 er omfattet af § 8B, stk. 1.) Den skattepligtige har i tilknytning til en virksomhed, der er i gang, i  

 indkomståret 1975 afholdt udgifter til forsøg og forskning for et beløb på  

 15.000 kr.
I 1973 og 1974 er der også foretaget forsøg og forskning, og  

 udgifterne har i disse to indkomstår været så betydelige, at de må afskrives  

 over en årrække.
Det forudsættes, at afskrivningen for 1975 andrager et beløb  

 på 20.000 kr.
Den skattepligtige har for indkomståret 1975 opgjort sit overskud ved  

 selvstændig erhvervsvirksomhed til 200.000 kr.
Ved denne opgørelse har han  

 fradraget forsøgs- og forskningsudgifterne for 1975 og afskrevet på forsøgs-  

 og forskningsudgifterne for 1973 og 1974. Ved opgørelsen er der fradraget  

 renter til et beløb på 10.000 kr., og der er medregnet rente- og  

 udbytteindtægter til i alt 50.000 kr.
 Regulering af den skattepligtiges overskud ved selvstændig  

 erhvervsvirksomhed:
Skattepligtigt overskud inden regulering Sammenligningen:
 Da udgifterne til forsøgs- og forskningsvirksomhed i indkomståret 1975  

 (15.000 kr.) ikke overstiger 30 pct. af det regulerede skattepligtige  

 overskud ved selvstændig erhvervsvirksomhed for 1975 (30 pct. af 195.000 kr.  

 = 58.500 kr.), vil hele udgiftsbeløbet kunne fradrages ved opgørelsen af den  

 skattepligtige indkomst.
 Hvor en erhvervsvirksomhed drives i interessentskabsform, skal der for  

 hver enkelt interessent foretages en undersøgelse af, om forsøgs- og  

 forskningsudgifterne er betydelige.
 Efter § 8B, stk. 3, 2. pkt., kan ligningsrådet, når omstændighederne taler  

 derfor, tillade, at forsøgs- og forskningsudgifter umiddelbart fradrages i  

 den skattepligtiges indkomst, selv om udgifterne på årsbasis overstiger 30  

 pct. af den skattepligtiges overskud ved selvstændig erhvervsvirksomhed.
 Med denne bestemmelse er først og fremmest tænkt på de tilfælde, hvor  

 igangværende virksomheders fradrag af løbende udgifter til forsøg og  

 forskning må antages at have ligget over 30 pct.s grænsen.
B.
Om fradragsretten for tilslutningsafgifter.
 Efter § 8C kan afgifter i anledning af tilslutning til offentligt eller  

 privat ejede anlæg af erhvervsmæssig betydning for virksomheden fradrages  

 eller afskrives efter de samme regler, som tidligere er nævnt under omtalen  

 af bestemmelserne i § 8B, stk. 1, om forsøgs- og forskningsudgifter.
 De samme regler gælder med hensyn til udgifter ved tilslutning til anlæg,  

 som tjener til forebyggelse eller bekæmpelse af forurening eller støjulemper,  

 såsom vand- og luftrensningsanlæg og anlæg til afskærmning mod støjulemper.
 Blandt de anlæg, hvortil tilslutning vil kunne have betydning for den  

 erhvervsmæssige produktion, kan nævnes vandforsyningsanlæg, kloakanlæg,  

 elektricitetsanlæg og andre former for kraftforsyningsanlæg, fjernvarmeanlæg  

 og telefonanlæg.
Allerede efter de gældende regler kan der afskrives på  

 anskaffelsesudgifterne vedrørende sådanne anlæg, herunder anlæg, der tjener  

 til forebyggelse eller bekæmpelse af forurening eller støjulemper, hvis  

 virksomheden selv anskaffer anlæggene.
Derimod var der som hovedregel ikke  

 fradragsret eller afskrivningsret for de afgifter, som må betales, hvis  

 virksomheden i stedet for tilslutter sig et anlæg, som ejes enten af det  

 offentlige eller en privat dreven virksomhed.
Undtagelse gjaldt kun, hvor  

 tilslutningsafgiften var vederlag for en tidsbegrænset ret, jfr. § 15, stk.  

 2, i loven om særlig indkomstskat m.v.
 Denne forskel er nu ophævet, idet fradrags- og afskrivningsretten er  

 udvidet til også at gælde tilslutningsafgifter, der giver en  

 ikke-tidsbegrænset ret til at drage nytte af et anlæg, som ejes enten af det  

 offentlige eller en privat dreven virksomhed.
 Afgifterne kan umiddelbart fradrages ved indkomstopgørelsen, hvis de på  

 årsbasis er under 30 pct. af den skattepligtiges overskud ved selvstændig  

 erhvervsvirksomhed.
 Overstiger afgifterne 30 pct. af overskuddet ved selvstændig  

 erhvervsvirksomhed, skal de i stedet afskrives over en årrække efter regler,  

 som fastsættes af finansministeren.
 Ligningsrådet kan, når omstændighederne taler derfor, også tillade, at  

 tilslutningsafgifter, der er betydelige, umiddelbart fratrækkes ved  

 indkomstopgørelsen.
 Hvis tilslutningen til det offentligt eller privat ejede anlæg tjener  

 såvel et erhvervsmæssigt som et privat formål, er det alene den til den  

 erhvervsmæssige anvendelse svarende del af tilslutningsafgiften, der omfattes  

 af reglerne i § 8C.
 ad 3) om ændring i ligningslovens § 9C, stk. 2.
 Efter ændringen fastsætter ligningsrådet de kilometertakster, der skal  

 benyttes ved opgørelsen af udgifterne ved brug af eget befordringsmiddel til  

 transport mellem bopæl og arbejdsplads.
 Bestemmelsen har virkning fra og med indkomståret 1973.
 ad 4) om ændring i statsskattelovens § 43, stk. 8.
 Efter ændringen forlænges den frist, skattevæsenet har til at anmelde krav  

 om efterbetaling og tillægsskat i dødsboer, hvor afdøde i det indkomstår,  

 hvori dødsfaldet har fundet sted eller i det foregående indkomstår har været  

 undergivet bogføringspligt efter bogføringsloven eller regnskabspligt efter §  

 3 i skattekontrolloven, til 6 måneder regnet fra skattevæsenets modtagelse af  

 boets opgørelse over aktiver og passiver ved dødsfaldet, jfr.  

 kildeskattelovens § 14, stk. 3.
 Oversidder skattevæsenet de frister, som loven fastsætter for anmeldelse  

 af sådanne krav, påhviler der hverken boet eller arvingerne nogen form for  

 hæftelse for skatteefterbetaling og tillægsskat.
 Bestemmelsen gælder, hvor dødsfaldet har fundet sted den 1. januar 1973  

 eller senere.
 Skattedepartementet, den 4. juli 1973.
Hans P.
Gøtrik.
/ E.
Møller.
