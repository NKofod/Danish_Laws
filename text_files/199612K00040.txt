Nr LSF 40 Forslag til Lov om ændring af lov om energiafgift af mineralolieprodukter  

 m.v. (Ophævelse af afgiftsfritagelse for benzin til landbrugsformål m.v.) Fremsat af skatteministeren (Carsten Koch) den 31. oktober 1996 Vedtaget ved tredjebehandling den 17. december 1996 Lov nr. 1214 af 27/12/1996 § 1 I lov om energiafgift af mineralolieprodukter m.v., jf. lovbekendtgørelse  

 nr. 858 af 24. september 1996, foretages følgende ændringer:
 1. § 9, stk. 1, nr. 1, affattes således:
 »1) benzin til anden teknisk brug end motordrift,».
 2. § 25, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Stk. 1. Loven træder i kraft den 1. januar 1997.
 Stk. 2. Loven finder anvendelse på benzin, der fra og med den 1.  

 januar 1997 udleveres fra registrerede virksomheder, angives til fortoldning  

 eller modtages fra udlandet.
 Stk. 3. Virksomheder med bevilling fra de statslige told- og  

 skattemyndigheder til mellemhandel med afgiftsfri, særlig farvet benzin, der  

 den 1. januar 1997 har en lagerbeholdning af afgiftsfri, særlig farvet  

 benzin, skal senest den 15. januar 1997 til de statslige told- og  

 skattemyndigheder fremsende en opgørelse over deres samlede lagerbeholdning  

 af afgiftsfri, særlig farvet benzin ved lovens ikrafttræden og skal senest  

 den 31. januar 1997 indbetale afgiften heraf.
Stk. 4. De i stk. 3 nævnte virksomheder skal give de statslige  

 told- og skattemyndigheder adgang til at kontrollere de indsendte opgørelser  

 ved eftersyn af lagre, forretningsbøger m.v.
Virksomhedernes indehavere og de  

 i virksomhederne beskæftigede personer skal yde de statslige told- og  

 skattemyndigheder al fornøden vejledning og hjælp.
 Stk. 5. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug for  

 afgiftskontrollen efter stk. 3 og 4, straffes med bøde.
 Stk. 6. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Oprindeligt fremsat forslag § 1 I lov om energiafgift af mineralolieprodukter, jf. lovbekendtgørelse nr.  

 858 af 24. september 1996, foretages følgende ændringer:
 1. § 9, stk. 1, nr. 1, affattes således:
»1) benzin til anden teknisk brug end motordrift,» 2. § 25, stk. 4, affattes således:
 » Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 2 Stk. 1. Loven træder i kraft den 1. januar 1997.
 Stk. 2. Loven finder anvendelse på benzin, der fra og med den 1.  

 januar 1997 udleveres fra registrerede virksomheder, angives til fortoldning  

 eller modtages fra udlandet.
 Stk. 3. Virksomheder med bevilling fra de statslige told- og  

 skattemyndigheder til mellemhandel med afgiftsfri, særlig farvet benzin, der  

 den 1. januar 1997 har en lagerbeholdning af afgiftsfri, særlig farvet  

 benzin, skal senest den 15. januar 1997 til de statslige told- og  

 skattemyndigheder fremsende en opgørelse over deres samlede lagerbeholdning  

 af afgiftsfri, særlig farvet benzin ved lovens ikrafttræden, og skal senest  

 den 31. januar 1997 indbetale afgiften heraf.
Stk. 4. De i stk. 3 nævnte virksomheder skal give de statslige  

 told- og skattemyndigheder adgang til at kontrollere de indsendte opgørelser  

 ved eftersyn af lagre, forretningsbøger m.v.
Virksomhedernes indehavere og de  

 i virksomhederne beskæftigede personer skal yde de statslige told- og  

 skattemyndigheder al fornøden vejledning og hjælp.
 Stk. 5. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug for  

 afgiftskontrollen efter stk. 3 og 4, straffes med bøde.
 Stk. 6. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Bemærkninger til lovforslaget Bemærkninger til lovforslaget Det foreslås, at den hidtidige afgiftsfritagelse for benzin, der anvendes  

 af landbrugsvirksomheder m.v. til brug ved arbejde i landbrugsbedrift,  

 skovbrug, gartneri m.v., ophæves.
 Fritagelsen for farvet benzin til landbruget m.v. har fået mindre og  

 mindre økonomisk betydning for erhvervet i takt med, at forbruget af farvet  

 benzin er faldet, typisk fordi de eksisterende benzindrevne motorredskaber er  

 erstattet af dieseldrevne maskiner.
 For momsregistreret virksomhed med fiskeri opretholdes fritagelsen som  

 følge af EU-regler, jf. § 9, stk. 1, nr. 3 og stk. 4 i lov om energiafgift af  

 mineralolieprodukter m.v.
 For at undgå for stor hamstring foreslås det, at mellemhandlere, der den  

 1. januar 1997 har lagre af farvet benzin, skal betale afgift af lageret.
 Forslagets nr. 2 er en følge af ændringer i straffeloven.
Provenumæssige konsekvenser Forbruget af farvet benzin har været faldende og skønnes uden ændringen at  

 ville have udgjort ca. 7 mill. liter årligt.
 Ved uændret forbrug vil afskaffelse af fritagelsen medføre en  

 provenugevinst på henved 25 mill. kr. årligt, idet det er forudsat, at der  

 vil blive brugt blyfri benzin.
Landbrugserhvervet har fortsat mulighed for tilbagebetaling af  

 energiafgiften af dieselolie, der alene netto belastes med CO2 afgift og  

 svovlafgift.
Det kan forventes, at ophævelsen af fritagelsen for farvet  

 benzin vil trække yderligere i retning af at erstatte benzin med dieselolie,  

 således at provenuvirkningen på længere sigt bliver mere beskeden.
 For finansår 1997 kan merindtægterne skønnes til ca. 20 mill. kr., jf. at  

 salget i december 1997 først bogføres som indtægt i 1998. Ligeledes kan der  

 forventes en vis hamstring af farvet benzin.
Erhvervsøkonomiske konsekvenser Afskaffelse af fritagelsen for farvet benzin vil øge omkostningerne ved  

 landbrugsvirksomhed med op mod 25 mill. kr.
Da omkostningerne ved særskilt  

 distribution af farvet benzin - ofte i begrænsede mængder - er forholdsvis  

 store og i vidt omfang bæres af landbruget selv, vil den erhvervsøkonomiske  

 konsekvens for erhvervet dog være mindre end de 25 mill. kr., der yderligere  

 vil blive reduceret i takt med, at benzin erstattes af dieselolie.
Forholdet til EU-retten Efter Rådets direktiv 92/81/EØF om harmonisering af punktafgiftsstrukturen  

 for mineralolier er det op til medlemslandene selv at bestemme, hvorvidt der  

 skal gives afgiftsfritagelse for mineralolie til brug inden for landbrug m.v.  

 For så vidt angår skibe (herunder fiskerfartøjer) er fritagelsen  

 obligatorisk.
Miljømæssige konsekvenser Der skønnes ikke at være nævneværdige miljø- eller sundhedspolitiske  

 konsekvenser.
Administrative konsekvenser Forslaget skønnes at medføre engangsudgifter i ToldaSkat i 1996 på 0,5  

 mill.kr. hovedsageligt til information.
Herudover skønnes forslaget ikke at  

 medføre nævneværdige konsekvenser.
Skriftlig fremsættelse Skatteministeren (Carsten Koch):
 Hermed tillader jeg mig at fremsætte:
 Forslag til lov om ændring af lov om energiafgift af  

 mineralolieprodukter m.v. (Ophævelse af afgiftsfritagelse for benzin til  

 landbrugsformål m.v.).
(Lovforslag nr.
L 40).
 Det foreslås, at den hidtidige afgiftsfritagelse for benzin, der anvendes  

 af landbrugsvirksomheder m.v. til brug ved arbejde i landbrugsbedrift,  

 skovbrug, gartneri m.v., ophæves.
 For momsregistreret virksomhed med fiskeri opretholdes fritagelsen som  

 følge af EU-regler.
 Forbruget af farvet benzin har været faldende, typisk fordi de  

 eksisterende benzindrevne motorredskaber er erstattet af dieseldrevne  

 maskiner, og skønnes uden ændringen at ville have udgjort ca. 7 mill. liter  

 årligt.
 Ved uændret forbrug vil afskaffelse af fritagelsen medføre en  

 provenugevinst på henved 25 mill. kr. årligt, idet det er forudsat, at der  

 vil blive brugt blyfri benzin.
Landbrugserhvervet har fortsat mulighed for tilbagebetaling af  

 energiafgiften af dieselolie, der alene netto belastes med CO2-afgift og  

 svovlafgift.
Det kan forventes, at ophævelsen af fritagelsen for farvet  

 benzin vil trække yderligere i retning af at erstatte benzin med dieselolie,  

 således at provenuvirkningen på længere sigt bliver mere beskeden.
 For finansår 1997 kan merindtægterne skønnes til ca. 20 mill. kr., idet  

 salget i december 1997 først bogføres som indtægt i 1998. Ligeledes kan der  

 forventes en vis hamstring af farvet benzin.
 For at undgå for stor hamstring foreslås det, at mellemhandlere, der den  

 1. januar 1997 har lagre af farvet benzin, skal betale afgift af lageret.
Afskaffelse af fritagelsen for farvet benzin vil øge omkostningerne ved  

 landbrugsvirksomhed med op mod 25 mill. kr.
Da omkostningerne ved særskilt  

 distribution af farvet benzin - ofte i begrænsede mængder - er forholdsvis  

 store og i vidt omfang bæres af landbruget selv, vil den erhvervsøkonomiske  

 konsekvens for erhvervet dog være mindre end de 25 mill. kr., der yderligere  

 vil blive reduceret i takt med, at benzin erstattes af dieselolie.
Forslaget skønnes at medføre engangsudgifter i Told*Skat i 1996 på 0,5  

 mill. kr. hovedsageligt til information.
Herudover skønnes forslaget ikke at  

 medføre nævneværdige konsekvenser.
 Idet jeg i øvrigt henviser til bemærkningerne i lovforslaget, skal jeg  

 anbefale det til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om energiafgift af mineralolieprodukter, jf. lovbekendtgørelse nr.  

 858 af 24. september 1996, foretages følgende ændringer:
 1. § 9, stk. 1, nr. 1, affattes således:
»1) benzin til anden teknisk brug end motordrift,» § 9. Der sker afgiftsfritagelse, når en oplagshaver leverer 1) benzin til anden teknisk brug end motordrift samt til anvendelse  

 omfattet af § 11, stk. 3, Nr. 2-4. - - - Stk. 2-11. - - - 2. § 25, stk. 4, affattes således:
 » Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 25. - - - Stk. 2-3. - - - Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
