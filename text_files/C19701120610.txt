 Ifølge færdselslovens § 69, stk. 3 - 5, som ændret ved lov nr. 223 af 4.  

 juni 1969, kan der under visse betingelser ske tilbageholdelse af og  

 eventuelt senere tvangsfuldbyrdelse i udenlandske motordrevne køretøjer for  

 bøder m.v., selv om køretøjet ikke tilhører den for lovovertrædelsen  

 ansvarlige, men f.eks. en udenlandsk udlejer, en udenlandsk sælger, der har  

 ejendomsforbehold i køretøjet, eller en udenlandsk vognmandsvirksomhed.
 Man skal herved anmode om, at der i tilfælde, hvor det af tilstedeværende  

 dokumenter vedrørende køretøjet fremgår, eller på anden måde, f.eks. gennem  

 førerens oplysninger, bliver politiet bekendt, at en anden end føreren er  

 ejer af køretøjet, gives ejeren underretning om den skete tilbageholdelse.
 Underretningen bør gives senest i forbindelse med sagens endelige  

 afgørelse og indeholde oplysning om, at der efter forløbet af 2 måneder fra  

 sagens afgørelse vil kunne søges fyldestgørelse i køretøjet for det skyldige  

 beløb.
 P.M.V.
 E.B.
 Lemming.
