 Der blev klaget over, at turnusassistenten foretog et for kraftigt vrid i  

 patientens hals- og nakkemuskler.
Klage over behandling af kiropraktisk  

 turnusassistent Nævnet bemærkede, at den behandlende turnusassistent på  

 tidspunktet for behandlingen ikke var autoriseret som kiropraktor.  

 Nævnet oplyste, at klagen over turnusassistenten derfor ikke var  

 omfattet af nævnets kompetence, hvorfor nævnet således i  

 sin bedømmelse af sagen alene kunne tage stilling til, om den  

 kiropraktor, der havde ansvaret for turnusassistentens behandling, havde  

 udvist tilstrækkelig omhu ved delegationen af sine opgaver og ved  

 udarbejdelsen af sin instruks.
Patientklagenævnet fandt ikke grundlag for kritik af kiropraktorens  

 instruks og delegation af opgaverne til turnusassistenten i forbindelse med  

 hans undersøgelse og behandling af patienten i februar 2000.  

 Nævnet lagde vægt på, at kiropraktoren overværede  

 turnusassistentens konsultationer den første måned på  

 hendes klinik, ligesom hun overværede mange øvrige behandlinger  

 de første 3 måneder af hans supplerende praktiske uddannelse.  

 Nævnet lagde endvidere vægt på, at kiropraktoren efter de  

 første 3 måneder af turnusassistentens uddannelse kun  

 overværede de konsultationer, som han anmodede hende om samt  

 konsultationer i mere komplicerede behandlingsforløb.
Da hun i februar  

 2000 var på ferie, aftalte hun med andre kiropraktorer i byen, at  

 turnusassistenten kunne kontakte dem, hvis han havde brug for  

 rådgivning eller assistance.
