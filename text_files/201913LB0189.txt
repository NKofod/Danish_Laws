Vedtaget af Folketinget ved 3. behandling den 4. juni 2020 Forslag til Lov om ændring af lov om planlægning (Mulighed for at forlænge varighed af tilladelser og dispensationer til midlertidige opholdssteder til nyankomne flygtninge m.v.) § 1 I lov om planlægning, jf. lovbekendtgørelse nr. 287 af 16. april 2018, som ændret senest ved § 3 i lov nr. 646 af 19. maj 2020, foretages følgende ændring:
 1. I § 5 u, stk. 7, indsættes som 2.-5. pkt.:
»Kommunalbestyrelsen kan forlænge varigheden af disse dispensationer og tilladelser med op til 2 år.
Ved en afgørelse om at forlænge varigheden af en dispensation eller en tilladelse finder reglerne i stk. 6 og 8 tilsvarende anvendelse.
Hvis en dispensation eller tilladelse er udløbet i perioden fra den 1. maj 2020 til den 15. juni 2020, kan der meddeles yderligere dispensation eller tilladelse for en periode på op til 2 år regnet fra udløbstidspunktet.
Ved en afgørelse om at meddele yderligere dispensation eller tilladelse finder reglerne i stk. 6 og 8 tilsvarende anvendelse.« § 2 Stk. 1. Loven træder i kraft den 15. juni 2020.
 Stk. 2. § 5 u, stk. 7, 4. og 5. pkt., i lov om planlægning som affattet ved denne lovs § 1 ophæves den 31. december 2021.
