Skriftlig fremsættelse (18. januar 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring af ejendomsavancebeskatningsloven,  

 selskabsskatteloven og andre skattelove (afståelse af væsentligt beskadiget  

 fast ejendom, udjævningsreserver i kredit- og kautionsforsikringsselskaber  

 m.v.) (Lovforslag nr.
L 123).
 Regeringen ønsker med forslaget at hjælpe ejere af en fast  

 ejendom, der pludselig og uden egen medvirken oplever en så væsentlig  

 beskadigelse af en fast ejendom, at ejendommen efterfølgende må rives ned.
 Med de foreslåede ændringer sikres, at ejere af en  

 væsentligt beskadiget ejendom kan afstå ejendommen skattefrit, hvis  

 ejendommen  

 før skaden skete kunne være afstået skattefrit efter den såkaldte  

 parcelhusregel.
 Dernæst har lovforslaget til formål, at indføre et fradrag  

 for lovpligtige udjævningsreserver, der afsættes i kredit- og  

 kautionsforsikringsselskabernes årsregnskab, på samme måde som det var  

 tilfældet  

 med udjævningshensættelser før 1. januar 2005.
 Lovforslaget indeholder desuden en lovfæstelse af praksis  

 for fradrag for udgifter til efterforskning af råstoffer i tilknytning til  

 den  

 skattepligtiges erhverv.
 Endelig indeholder lovforslaget en ændring af  

 vurderingslovens regler om skovfordeling og ejerboligfordeling og præcisering  

 af henvisninger til vurderingsloven i anden lovgivning.
Skattefriheden for væsentligt beskadigede ejendomme har  

 begrænset provenumæssig virkning.
Det skyldes, at skattefriheden efter  

 gældende  

 regler kan opnås ved at afstå grund før rydning.
 Fradraget for udjævningsreserver skønnes at medføre et  

 engangsprovenutab på ca. 28 mio. kr., hvorved en øget skattebetaling for  

 forsikringsselskaberne som følge af nye regnskabsregler delvist imødegås.
 Ændringerne af vurderingsloven skønnes at medføre en  

 administrativ engangsudgift på 360.000 kr.
 Derudover skønnes forslaget ikke at have provenumæssige  

 eller administrative konsekvenser.
 Idet jeg i øvrigt henviser til lovforslagets bemærkninger,  

 skal jeg anbefale forslaget til Folketingets velvillige behandling.
