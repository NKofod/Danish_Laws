Nr LSF 96 Forslag til Lov om statstilskud til omstilling af ældre boliger til  

 kraftvarme Fremsat af energiministeren (Anne Birgitte Lundholt) den 6. november 1991 Vedtaget ved tredjebehandling den 20. december 1991 Lov nr. 5 af 03/01/1992 § 1. Der kan gives statstilskud til installation af centralvarme  

 og varmt brugsvand i boliger opført før 1950 uden vandbaseret opvarmningssystem med henblik på at muliggøre boligens tilslutning til kraftvarmeforsyning.
 Stk. 2. Tilskud er betinget af, at boligen er beliggende i et  

 område, der er udlagt til kraftvarmeforsyning efter bestemmelserne i lov om  

 varmeforsyning, og at boligen lovligt anvendes til helårsbeboelse.
 § 2. Tilskud efter § 1 ydes til ejere af en- og tofamilieshuse,  

 udlejningsejendomme og ejerlejligheder og til private andelsboligforeninger.
 Stk. 2. Den del af udgifterne til installationsarbejdet, som  

 svarer til tilskudsbeløbet, medregnes ikke ved beregningen af lejeforhøjelse  

 og kan ikke afskrives på vedligeholdelseskontoen.
 § 3. Tilskud kan kun ydes til installationsarbejder, der leveres  

 af virksomheder, der er registreret efter lov om almindelig omsætningsafgift,  

 og som driver bygge- og anlægsvirksomhed.
 Stk. 2. Tilskud kan ikke ydes til et installationsarbejde, hvortil  

 der ydes støtte efter anden lovgivning.
 § 4. Ansøgning om tilskud indsendes til kommunalbestyrelsen, som  

 på grundlag af ansøgningen kan meddele tilsagn om tilskud inden for en  

 fastsat ramme, jf. § 8.
Stk. 2. Tilsagn om og ydelse af tilskud er betinget af, at  

 ejendommen tilsluttes fjernvarmenettet.
Energiministeren fastsætter nærmere  

 regler om betingelserne for tilslutningen og om fristerne herfor.
 § 5. Kommunalbestyrelsen udbetaler tilskuddet efter ansøgning  

 bilagt fornøden dokumentation for de med installationsarbejdet forbundne  

 udgifter.
 Stk. 2. Det er en betingelse for udbetaling af tilskud, at  

 installationsarbejdet ikke er påbegyndt, før der er givet tilsagn om tilskud,  

 og at arbejdet er påbegyndt og afsluttet inden for en nærmere angiven frist.
§ 6. Kommunalbestyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 § 7. Energiministeren kan fastsætte regler om lovens  

 gennemførelse, herunder om afgrænsning af tilskudsberettigede  

 installationsarbejder og om fordelingen af det samlede tilskudsbeløb mellem  

 forskellige modtagerkategorier, regler for tilskuddets størrelse, beregning  

 og udbetaling samt tidsfrister efter § 5, stk. 2.
 § 8. Energiministeren fastsætter en gang årligt tilsagnsrammer for  

 kommunerne på grundlag af oplysninger om antallet af boliger, som omfattes af  

 bestemmelserne i § 1.
 Stk. 2. Energiministeren kan fastsætte nærmere regler om  

 gennemførelsen af bestemmelserne i stk. 1, herunder om kommunalbestyrelsernes  

 indberetninger om anvendelsen af midlerne og om overførsel af ikke benyttede  

 tilsagn.
 Stk. 3. Energistyrelsen kan bestemme, at kommunalbestyrelsen i  

 kommuner med et væsentligt tilskudsbehov udarbejder en samlet planlægning for  

 gennemførelsen af omstillinger efter § 1.
 § 9. Kommunalbestyrelsens og Energistyrelsens afgørelser efter  

 denne lov kan ikke indbringes for anden administrativ myndighed.
 § 10. Energiministeren kan bemyndige Energistyrelsen til at udøve  

 de beføjelser, der i denne lov er tillagt ministeren.
 § 11. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
 Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
 § 12. I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, indsættes  

 efter § 7 F, stk. 1, nr. 3, som nyt nummer:
»4) tilskud efter lov om statstilskud til omstilling af ældre boliger  

 til kraftvarme.« § 13. Loven træder i kraft den 1. januar 1993.
 § 14. Loven gælder ikke for Færøerne og Grønland.
Oprindeligt fremsat forslag § 1. Der kan gives statstilskud til installation af centralvarme  

 og varmt brugsvand i boliger, opført før 1950, uden vandbaseret opvarmningssystem med henblik på at muliggøre boligens tilslutning til kraftvarmeforsyning.
 Stk. 2. Tilskud er betinget af, at boligen er beliggende i et  

 område, der er udlagt til kraftvarmeforsyning efter bestemmelserne i lov om  

 varmeforsyning, og at boligen lovligt anvendes til helårsbeboelse.
 § 2. Tilskud efter § 1 ydes til ejere af en- og tofamilieshuse,  

 udlejningsejendomme og ejerlejligheder og til private andelsboligforeninger.
 Stk. 2. Den del af udgifterne til installationsarbejdet, som  

 svarer til tilskudsbeløbet, medregnes ikke ved beregningen af lejeforhøjelse  

 og kan ikke afskrives på vedligeholdelseskontoen.
 § 3. Tilskud kan kun ydes til installationsarbejder, der leveres  

 af virksomheder, der er registreret efter lov om almindelig omsætningsafgift,  

 og som driver bygge- og anlægsvirksomhed.
 Stk. 2. Tilskud kan ikke ydes til et installationsarbejde, hvortil  

 der ydes støtte efter anden lovgivning.
 § 4. Ansøgning om tilskud indsendes til kommunalbestyrelsen, som  

 på grundlag af ansøgningen kan meddele tilsagn om tilskud indenfor en fastsat  

 ramme, jf. § 8.
Stk. 2. Tilsagn om og ydelse af tilskud er betinget af, at  

 ejendommen tilsluttes fjernvarmenettet.
Energiministeren fastsætter nærmere  

 regler om betingelserne for tilslutningen og om fristerne herfor.
 § 5. Kommunalbestyrelsen udbetaler tilskuddet efter ansøgning,  

 bilagt fornøden dokumentation for de med installationsarbejdet forbundne  

 udgifter.
 Stk. 2. Det er en betingelse for udbetaling af tilskud, at  

 installationsarbejdet ikke er påbegyndt, før der er givet tilsagn om tilskud,  

 og at arbejdet er påbegyndt og afsluttet inden for en nærmere angiven frist.
§ 6. Kommunalbestyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 § 7. Energiministeren kan fastsætte regler om lovens  

 gennemførelse, herunder om afgrænsning af tilskudsberettigede  

 installationsarbejder og om fordelingen af det samlede tilskudsbeløb mellem  

 forskellige modtagerkategorier, regler for tilskuddets størrelse, beregning  

 og udbetaling samt tidsfrister efter § 5, stk. 2.
 § 8. Energiministeren fastsætter en gang årligt tilsagnsrammer for  

 kommunerne på grundlag af oplysninger om antallet af boliger, som omfattes af  

 bestemmelserne i § 1.
 Stk. 2. Energiministeren kan fastsætte nærmere regler om  

 gennemførelsen af bestemmelserne i stk. 1, herunder om kommunalbestyrelsernes  

 indberetninger om anvendelsen af midlerne og om overførsel af ikke benyttede  

 tilsagn.
 Stk. 3. Energistyrelsen kan bestemme, at kommunalbestyrelsen i  

 kommuner med et væsentligt tilskudsbehov udarbejder en samlet planlægning for  

 gennemførelsen af omstillinger efter § 1.
 § 9. Kommunalbestyrelsens og Energistyrelsens afgørelser efter  

 denne lov kan ikke indbringes for anden administrativ myndighed.
 § 10. Energiministeren kan bemyndige Energistyrelsen til at udøve  

 de beføjelser, der i denne lov er tillagt ministeren.
 § 11. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, med mindre højere straf er forskyldt efter anden lovgivning.
 Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådan bødeansvar.
 Stk. 3. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
 § 12. I lov om påligningen af indkomst- og formueskat til staten,  

 (ligningsloven), jf. lovbekendtgørelse nr. 776 af 20. november 1990, som  

 ændret ved lov nr. 379 af 6. juni 1991 og senest ved lov nr. 398 af 6. juni  

 1991, indsættes efter § 7 F, stk. 1, nr. 3, som nyt nummer:
 »4) tilskud efter lov om statstilskud til omstilling af ældre boliger  

 til kraftvarme«.
 § 13. Loven træder i kraft den 1. januar 1993.
 § 14. Loven gælder ikke for Færøerne og Grønland.
Bemærkninger til lovforslaget Almindelige bemærkninger Et flertal i Folketinget har med vedtagelsen af beslutningsforslaget B 52  

 den 21. maj 1991 pålagt regeringen at fremsætte forslag om omlægning af  

 energiafgifterne, indførelse af en miljøafgift på udledning af kuldioxid  

 (CO2), samt gennemførelse af en række hermed sammenhørende foranstaltninger  

 til nedbringelse af energiforbruget.
 Nærværende lovforslag er udarbejdet efter de retningslinier, der kan  

 udledes af beslutningsforslaget, samt efterfølgende tilkendegivelser fra  

 forslagsstillerne.
 I folketingsbeslutningen B 52 er anført følgende:
 »Der etableres med virkning fra den 1. januar 1993 en støtteordning  

 over 10 år i størrelsesordenen 150 mio. kr. årligt til gennemførelse af et  

 samlet projekt for installering af centralvarme og varmt brugsvand i boliger  

 i centrale byområder, der ikke idag har et vandbaseret opvarmningssystem, og  

 som følge heraf ikke kan kobles på den eksisterende kraftvarmeforsyning.
Den ældre boligmasses opvarmning udgør et stort miljøproblem i  

 energipolitikken.
En konvertering til kraftvarme vil ikke kun indebære en  

 forbedring for lejerne i forhold til de nuværende opvarmingsformer  

 (petroleum, elvarme, gasovne m.v.), men vil bidrage markant til både  

 nedbringelsen af den lokale luftforurening i byerne med SO2 og NOx og  

 nedbringelsen af CO2- udledningen som følge af en højere udnyttelse af  

 overskudsvarmen.
 Den dominerende del af denne ældre boligmasse ligger i hovedstadsområdet,  

 hvor der allerede er investeret i transmissionssystemet i CTR.
Målsætningen skal være, at konverteringen så vidt muligt gennemføres uden  

 stigninger i varmeudgift for lejerne.
Der skal ikke sondres mellem kommunalt  

 og privat ejede ejendomme i henseende til vilkår for konverteringen.
Gennem  

 en fast planlægning, valg af enkle standardløsninger og udlicitering i  

 overskuelige entrepriser, der sikrer effektiv konkurrence, stiles der mod en  

 meget væsentlig billiggørelse af arbejdet sammenholdt med omkostningerne ved  

 traditionelle - og også bygningsmæssigt mere vidtgående -  

 byfornyelsesprojekter.« I bemærkningerne til beslutningsforslaget anføres følgende om ordningens  

 sigte:
»Hovedsigtet med foranstaltningerne er at fremskynde færdiggørelsen  

 og udnyttelsen af de fjernvarmenet, der er nøglen til energibesparelsen i  

 forbindelse med udnyttelsen af overskudsvarmen i elproduktionen m.v.
Der er  

 derfor tale om tidsbegrænsede støtteordninger, idet omstruktureringen af  

 opvarmningssektoren i al væsentlighed vil være gennemført med disse tiltag.  

 Dette vil indebære, at ressourcerne hen i sidste halvdel af 1990-erne i  

 stigende grad vil kunne anvendes på andre områder af betydning for CO2-  

 udledningen«.
 Endvidere anføres følgende i bemærkningerne til beslutningsforslaget  

 vedrørende ordningen:
 »Udover den i forslaget anførte støtte kan det overvejes at lade  

 staten stille garanti for lånoptagelse som baggrund for en lånefinansiering.
For Københavns vedkommende skal anføres to grunde til, at der bør tilføres  

 midler til et sådant projekts gennemførelse: For det første vil 100.000  

 lejligheders overgang til overskudsvarme være et meget væsentligt bidrag til  

 en forbedring af luftmiljøet i hele hovedstadsområdet.
For det andet vil  

 gennemførelsen af det omfattende projekt give et stærkt tiltrængt løft for  

 beskæftigelsen i byggeriet netop nu.
Forslaget vil ikke komme på tværs af byfornyelsen.
I de tilfælde, hvor der  

 faktisk foregår en byfornyelse, vil denne særlige støtteordning bidrage til  

 en bedre økonomi.
For de fleste ejendommmes vedkommende er realiteten  

 imidlertid den, at der ikke realistisk inden for de næste 10 år sker noget  

 gennemgribende.
En enkel form for rørføringer og placering af radiatorer kan  

 etableres sådan, at det ikke udelukker fremtidige bygningsforbedringer.« Den endelige tilrettelæggelse af ordningens administration vil først kunne  

 fastlægges efter en række nærmere analyser og vurderinger samt forhandlinger  

 med de implicerede parter.
Som anført i bemærkningerne til  

 beslutningsforslaget, forudsætter forslaget i det hele en nærmere forhandling  

 med kommunerne, især Københavns og Frederiksberg kommuner.
Økonomiske og administrative konsekvenser Lovforslaget etablerer med virkning fra 1. januar 1993 en tilskudsordning  

 med en årlig ramme på 150 mill.kr. i en periode på i alt 10 år.
En ikke udnyttet del af tilsagns- og/eller udbetalingsrammen kan overføres  

 til følgende år.
Annullerede tilsagn og tilskud, der tilbagebetales i henhold  

 til gældende bestemmelser, giver i følgende finansår adgang til afgivelse af  

 nye tilsagn om tilskud samt udbetaling heraf.
 Administrativt tilrettelægges ordningen således, at ansøgning om tilskud  

 behandles af kommunen, som meddeler tilsagn om tilskud og udbetaler  

 tilskuddet.
Det påregnes, at ordningens administration i Energiministeriet vil  

 nødvendiggøre 3 årsværk i opstartsperioden i årene 1992 og 1993 og herefter 1  

 årsværk i resten af perioden.
I opstartsperioden svarer det til i alt 1,3  

 mill.kr. årligt, herefter 0,4 mill.kr.
Herudover vil der kunne være behov for  

 at anvende tilskudsmidler til udvikling og etablering af EDB-systemer til  

 administration af ordningen.
 Særlige driftsudgifter til fremme af de enkelte programmer kan afholdes  

 inden for tilsagns- og udbetalingsrammen.
 De løbende udgifter ved kommunernes administration af ordningen afholdes  

 af kommunerne.
Bemærkninger til de enkelte bestemmelser Til § 1 Efter forslaget etableres en tilskudsordning til at fremme installation  

 af centralvarme og varmt brugsvand i ældre boliger uden vandbaseret  

 opvarmningssystem med henblik på at muliggøre boligens tilslutning til  

 kraftvarmeforsyning.
Ordningen træder i kraft den 1. januar 1993 og gælder i 10 år, dvs. til og  

 med 2002. Tilsagnsrammen er 150 mio. kr. årligt, dvs. i alt 1,5 mia. kr.  

 Beløbene vil blive optaget på de årlige bevillingslove.
Ikke udnyttede  

 tilsagn overføres til følgende år.
Formålet med ordningen er at fremme tilslutningen af den ældre boligmasse  

 til kraftvarmenettet.
I byområder er der en relativt høj andel af ældre  

 bygninger uden vandbaseret varmeanlæg, hvor varmeforsyningen baseres primært  

 på petroleums- og gasovne samt elpaneler.
Ældre boliger er i forslaget bestemt som boliger, opført før 1950, ud fra  

 en vurdering af, hvor stor en andel af boligmassen, der mangler vandbaseret  

 opvarmningssystem.
Energistyrelsen skønner, at ca. 80.000 lejligheder i  

 etageejendomme og lidt over 5.000 eenfamiliehuse omfattes af forslaget.
 Tilskud kan ydes til beboelsesbygninger uden vandbaseret  

 opvarmningssystem, beliggende i byområder med mulighed for tilslutning til  

 fjernvarmenet, der forsynes eller ifølge varmeplanlægningen vil blive  

 forsynet med kraftvarme.
 Investeringerne ved at installere vandbårent opvarmningssystem i disse  

 bygninger er ca. 2,7 mia. kr. excl. stikledninger i 1991-priser.
Ordningen omfatter een- og tofamiliehuse, ejerlejligheder, andelsboliger  

 og udlejningsejendomme uanset ejerforhold.
Det er en betingelse for at opnå  

 tilskud, at bygningen lovligt anvendes til helårsbeboelse.
Der kan opnås støtte til installering af vandbaseret radiatorsystem og  

 varmt brugsvand i bygningen samt brugerinstallationer i forbindelse med  

 tilslutning til fjernvarmenet.
Dette omfatter radiatorsystemet med målere,  

 termostater mv, varmvandsbeholder samt varmeveksler og andre  

 brugerinstallationer.
Der vil også kunne gives tilskud til varmluftanlæg, som  

 er baseret på kraftvarme.
Der kan ikke opnås tilskud til stikledning eller  

 evt. tilslutningsbidrag til fjernvarmeforsyningen.
 Der kan kun meddeles tilsagn til ansøgninger, der opfylder nærmere angivne  

 tekniske krav.
 Det kan - efter en nøjere vurdering af de forskellige bygningskategorier -  

 være påkrævet at prioritere midlerne, således at visse kategorier, hvor  

 miljøgevinsten er størst, herunder især større etageejendomme, får tillagt  

 størst tilskud.
Tilskuddet ydes som et engangsbeløb.
Tilskuddet fastsættes som et  

 grundbeløb pr. bygning inden for den pågældende bygningskategori plus et  

 tillæg pr. m2 etageareal.
Der kan blive fastsat maksimum for tilskudsbeløbet.  

 Fastlæggelsen af tilskud i forhold til etageareal vil motivere til, at der  

 ikke vælges uforholdsmæssigt dyre løsninger.
Til § 2 Tilskud kan gives til ejere af een- og tofamiliehuse og ejerlejligheder  

 og til ejere af udlejningsejendomme, herunder private ejere, almennyttige  

 boligselskaber og kommuner, samt til private andelsboligforeninger mv.
 Energiministeren vil med hjemmel i forslagets § 7 fastsætte regler om, at  

 ansøgninger om tilskud til bygninger, der opdelt i ejerlejligheder, indgives  

 samlet på beboernes vegne af pågældende ejerlejlighedsforening.
Til § 3 Bestemmelsen sikrer, at tilskudsberettigede arbejder kun foretages af  

 momsregistrerede virksomheder.
 Efter stk. 2 kan der ikke modtages tilskud efter nærværende ordning, hvis  

 der også modtages tilskud efter andre ordninger.
Til § 4 Ordningen administreres af den enkelte kommune.
Ansøgning om tilskud  

 indsendes til kommunalbestyrelsen, som meddeler tilsagn om tilskud og  

 udbetaler tilskuddet inden for en årlig ramme, som er reserveret til  

 kommunen, jf. bemærkningerne til § 8.
 Kommunalbestyrelsen skal koordinere behandlingen af tilskud efter  

 nærværende forslag med bestemmelserne i planlovgivningen og lovgivningen om  

 byfornyelse og boligforbedring.
 Der vil efter forhandling med boligministeren blive udarbejdet  

 retningslinier for tilskud til bygninger, der omfattes af loven om  

 byfornyelse.
 Der vil blive søgt etableret et enkelt og ubureaukratisk system for  

 behandling af tilskudssager, således at den kommunale sagsbehandling vil  

 blive begrænset mest muligt.
Efter stk. 2 er tilsagn om tilskud og udbetalingen af tilskuddet betinget  

 af, at pågældende ejendom tilsluttes til fjernvarmenettet.
Ansøgninger om  

 tilskud skal derfor vedlægges en erklæring fra forsyningsvirksomheden om, at  

 den er villig til at forsyne bygningen med fjernvarme efter arbejdets  

 udførelse.
Samtidigt skal ejeren forpligte sig til at tilslutte sig nettet,  

 når det er muligt.
 I byområder, hvor netudbygningen ikke er afsluttet, skal meddelelsen af  

 tilsagn tilpasses udviklingen i netudbygningen.
Der kan fastsættes regler om frister og betingelser for gennemførelsen af  

 tilslutningen.
Der vil således kunne dispenseres fra reglen i stk. 2, såfremt  

 forsyningsselskabet forpligter sig til at etablere en midlertidig forsyning,  

 indtil tilslutning til nettet er mulig.
I områder, hvor der inden for en årrække er planlagt netrenoveringer, der  

 forudsætter ændring af brugerinstallationerne, kan der ikke meddeles tilsagn  

 om tilskud, før renoveringen er afsluttet.
Dette berører specielt områder i  

 København, der forsynes med varme fra dampnettet eller andre  

 kraftvarmeforsynede byer, hvor man planlægger overgang til lavtemperatur-  

 fjernvarme.
Til § 5 Tilskuddet udbetales, efter at arbejdet er udført og betalt.
Der  

 fastsættes nærmere regler, som skal sikre, at tilskuddet anvendes efter  

 hensigten.
Bl.a. skal der fastsættes en tidsfrist for arbejdets udførelse.  

 Endvidere skal der også tilvejebringes den fornødne dokumentation for  

 arbejdets udførelse i form af regnskaber, ligesom det også skal dokumenteres  

 at arbejdet er udført af en autoriseret installatør, og at tilslutning til  

 nettet har fundet sted.
Til § 6 Efter forslaget kan tilsagn om tilskud bortfalde, hvis en ansøger på  

 uberettiget grundlag søger tilskuddet udbetalt.
Hvis tilskuddet allerede er udbetalt, kan det kræves tilbagebetalt.
Det  

 følger af forslagets § 9, at kommunalbestyrelsens afgørelse i disse sager  

 ikke kan indbringes for anden administrativ myndighed.
Til § 7 Der vil ved lovens ikrafttræden blive udarbejdet forskrifter om bl.a.,  

 hvilke kategorier af arbejder, der kan modtage tilskud, om  

 tilskudsstørrelser, samt om fordelingen af midlerne mellem forskellige  

 modtagerkategorier.
Der vil også blive fastsat forskrifter for, hvilke  

 udgifter der er tilskudsberettigede, og procedurer ved ansøgning om tilsagn  

 og udbetaling af tilskud.
Endelig vil der blive fastsat frister efter  

 forslagets § 5, stk. 2, for påbegyndelse og afslutning af arbejdet.
 Regler om de opgaver, der blive pålagt kommunerne, vil blive forhandlet  

 med de kommunale organisationer.
Til § 8 Energiministeren fastsætter årlige tilsagnsrammer for kommunerne på  

 grundlag af foreliggende oplysninger fra BBR om antallet af boliger i  

 kommunen, som falder ind under forslagets § 1.
 Ved ordningens ikrafttræden vil energiministeren meddele en vejledende  

 fordeling af midlerne for hele ordningens løbetid på grundlag af BBR-  

 oplysningerne.
 På grundlag heraf vil energiministeren kunne aftale med de kommuner, der  

 kun har et mindre antal tilskudsberettigede boliger, at kommunen får tildelt  

 en samlet tilsagnsramme på nærmere aftalt tidspunkt i ordningens løbetid,  

 således at omstillingen kan tilrettelægges under eet.
 De øvrige kommuner, som har et væsentligt tilskudsbehov, fordi de har  

 mange bygninger, der kommer ind under ordningen, og hvor omstillingen  

 naturligt vil foregå over en årrække, tildeles en andel af de årlige  

 tilsagnsrammer.
Energiministeren kan efter stk. 2 fastsætte nærmere regler om  

 gennemførelsen af bestemmelserne i stk. 1. Der vil således blive fastsat  

 regler om kommunens indberetning om anvendelsen af midlerne i tilsagnsrammen.  

 Endvidere vil der blive fastsat retningslinier for overførsel af ubenyttede  

 midler af tilsagnene til de følgende år.
Reglerne vil blive fastsat efter  

 forhandling med de kommunale organisationer.
 Udmeldingen af tilsagnsrammer og indberetninger m.v. efter stk. 2 vil  

 blive baseret på EDB-systemer med henblik på at reducere det administrative  

 arbejde mest muligt.
Energistyrelsen vil med hjemmel i stk. 3 kunne træffe bestemmelse om, at  

 de kommuner, der har et væsentligt tilskudsbehov, ved ordningens ikrafttræden  

 skal udføre en samlet planlægning for gennemførelsen af arbejderne og  

 anvendelsen af tilskudsmidlerne.
Planlægningen udføres i samarbejde med  

 forsyningsvirksomheden og repræsentanter for større boligejere, ejer- og  

 lejerforeninger mv.
Bestemmelsen vil kun gælde få store kommuner.
 Planlægningen har bl.a. til formål at identificere de pågældende  

 ejendomme, opstille tidsfølge for installering af centralvarme og tilslutning  

 til nettet, foretage koordinering med byfornyelsen, beskrive tekniske  

 løsninger samt lave investeringsoverslag m.v.
 De konkrete retningslinier for gennemførelsen af konverteringen udarbejdes  

 efter forhandling med de pågældende kommuner.
Som led i planlægningen kan kommunalbestyrelsen træffe fornødne  

 foranstaltninger til at sikre en effektiv gennemførelse af omstillingen.
Det  

 vil være naturligt, at kommunen uddelegerer disse opgaver fortrinsvis til  

 forsyningsselskabet, eventuelt til private rådgivere eller til en  

 projektorganisation bestående af de berørte parter.
Der kan således bl.a. opstilles »pakkeløsninger« for  

 installationsarbejder og tilslutning til fjernvarmenettet.
En pakkeløsning  

 kan eksempelvis omfatte tilbud om gennemførelse af de relevante arbejder,  

 tilbud om finansiering, herunder udformning og fremsættelse af ansøgninger.
 Også andre elementer bør inddrages såsom: informationskampagner,  

 udarbejdelse af projekter og udbud af disse i licitation, overordnet  

 projektstyring etc.
Gennemførelsen af installationerne skal søges billiggjort ved at anvende  

 standardløsninger, der udliciteres i overskuelige entrepriser.
Til støtte  

 herfor vil der inden ordningens ikrafttræden blive afsat midler til at  

 gennemføre udredningsarbejder, konkurrencer mv. med henblik på at definere  

 prisbillige løsninger af god kvalitet, samt udarbejde og formidle  

 informations- og vejledningsmateriale herom.
Dette vil ske i samarbejde med  

 bl.a. relevante brancheorganisationer.
 Gennemførelsen af ordningen vil løbende blive evalueret på grundlag af de  

 oplysninger, som indberettes ved EDB, jf. ovenfor.
 For at sikre kontakt og erfaringsudveksling mellem kommunerne,  

 entreprenører, byggetekniske centre, brancheorganisationer m.v. vil der blive  

 taget initiativ til afholdelse af konferencer, seminarer og lignende.
 Endvidere vil Energistyrelsen tage initiativ til, at der udarbejdes  

 generelt informationsmateriale og gennemføres landsdækkende  

 informationskampagner til supplement for de lokale initiativer.
De løbende udgifter ved kommunernes administration af ordningen afholdes  

 af kommunerne.
Dog afholder staten udgifter ved etablering og drift af  

 edb-systemer og udgifter til landsdækkende informationskampagner og lignende.
Til § 9 Bestemmelsen indebærer, at kommunalbestyrelsens afgørelser vedr. tilskud  

 og Energistyrelsens afgørelser efter § 8 ikke kan indbringes for  

 energiministeren.
Til § 10 Dele af regeludstedelsen ventes uddelegeret til Energistyrelsen.
Til § 11 I § 11 foreslås en bestemmelse om straf med bøde ved overtrædelse af  

 loven eller bestemmelser, udstedt i medfør af loven.
 Bestemmelsen svarer til straffebestemmelser i anden tilskudslovgivning.
Til § 12 Det følger af bestemmelsen, at tilskud efter denne ordning ikke er  

 skattepligtig.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 12. I lov om påligningen af indkomst- og formueskat til staten,  

 (ligningsloven), jf. lovbekendtgørelse nr. 776 af 20. november 1990, som  

 ændret ved lov nr. 379 af 6. juni 1991 og senest ved lov nr. 398 af 6. juni  

 1991, indsættes efter § 7 F, stk. 1, nr. 3, som nyt nummer:
 »4) tilskud efter lov om statstilskud til omstilling af ældre boliger  

 til kraftvarme«.
§ 7 F.
Til den skattepligtige indkomst medregnes ikke:
1) boligstøtte ydet efter lov om individuel boligstøtte samt efter § 19 i  

 lov om boliger for ældre og personer med handicap, 2) tilskud efter § 37, stk. 1-2 og 4, § 40, stk. 1-2, § 44, stk. 2, § 44  

 a, stk. 2, § 45, stk. 1, § 46, stk. 1-2, § 47, stk. 1, § 62, stk. 2-3, og §  

 74 a, i lov om byfornyelse og boligforbedring.
 3) tilskud efter lov om statstilskud til vedligeholdelses- og  

 forbedringsarbejder i helårsboliger.
 Stk. 2. Den del af udgifterne, som svarer til tilskud m.v., der er  

 skattefri efter stk. 1, kan ikke fradrages ved indkomstopgørelsen eller  

 medregnes ved opgørelsen af grundlaget for skattemæssige afskrivninger og  

 medregnes ikke til anskaffelsessummen ved opgørelse af skattepligtig  

 fortjeneste ved afståelse af fast ejendom.
