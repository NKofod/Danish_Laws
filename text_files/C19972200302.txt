 Enighedspapir til Notat om ansættelsesvilkår vedrørende  

 kombinationsansatte fagkonsulenter:
Der er efter forhandlinger om ansættelsesvilkårene for kombinationsansatte  

 fagkonsulenter enighed mellem Undervisningsministeriet og Lærernes  

 Centralorganisation om, at ansættelser som fagkonsulent på kombinationsvilkår  

 sker på det grundlag, der er angivet i »Notat om ansættelse af  

 fagkonsulenter i Undervisningsministeriet af 17. februar 1997.« Nærværende enighedspapir er undergivet de samme opsigelsesvilkår, som  

 gælder aftale om kombinationsbeskæftigelse som fagkonsulent i  

 undervisningsministeriet.
AFTALE OM KOMBINATIONSBESKÆFTIGELSE SOM FAGKONSULENT I  

 UNDERVISNINGSMINISTERIET § 1.  Der kan etableres kombinationsbeskæftigelse i  

 Undervisningsministeriet som fagkonsulent eller udviklingskonsulent på de i  

 §§ 1 - 4 anførte vilkår.
 § 2.  En kombinationsbeskæftigelse etableres ved et af  

 ministeriet udstedt ansættelsesbrev efter at hvervet har været opslået..
 § 3.  ombinationsbeskæftigelsesomfanget.
Stk. 1.  Kombinationsbeskæftigelsen udgør normalt mellem  

 385 arbejdstimer og 1.155 arbejdstimer årligt incl. ferie- og  

 søgnehelligdage.
Den fastsatte beskæftigelsesgrad i arbejdstimer skal fremgå  

 af ansættelsesbrevet.
 Stk. 2.  Efter aftale mellem de to  

 ansættelsesmyndigheder og konsulenten kan arbejdstimetallet over en periode  

 på 3 måneder inden for en 12 måneders periode fravige det i ansættelsesbrevet  

 fastsatte ud over 1.155 arbejdstimer - herefter forudsættes konkret enighed  

 med LC.
 Stk. 3.  Kombinationsbeskæftigelsen placeres fortrinsvis  

 på hele arbejdsdage, men dette kan fraviges efter aftale mellem de to  

 ansættelsesmyndigheder og konsulenten.
§ 4.  Tillæg Stk. 1.  Uanset beskæftigelsesgraden tillægges der  

 konsulenterne et særligt tillæg på 10.000 kr. årligt.
Der tillægges herudover  

 et arbejdstimetillæg på 42,00 kr. pr. arbejdstime. (begge tillæg er  

 grundbeløb, 1/10-1984-niveau).
 Stk. 2.  Grundbeløbene procentreguleres i henhold til  

 den til enhver tid gældende aftale om regulering af tjenestemandslønninger i  

 staten.
 § 5.  Ikrafttrædelse og opsigelse.
 Aftalen har virkning fra den 1. 8. 1996. Den kan opsiges med 3 måneders  

 varsel, dog tidligst til udløbet af den aftaleperiode, der begynder den  

 1.4.1997.
NOTAT OM ANSÆTTELSE AF FAGKONSULENTER I  

 UNDERVISNINGSMINISTERIET (FOLKESKOLEAFDELINGEN OG FOLKEOPLYSNINGSAFDELINGEN) 17. februar 1997.
 Ansættelsesgrundlag:
 Ansættelsen sker som en kombinationsansættelse efter de overordnede  

 vilkår, som er aftalt mellem Lærernes Centralorganisation og Kommunernes  

 Landsforening, Amtsrådsforeningen, Københavns Kommune, Frederiksberg Kommune  

 og Undervisningsministeriet af 10. november 1995 eller senere.
 Ansættelsesperiodens længde:
En almindelig ansættelsesperiode er på 3 år, men der kan normalt påregnes  

 ansættelse for mindst 2 perioder.
Forud herfor ligger en periode, der kan  

 betragtes som en prøvetjeneste.
Denne prøvetjeneste varer normalt ca. 1 år,  

 dog således at den fastsættes til udløb med udgangen af et skoleår.
 Normeringsmæssige forhold, herunder ændringer i stillingsstrukturen i  

 fagkonsulentrækken, kan dog medføre, at en fagkonsulent ikke får ansættelsen  

 forlænget ud over ca. 1 henholdsvis 4 år.
 Prøveansættelsen (første periode):
Den første ansættelsesperiode betragtes som prøvetjeneste, og  

 ansættelsesperioden fastsættes normalt til 1 år.
Periodens længde fastsættes,  

 så der dels bliver grundlag for at foretage en egentlig bedømmelse af  

 vedkommendes tjeneste, og dels så perioden kan afsluttes til udgangen af et  

 skoleår.
Prøvetidens længde fastsættes ved ansættelsen.
 Senest 4 måneder før prøvetidens udløb meddeler afdelingen skriftligt, om  

 ansættelsen vil ophøre med prøvetidens udløb, eller om der bliver tale om  

 ansættelse for en ny periode., ligesom den ansatte meddeler, om pgl. ønsker  

 at fortsætte.
 Anden periode:
 Ansættelsen forlænges for en anden periode på 3 år uden opslag.
 Tredie periode:
 Ansættelsen kan ligeledes forlænges for en tredie periode på 3 år uden  

 opslag.
 Forlængelse i særlige tilfælde med 1 år.:
Dersom der ved den sædvanlige 7 års periodes afslutning er særlige  

 forhold, der gør det hensigtsmæssigt at samme person fortsætter ansættelsen  

 for en begrænset periode, kan der efter drøftelse med konsulenten ske  

 forlængelse af ansættelsen med 1 år.
En sådan forlængelse sker uden opslag.
 Beskæftigelsesgraden:
Det årlige antal arbejdstimer, hvori en konsulent er til rådighed, angives  

 i stillingsopslaget og fastsættes i ansættelsesbrevet.
Beskæftigelsesgraden  

 udgør normalt fra 385 til 1155 årlige arbejdstimer.
Normeringsmæssige eller  

 andre forhold kan medføre nedsættelse af det fastsatte basistimetal.
Dette  

 kan ske i forbindelse med overgang til en ny ansættelsesperiode, og skal ske  

 med sædvanligt 4 måneders varsel.
En evt. forøgelse af beskæftigelsesgraden i  

 forhold til basistimetallet kan aftales med konsulenten forud for hvert  

 skoleår, normalt med 6 måneders varsel.
 Nyt opslag:
 Når stillingen i de tre ansættelsesperioder, evt. suppleret med et års  

 forlængelse, har været besat med samme person, skal den opslås.
 Såfremt den hidtidige konsulent genansættes bliver dette for en tre-årig  

 periode, hvorefter stillingen igen opslås osv.
 Kontakt til ansættelsesmyndigheden:
Når der er truffet beslutning om ansættelse af en ansøger, tager  

 afdelingen kontakt til vedkommendes skolevæsen, for at drøfte de praktiske  

 forhold omkring kombinationsansættelsen.
Ansøgeren inddrages i drøftelserne  

 og holdes orienteret.
 Ansættelsesbrev: Ansættelsesbrev udfærdiges af afdelingen og  

 fremsendes til fagkonsulenten, ligesom ansættelsesmyndigheden tilsendes  

 nødvendige oplysninger i sagen.
 Bemærkninger ad § 4:
 Alle fagkonsulenter modtager uanset hvilket timetal, som måtte være  

 aftalt/indføjet i beskikkelsesbrevet 1/12 af 13.099,61 kr. (1/4-96) pr. måned  

 = 1.091,64 kr. (1/4-96).
 Hertil skal så lægges periodens aftalte antal arbejdstimer - hvis det fx.  

 er een dag om ugen så 7,4 arbejdstimer beskæftigelsesgradstillægget på 55,01  

 kr. pr. arbejdstime (1/4-96) = 1.764,78 kr. (1/4-96), hvilket tilsammen med  

 beskikkelsestillægget giver den pågældende en månedlig ydelse på 2.856,42 kr.  

 (1/4-96).
 Tilsvarende giver 4 dage om ugen:
 4*55,01 kr.*4,334 uger*7,4 + 1.091,64 kr . = 7.057,04 kr. + 1.091,64  

 kr. = 8.148,68 kr. (1/4-96).
 AFTALE MELLEM UNDERVISNINGSMINISTERIET OG LÆRERNES CENTRALORGANISATION  

 OM VILKÅR FOR ÅREMÅLSANSÆTTELSE I STILLINGER SOM PÆDAGOGISK KONSULENT I  

 UNDERVISNINGSMINISTERIETS FOLKESKOLEAFDELING OG FOLKEOPLYSNINGSAFDELING.
 I medfør af tjenestemandslovens e 45, stk. 2, indgås følgende aftale:
§ 1.  Område Aftalen omfatter pædagogiske konsulenter, der er ansat i henhold til  

 aftale af 3.11.1992 om klassificering af stillinger som pædagogisk konsulent  

 m.v. på åremål i Undervisningsministeriets folkeskoleafdeling eller aftale af  

 22.5.1991 om klassificering af stillinger som pædagogisk konsulent m.v. på  

 åremål i Undervisningsministeriets Folkeoplysningsafdeling.
Aftalen er  

 gældende for konsulenterne i resten af den aftalte åremålsperiode, samt efter  

 forlængelse uden opslag.
 Stk. 2  Dersom den ansatte genansættes efter opslag,  

 sker ansættelsen i henhold til aftale af ...... mellem  

 Undervisningsministeriet og Lærernes Centralorganisation om vilkår for  

 åremålsansættelse i stillinger som pædagogisk konsulent og  

 undervisningskonsulent i Undervisningsministeriets folkeskoleafdeling eller  

 folkeoplysningsafdeling.
§ 2.  Klassificering og åremålstillæg Pr. 1.10.1995 ændres stillingernes klassificering til lr. 34 med et  

 særligt tillæg på 6.000 kr. (årligt grundbeløb pr. 1.10.1984). Pr. 1.10.1995  

 omberegnes åremålstillægget til 49.800 kr (årligt grundbeløb 1.10.1984).
 § 3.  Særlige ansættelsesvilkår.
 Under ansættelsen ydes løn under ferie efter de til enhver tid for statens  

 tjenestemænd gældende regler.
 Stk. 2.  Der ydes ikke fratrædelsesgodtgørelse, når  

 ansættelsen ophører.
 § 4.  Ikrafttræden og opsigelse.
 Aftalen har virkning fra 1.10.1995. Den kan opsiges med 3 måneders varsel,  

 dog tidligst ved udløbet af den aftaleperiode, der begynder 1.4.1997.
 ORGANISATIONSAFTALE FOR OVERENSKOMSTANSATTE PÆDAGOGISKE KONSULENTER,  

 SPECIALKONSULENTER OG UNDERVISNINGSKONSULENTER I UNDERVISNINGSMINISTERIET.
 Aftalen er indgået i henhold til fællesoverenskomsten mellem LC/OC og  

 Finansministeriet.
§ 1.  Område Aftalen omfatter stillinger som pædagogisk konsulent, specialkonsulent og  

 undervisningskonsulent.
 §e 2. Uddannelses- og erfaringsbaggrund.
 Konsulenterne har gennemgået en uddannelse til lærer i folkeskolen eller  

 anden tilsvarende uddannelse, der kvalificerer dem til at undervise på de  

 lovgivningsområder, de beskæftiger sig med.
 Stk. 2.  Erfaringsbaggrunden vil normalt være i relation  

 til, at konsulenten har været beskæftiget i den uddannelsessektor, som  

 afdelingen beskæftiger sig med.
§ 3.  Arbejdstid Arbejdstidsreglerne for statens tjenestemænd uden højeste tjenestetid er  

 gældende, herunder reglerne om merarbejde.
For specialkonsulenter og  

 undervisningskonsulenter er det reglerne om merarbejde for chefer, der er  

 gældende.
§ 4.  Klassificering Stillinger som pædagogisk konsulent aflønnes efter lønramme 34 med et  

 særligt tillæg på 6.000 kr. (årligt grundbeløb pr. 1.10.1984).
 Stillinger som specialkonsulent aflønnes efter lønramme 35.
 Stillinger som undervisningskonsulent aflønnes efter lønramme 36.
§ 5.  Pension Overenskomstansatte pædagogiske konsulenter, specialkonsulenter og  

 undervisningskonsulenter er omfattet af en pensionsordning med Lærernes  

 Pension A/S.
Forinden pensionsbidraget beregnes, forhøjes den pensionsgivende  

 løn til 100/95. Pensionsbidraget udgør ialt 15 % af den således forhøjede  

 løn, hvoraf 10 % er arbejdsgiverens bidrag og 5 % den ansattes eget bidrag.
 § 5.  Ikrafttrædelse og opsigelse.
 Aftalen har virkning fra den 1.10.1995. Den kan opsiges med 3 måneders  

 varsel, dog tidligst til udløbet af den aftaperiode, der begynder 1.4.1997.
 AFTALE MELLEM UNDERVISNINGSMINISTERIET OG LÆRERNES CENTRALORGANISATION  

 OM VILKÅR FOR ÅREMÅLSANSÆTTELSE I STILLINGER SOM PÆDAGOGISK KONSULENT OG  

 UNDERVISNINGSKONSULENT I UNDERVISNINGSMINISTERIETS FOLKESKOLEAFDELING OG  

 FOLKEOPLYSNINGSAFDELING.
 I medfør af tjenestemandslovens § 45, stk. 2, indgås følgende aftale:
§ 1.  Område Aftalen omfatter tjenestemænd i folkeskolen m.v., der bevilges  

 tjenestefrihed uden løn under ansættelse i en tjenestemandsstilling på åremål  

 som pædagogisk konsulent eller undervisningskonsulent i  

 Undervisningsministeriets folkeskoleafdeling eller folkeoplysningsafdeling.
 § 2.  Pædagogisk konsulent.
 Ved åremålsansættelse med 3 årigt åremål i stillinger som pædagogisk  

 konsulent, der som varige stillinger er klassificeret i lr. 34 med et særligt  

 tillæg på 6.000 kr (årligt grundbeløb pr. 1.10.1984) ydes der et  

 åremålstillæg på 49.500 kr. (årligt grundbeløb pr. 1.10.1984).
 § 3.  Undervisningskonsulent.
 Ved åremålsansættelse med 3 årigt åremål i stillinger som  

 undervisningskonsulent, der som varige stillinger er klassificeret i lønramme  

 36, ydes det et åremålstillæg på 20,5 %.
 § 4.  Særlige ansættelsesvilkår.
 Under ansættelsen ydes løn under ferie efter de til enhver tid for statens  

 tjenestemænd gældende regler.
 Stk. 2.  Der ydes fratrædelsesgodtgørelse, når  

 ansættelsen ophører.
 § 5.  Ikrafttræden og opsigelse.
 Aftalen afløser aftale af 3.11.1992 mellem Undervisningsministeriet og  

 Lærernes Centralorganisation og aftale af 22.5.1991 mellem Kulturministeriet  

 op Lærernes Centralorganisation.
 § 6.  Aftalen har virkning for ansættelser, der finder  

 sted efter aftalens indgåelse.
 Stk. 2.  Aftalen kan opsiges med 3 måneders varsel, dog  

 tidligt ved udløbet af den aftaleperiode, der begynder 1.4.1997. København,  

 den 20. februar 1997 sign. sign.
 AFTALE MELLEM UNDERVISNINGSMINISTERIET OG LÆRERNES CENTRALORGANISATION  

 OM VILKÅR FOR ÅREMÅLSANSÆTTELSE I STILLINGER SOM PÆDAGOGISK KONSULENT OG  

 UNDERVISNINGSKONSULENT I UNDERVISNINGSMINISTERIETS FOLKESKOLEAFDELING OG  

 FOLKEOPLYSNINGSAFDELING.
 I medfør af tjenestemandslovens e 45, stk. 2, indgås følgende aftale:
 § 1.  Område.
 Aftalen omfatter tjenestemænd i folkeskolen og andre, der ansættes i en  

 åremålsstilling som pædagogisk konsulent eller undervisningskonsulent i  

 Undervisningsministeriets folkeskoleafdeling eller folkeoplysningsafdeling,  

 og som er uden en tilbagegangsstilling efter åremålsansættelsens udløb.
 § 2.  Pædagogisk konsulent.
 Ved åremålsansættelse med 3 årigt åremål i stillinger som pædagogisk  

 konsulent, der som varige stillinger er klassificeret i lr. 34 med et særligt  

 tillæg på 6.000 kr (årligt grundbeløb pr. 1.10.1984) ydes der et  

 åremålstillæg på 67.300 kr. (årligt grundbeløb pr. 1.10.1984).
 § 3.  Undervisningskonsulent.
 Ved åremålsansættelse med 3 årigt åremål i stillinger som  

 undervisningskonsulent, der som varige stillinger er klassificeret i lønramme  

 36, ydes det et åremålstillæg på 28 %.
 § 4.  Særlige ansættelsesvilkår.
 Under ansættelsen ydes løn under ferie efter de til enhver tid for statens  

 tjenestemænd gældende regler.
 Stk. 2.  Der ydes fratrædelsesgodtgørelse, når  

 ansættelsen ophører.
 Stk. 3.  For tjenestemænd følges iøvrigt vilkårene for  

 statens tjenestemænd.
Stk. 4.  For overenskomstansatte fremgår øvrige vilkår  

 af fællesoverenskomsten mellem Finansministeren og LC/OC, og tilhørende  

 organsiationsaftale af xx 1997 mellem Undervisningsministeriet og Lærernes  

 Centralorganisation for pædagogiske konsulenter, specialkonsulenter og  

 undervisningskonsulenter i Undervisningsministeriet.
Ved beregning af  

 pensionsbidrag indgår åremålstillægget.
 § 5.  Ikrafttræden og opsigelse.
 Aftalen afløser forskellige individuelle aftaler.
 Stk. 2.  Aftalen har virkning for ansættelser, der  

 finder sted efter aftalens indgåelse.
Stk. 3.  For allerede ansatte reguleres pr. 1.10.1995  

 den klassificerede løn, og åremålstillægget nyberegnes, så det svarer til den  

 samlede beløbsstørrelse, der ydes ud over den hidtil klassificerede løn.  

 Dette tillæg opretholdes, så længe den ansatte er i sin nuværende  

 åremålsansættelse, og også, dersom der sker genbesættelse uden opslag, i den  

 periode, genbesættelsen varer.
Ved nybesættelse efter opslag overgås til  

 vilkårene efter § 2 og § 3, hhv. § 4, stk. 2. Øvrige særlige bestemmelser i  

 den nuværende aftale, f.eks. om fratrædelsesgodtgørelse, er ligeledes  

 gældende.
