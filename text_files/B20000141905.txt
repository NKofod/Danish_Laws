Bekendtgørelse om forretningsorden for  

 Ankenævnet for Uddannelsesstøtten I medfør af § 46, stk. 5, i lov om statens  

 uddannelsesstøtte, jf. lovbekendtgørelse nr. 558 af 31. juli  

 1998, fastsættes:
 § 1. Ankenævnet for  

 Uddannelsesstøtten træffer den endelige administrative  

 afgørelse i følgende sager:
 1)	Klager over afgørelser, der er truffet af Styrelsen for  

 Statens Uddannelsesstøtte (SUstyrelsen) om grundlaget for tildeling og  

 beregning af uddannelsesstøtte til en uddannelsessøgende, om en  

 støttemodtagers tilbagebetaling af uddannelsesstøtte og om  

 eftergivelse af for meget modtaget uddannelsesstøtte efter § 31,  

 stk. 4, i lov om statens uddannelsesstøtte.
 2)	Klager over afgørelser, der er truffet af Finansstyrelsen om  

 en låntagers tilbagebetaling af studielån og om tvangsinddrivelse  

 af misligholdt FM-gæld.
 3)	Klager over afgørelser, der er truffet af  

 undervisningsministeren eller SUstyrelsen efter bemyndigelse om beregning,  

 tildeling, udbetaling og tilbagebetaling af statens  

 voksenuddannelsesstøtte.
 4)	Klager over afgørelser, der er truffet af SUstyrelsen efter  

 lov nr. 484 af 31. maj 2000 om specialpædagogisk støtte ved  

 videregående uddannelser.
 § 2. Ankenævnet består af en formand,  

 der skal opfylde de almindelige betingelser for at kunne blive dommer, og af  

 to andre medlemmer.
 Stk. 2. For hvert medlem beskikkes en suppleant, der deltager  

 i sagernes behandling, når vedkommende medlem har forfald.
 Stk. 3. Formanden og de andre medlemmer samt suppleanterne  

 beskikkes for 4 år.
 Stk. 4. For hver sag, der behandles i henhold til lov om  

 specialpædagogisk støtte ved videregående uddannelser,  

 tiltrædes ankenævnet af et særligt sagkyndigt medlem  

 udpeget af De Samvirkende Invalideorganisationer.
 § 3. Ankenævnets sekretariatsarbejde  

 varetages af en eller flere dertil udpegede sekretærer.
 § 4. Ingen af nævnets medlemmer kan deltage  

 i behandlingen af en sag, hvis vedkommende er inhabil efter reglerne i  

 § 3 i forvaltningsloven.
 § 5. Et medlem har pligt til at underrette  

 nævnet om forhold, som kunne medføre vedkommendes inhabilitet,  

 ligesom ethvert af nævnets andre medlemmer, der er bekendt med  

 sådanne forhold, har pligt til at oplyse nævnet herom.
§ 6. Ankenævnet afgør selv, om et  

 medlem kan deltage i behandlingen af en sag.
Medlemmet må ikke selv  

 deltage i behandlingen og afgørelsen af spørgsmålet om  

 vedkommendes inhabilitet.
I tilfælde af stemmelighed er formandens  

 stemme afgørende.
 Stk. 2. Spørgsmålet, om et medlem skal vige sit  

 sæde, bør så vidt muligt rejses, inden nævnets  

 behandling af selve sagen begynder.
 § 7. Nævnets medlemmer har tavshedspligt  

 efter straffelovens regler om tavshedspligt for personer, der virker i  

 offentlig tjeneste eller hverv.
§ 8. Reglerne i §§ 4 - 7 gælder  

 også for nævnets sekretærer.
Hvis en sekretær ikke  

 kan medvirke ved behandlingen af en sag, udpeges en anden til at virke som  

 sekretær under behandlingen af denne sag.
 § 9. Ankenævnet kan behandle sagerne  

 mundtligt på et møde eller skriftligt.
 Stk. 2. Formanden fastsætter tid og sted for  

 nævnets møder og sørger for mødeindkaldelsen.
 Stk. 3. Formanden tilrettelægger nævnets arbejde  

 og leder forhandlingerne på dets møder.
 Stk. 4. Formanden påser, at de klager, der indsendes til  

 nævnet, behandles med passende hurtighed.
 Stk. 5. For at beslutning kan træffes, skal alle  

 medlemmer være til stede eller have haft sagen forelagt.
Stk. 6. Hvert medlem har én stemme.
I tilfælde af  

 uenighed mellem nævnets medlemmer træffes afgørelsen ved  

 stemmeflertal.
I tilfælde af stemmelighed er formandens stemme  

 afgørende.
 Stk. 7. Alle afgørelser noteres i et  

 mødereferat.
 Stk. 8. Formanden sørger for, at parterne bliver  

 underrettet om nævnets afgørelser.
 § 10. Ankenævnet er berettiget til at  

 foretage undersøgelser i anledning af de enkelte sager og til at  

 indhente de oplysninger, der er nødvendige til bedømmelsen af  

 en klage, hos SUstyrelsen, Finansstyrelsen og hos klageren.
 Stk. 2. Der skal gives SUstyrelsen, Finansstyrelsen og  

 klageren adgang til at gøre sig bekendt med det materiale, der  

 foreligger som grundlag for nævnet ved bedømmelsen af en  

 klage.
 § 11. I øvrigt gælder  

 forvaltningslovens regler om den offentlige forvaltnings behandling og  

 afgørelse af sager.
 § 12. De udgifter, der er forbundet med  

 nævnets virksomhed, afholdes af statskassen.
 § 13. Bekendtgørelsen træder i kraft  

 den 1. februar 2001.
 Stk. 2. Samtidig ophæves den af Undervisningsministeriet  

 den 28. januar 1987 fastsatte forretningsorden for Ankenævnet for  

 Uddannelsesstøtten.
