Fremsat den 24. januar 2003 af  

 Christian H.
Hansen (DF), Bent Bøgsted (DF),  

 Kristian Thulesen Dahl (DF),  

 Jørn Dohrmann (DF), Pia Kjærsgaard (DF),  

 Pia Kristensen (DF) og Peter Skaarup (DF) Forslag til folketingsbeslutning om »kørekort« til fødevareforretninger Folketinget pålægger regeringen inden udgangen  

 af indeværende folketingssamling at fremsætte lovforslag og/eller  

 udstede de nødvendige administrative forskrifter for erhvervelse af  

 »kørekort« til etablering af fødevareforretning og daglig drift  

 heraf samt for inddragelse af »kørekortet«, såfremt der  

 konstateres væsentlige fejl og mangler i forretningen.
Bemærkninger til forslaget Beslutningsforslaget er en delvis  

 genfremsættelse af beslutningsforslag nr.
B 52, folketingsåret  

 1999-2000 (se Folketingstidende 1999-2000, forhandlingerne side 3607 og 8204,  

 tillæg A side 2884 og 2886 og tillæg B side 594). Temaet for  

 beslutningsforslaget er det samme, men bemærkningerne er ændret,  

 ligesom datoen for, hvornår regeringen skal fremsætte forslag i  

 medfør af beslutningsforslaget, er ændret.
Forslagets titel er  

 endvidere forenklet.
 Beslutningsforslaget blev fremsat første gang i  

 folketingsåret 1998-99, anden gang i 1999-2000 og fremsættes nu  

 for tredje gang, og årsagen er, at der fortsat er væsentlige og  

 uløste problemer inden for hele forretningsområdet.
Formålet med beslutningsforslaget Formålet med forslaget er, at det  

 pålægges forretningsindehaveren (virksomhedsejeren) at erhverve  

 og opretholde en tilladelse, i forslaget betegnet som Betegnelsen Det centrale ved I dag forudsætter drift af  

 fødevareforretning, hvad enten der er tale om en kiosk, en  

 grønthandel, et bageri, et pizzaria, en restaurant eller lignende, et  

 solidt kendskab til hygiejne, dansk mærkning af varer, mærkning  

 om indhold og oprindelse, holdbarhedsdato, opbevaring ved korrekt temperatur,  

 import af fødevarer, regnskab, daglig kasseafstemning, moms, told,  

 afregning af feriepenge, arbejdstidsregler, indretning af arbejdspladsen med  

 hvilerum, frokoststue, toiletforhold m.m.
Erhvervelse af Det skal påhvile indehaveren at sikre, at de ansatte  

 i forretningen har den fornødne faglige viden om korrekt  

 håndtering af fødevarer, og indehaveren skal afholde eventuelle  

 omkostninger til uddannelse og efteruddannelse af medarbejderne.
» Et Problemets omfang Problemerne de senere år har i særlig grad  

 været koncentreret omkring kiosk- og restaurationsbranchen, men det  

 skal understreges, at snyderiet og omgåelserne ikke kun foregår i  

 kiosker i København, men er et generelt og voksende problem over hele  

 landet.
At problemerne i kioskbranchen præger den offentlige debat og  

 bemærkningerne i dette forslag, er et udtryk for, at problemet i  

 branchen virkelig er stort, og at der er behov for en grundig oprydning i  

 miljøet.
Det er i øvrigt bemærkelsesværdigt, at  

 der ikke er selvjustits i kioskbranchen.
Tværtimod ser det ud, som om  

 særdeles mange i branchen står sammen mod Told og Skat og dermed  

 mod det danske samfund og folk.
 Der er i pressen peget på forbindelser mellem  

 kioskbranchen og organiserede hårde kriminelle i rockermiljøet,  

 og man må opfordre til, at politiets og anklagemyndighedens arbejde  

 fører til pågribelse og retsforfølgning af de  

 bagmænd, der formodes at organisere lovovertrædelserne.  Det er  

 helt uacceptabelt, at der bag uskyldigt udseende dåsecolaer og andre  

 kioskvarer kan stå hårdkogte kriminelle og organiseret  

 kriminalitet.
Hver gang Told og Skat foretager kontrolaktioner  

 razziaer   hos kiosker, grønthandlere, pizzariaer m.fl.,  

 afdækkes i langt de fleste tilfælde omfattende fejl og alvorlige  

 mangler.
Der er ofte tale om, at der til salg i forretningen er ulovligt  

 importerede varer, f.eks. sodavand og chokolade, manglende information og  

 mærkning på dansk om indhold og oprindelse, holdbarhedsdato m.v.  

 eller forkert opbevaring af varer, der enten skal opbevares tørt eller  

 ved en bestemt temperatur m.v.
Derudover er der problemer med manglende  

 daglig kasseafstemning, mangelfulde regnskaber og sort arbejdskraft og  

 ansatte, som ud over løn modtager kontanthjælp eller  

 dagpenge.
Omsætningen af læskedrikke viser lidt om  

 omfanget af snyderiet i branchen.
Ifølge Danske Læskedrik  

 Fabrikanter, marts 2002, kan den illegale import af sodavand anslås til  

 at udgøre mellem 20-25 mio. liter om året.
Mindst 750 butikker i  

 hele landet, hvoraf ca. 500 ligger i København, har ulovligt  

 importerede ikkealkoholholdige drikkevarer.
På Nørrebro i  

 København er salget af Coca Cola til butikshandelen faldet med 21  

 procent fra 1999 til 2000. Den illegale import har et så stort omfang,  

 at Danske Læskedrik Fabrikanter har påpeget, at emballagen nu  

 udgør et affaldsproblem.
I juni 2001 gennemførtes en razzia af Told og Skat  

 med assistance af 55 politifolk mod 63 kiosker på Nørrebro i  

 København, hvor der i to ud af tre kiosker blev fundet store  

 mængder af varer, som der ikke var betalt afgifter for.
Den 22. juli  

 2001 kunne dagbladet B.T. berette, at i 10 ud af 10 kiosker, der  

 måneden før var taget for at sælge ulovlige varer, var den  

 gal igen.
I et enkelt tilfælde konstateredes der varer, der med stor  

 sandsynlighed stammede fra røverier, tyverier eller indbrud.
 Det viser med al tydelighed, at sanktionerne ingen  

 virkning har.
 Eksemplet er desværre ikke enestående, og  

 dagspressen har ofte lignende historier.
Problemerne i restaurationsbranchen har nogenlunde samme  

 karakter.
Der er mange steder problemer med hygiejne og med korrekt afregning  

 af løn, A-skat og moms, hvorimod salg af varer, der hidrører  

 fra ulovlig import, ikke er set i tilsvarende omfang som i kioskbranchen.
 Der er i pressen peget på at der stadigvæk er  

 problemer med hygiejne i fødevarebranchen, og myndighederne bør  

 derfor efter forslagsstillernes opfattelse udarbejde en status over  

 problemernes omfang.
Nuværende sanktioner Gives der endelig en bøde, så er denne  

 så lav, at de fleste forretningsindehavere blot anser bøden som  

 en almindelig omkostning ved erhvervet.
Efter besøg af Told og Skat,  

 hvor ulovlige varelagre er beslaglagt, og der er givet bøde og andet,  

 starter den ulovlige drift ofte, i samme øjeblik Told og Skat forlader  

 forretningen eller kort tid derefter.
 De nuværende sanktioner er helt  

 utilstrækkelige og har kun en kortsigtet virkning.
 De fleste forretninger retter hurtigt op på fejl og  

 mangler, men genoptager derefter desværre ofte mønsteret igen  

 med konsekvent regelbrydning.
Nultolerance Hvis myndighederne effektivt vil rydde op i  

 miljøet, er man nødt til at sætte sig igennem med en  

 nultolerancepolitik, dvs. en konsekvent retshåndhævelse i form af  

 en kontrolmæssig indsats, der gennemføres konsekvent og  

 vedvarende.
 Det betyder, at findes så meget som én enkelt  

 ulovlig vare i forretningen, f.eks. en vare, som der ikke er svaret afgift  

 af, så skal forretningen pålægges en mærkbar  

 kontrolafgift øjeblikkeligt.
 Offentlige myndigheder bestående af Told og Skat,  

 politiet, Arbejdsdirektoratet og fødevareregionerne skal sammen  

 stå for kontrolarbejdet.
Kontrollen skal være meget aktiv og meget synlig, og  

 der skal konstant aflægges kontrolbesøg hos målgruppen.
Et  

 kontrolbesøg skal kunne finde sted, selv om det kun er få timer  

 siden, at sidste kontrolbesøg fandt sted.
De kriminelle i  

 miljøet skal stresses konstant.
 Såfremt beslutningsforslaget ikke kan samle flertal  

 i den fremsatte form, vil forslagsstillerne arbejde for, at der  

 nedsættes en arbejdsgruppe bestående af repræsentanter fra  

 myndighederne, Horesta, Forbrugerrådet og detailhandelen, der skal  

 undersøge, hvordan de forskellige ressortområder kan arbejde  

 sammen om opgaven med at etablere ordnede forhold i branchen.
 Det er forslagsstillernes opfattelse, at en vedtagelse af  

 nærværende beslutningsforslag og en kontant opfølgning fra  

 myndighedernes side vil være et vigtigt skridt til at få ordnede  

 forhold i en branche, hvori der alvorligt trænger til at blive ryddet  

 op.
Skriftlig fremsættelse Christian H.
Hansen Som ordfører for forslagsstillerne tillader jeg mig  

 herved at fremsætte:
Forslag til folketingsbeslutning om »kørekort« til fødevareforretninger (Beslutningsforslag nr.
B 77).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
