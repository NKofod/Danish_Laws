Bekendtgørelse om ændring af bekendtgørelse om besøgsrejser og ophold i Danmark eller Grønland i tilbud i boformer (Indførelse af underretningspligt mellem Danmark og Grønland) § 1 I bekendtgørelse nr. 1389 af 12. december 2006 om besøgsrejser og ophold i Danmark eller Grønland i tilbud i boformer foretages følgende ændringer:
 1. I § 1, stk. 1, indsættes som 2. pkt.:
»§ 1 a finder anvendelse, når familier med et eller flere børn under 18 år eller vordende forældre flytter mellem Danmark og Grønland.« 2. Efter § 1 indsættes:
»Underretningspligt § 1 a.
Hvis en familie med et eller flere børn under 18 år eller vordende forældre flytter mellem Danmark og Grønland, og den danske fraflytningskommune finder, at et eller flere børn eller de vordende forældre har behov for særlig støtte af hensyn til barnets eventuelle særlige behov for støtte efter fødslen, skal fraflytningskommunen underrette den grønlandske tilflytningskommune herom.
Stk. 2. I forbindelse med en underretning efter stk. 1, skal fraflytningskommunen oversende nødvendigt sagsmateriale, herunder en opsummering af relevante vurderinger, som fraflytningskommunen har foretaget i sagen.« § 2 Bekendtgørelsen træder i kraft den 1. juli 2012.
