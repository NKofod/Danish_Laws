§ 1 I bekendtgørelse nr. 482 af 6. juni 1994 om formålet med undervisningen i  

 folkeskolens fag og obligatoriske emner med angivelse af centrale kundskabs-  

 og færdighedsområder foretages følgende ændring:
 1. Efter § 18 indsættes:
»§ 18 a.  Dansk som andetsprog Undervisningen i dansk som andetsprog har følgende formål og centrale  

 kundskabs- og færdighedsområder:
Formål Formålet med undervisningen i dansk som andetsprog er, at tosprogede  

 elever på baggrund af deres sproglige og kulturelle forudsætninger tilegner  

 sig færdigheder i at forstå og anvende talt og skrevet dansk.
Undervisningen  

 skal fremme elevernes lyst til at bruge dansk, og den skal udvikle deres  

 bevidsthed om dansk kultur, sprog og sprogbrug samt om sprogtilegnelse.
Undervisningen skal fremme den enkelte elevs personlige og sproglige  

 udvikling og forståelse af samspillet mellem dansk sprog og kultur og elevens  

 modersmål og kulturbaggrund.
Undervisningen skal herved bidrage til, at  

 eleven udvikler forudsætninger for en aktiv og ligeværdig deltagelse i skole,  

 uddannelse og samfund.
Centrale kundskabs- og færdighedsområder Sprog Med udgangspunkt i elevernes sproglige forudsætninger og behov arbejdes  

 der med at udvikle deres færdighed i at forstå og anvende dansk i forskellige  

 situationer, bl.a. i forbindelse med skolens fag.
De grundlæggende  

 færdigheder er at se, lytte, tale, skrive og læse.
 Arbejdet med sprogbevidsthed omfatter sammenligning mellem dansk og  

 modersmål, bevidsthed om tosprogethed samt opmærksomhed over for sprogbrug,  

 sprogfærdighed og sprogtilegnelse.
 Arbejdet med sprogbrug omfatter sproghandlinger og sproglige  

 omgangsformer.
 Arbejdet med sprogfærdighed omfatter udtale, retstavning, bøjning,  

 sætningsbygning, tekstsammenhæng, ordforråd og betydning.
 Arbejdet med sprogtilegnelse omfatter indlæringsstrategier og  

 kommunikationsstrategier.
Kultur Med udgangspunkt i elevernes kulturelle forudsætninger og behov arbejdes  

 der med væsentlige træk ved dansk kultur, herunder danske samfundsforhold.
Arbejdet med kulturbevidsthed omfatter sammenligning mellem dansk kultur  

 og elevernes egen kulturelle baggrund, bevidsthed om tokulturel identitet og  

 tilværelse samt kulturfærdighed og kulturforståelse.« § 2 Stk. 1.  Bekendtgørelsen træder i kraft dagen efter  

 bekendtgørelse i Lovtidende.
 Stk. 2.  Samtidig ophæves § 7 i bekendtgørelse nr. 583  

 af 20. november 1984 om folkeskolens undervisning af fremmedsprogede elever.
