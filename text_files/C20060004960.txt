Vejledning om opkrævning  

 af visse bøder, konfiskationsbeløb og sagsomkostninger og om afgørelse om  

 udståelse af forvandlingsstraf for bøde (bødevejledningen) Afsnit I Opkrævning og  

 inddrivelse af bøder m.v.
Kapitel 1 Opgavefordeling og samarbejde mellem  

 fordringshaveren (politiet) og restanceinddrivelsesmyndigheden Indledning 1.  

  

 Opkrævning og inddrivelse af bøder,  

 konfiskationsbeløb og sagsomkostninger m.v., er reguleret ved lov nr. 429 af  

 6.  

 juni 2005 om opkrævning og inddrivelse af visse fordringer og ved  

 straffuldbyrdelseslovens  

 §§ 90-92.
 Den overordnede  

 opgavefordeling efter disse love er, at fordringshaveren, det vil sige den  

 enkelte  

 offentlige myndighed, forestår opkrævningen af kravene, mens inddrivelsen af  

 kravene henhører under restanceinddrivelsesmyndigheden (RIM) under  

 Skatteministeriet, det vil sige een statslig myndighed.
 Af pkt. 2-4 og pkt. 5-6  

 fremgår det, hvad der efter lovforarbejderne forstås ved henholdsvis  

 opkrævning  

 og inddrivelse.
Opkrævning 2.  

  

 I § 2, stk. 2, i lov om opkrævning og inddrivelse  

 af visse fordringer er det fastsat, at beregning og opgørelse af fordringer  

 og  

 udsendelse af opkrævninger m.v. forestås af fordringshaveren eller den, der  

 på  

 vegne af fordringshaveren opkræver fordringen.
Tilsvarende gælder  

 behandlingen  

 af indsigelser om fordringen.
I relation til de fleste bøder,  

 konfiskationsbeløb og sagsomkostninger m.v. er det efter lovgivningen  

 politiet,  

 der som fordringshaver skal foretage opkrævning af det skyldige beløb, jf.  

 også  

 nærmere nedenfor under pkt. 12-13 og 15-17.
Af forarbejderne til de  

 ovenfor nævnte lovændringer fremgår det, at der ved  

  

 opkrævning  

  

 forstås  

 udsendelse af opkrævninger og regninger m.v. til borgere og virksomheder  

 m.fl.  

 og kontrol af, om betaling finder sted inden for den fastsatte  

 betalingsfrist,  

 samt eventuelt efterfølgende udsendelse af rykkere.
Efter forarbejderne kan  

 fordringshaveren endvidere over for fogedretten fremsætte begæring om  

 foretagelse af arrest hos skyldneren til sikkerhed for pengekrav, hvis dette  

 er  

 nødvendigt af hensyn til fyldestgørelsen, jf. retsplejelovens kapitel 56. Det  

 fremgår endvidere af forarbejderne, at fordringshaverens adgang til  

 modregning  

 og indtrædelse i de tilfælde, hvor en fordring endnu ikke er overført til RIM  

 med henblik på inddrivelse, men opfylder reglerne for modregning og  

 indtrædelse  

 i særlovgivningen eller som følge af retspraksis, ikke er begrænset ved  

 lovændringerne.
 3.  

  

 Det fremgår endvidere af forarbejderne, at  

 fordringshaveren i forbindelse med opkrævningen kan give tilladelse til  

 kortvarig henstand eller afdragsvis betaling over en kortere periode, men at  

 sådanne tilladelser gives efter kulance, dvs. uden nærmere  

 vurdering af  

 skyldnerens betalingsevne eller anden ressourcekrævende sagsbehandling.  

 Reglerne om politiets mulighed for ved opkrævning af bøder m.v. at meddele  

 sådanne kulancemæssige tilladelser er nærmere omtalt nedenfor under pkt.  

 26-29.
 4.  

  

 Efter straffuldbyrdelseslovens § 90, stk. 4, kan  

 politiets kulancemæssige afgørelser om henstand og afdragsvis betaling i  

 forbindelse med opkrævningen ikke indbringes for højere administrativ  

 myndighed, jf. også nedenfor under pkt. 29.
Inddrivelse 5.  

  

 Ved  

  

 inddrivelse  

  

 forstås efter  

 lovforarbejderne anvendelse af lovgivningens tvangsinddrivelsesmidler i form  

 af  

 eksempelvis lønindeholdelse, indtrædelsesret, modregning, indgivelse af  

 konkursbegæring  

 og frivillige betalingsordninger.
Se i øvrigt under pkt. 30 om grænsen mellem  

 opkrævnings- og inddrivelsesfasen, og hvor det nærmere er beskrevet, hvornår  

 en  

 sag skal oversendes til RIM.
 RIM kan i forbindelse med  

 inddrivelsen meddele tilladelse til afdragsvis betaling og henstand ud fra en  

 nærmere vurdering af skyldnerens betalingsevne, jf. straffuldbyrdelseslovens  

 §  

 91, stk. 3.
 Ved kongelig resolution af  

 31. oktober 2005 er RIM endvidere bemyndiget til at træffe afgørelse om  

 eftergivelse og nedsættelse af bøder og konfiskationsbeløb.
 6.  

  

 Efter straffuldbyrdelseslovens § 111, stk. 1, som  

 ændret ved lov nr. 430 af 6. juni 2005 om ændring af forskellige love og om  

 ophævelse af lov om kommunalt samarbejde om opkrævning og inddrivelse, kan  

 RIMs afgørelser om inddrivelse af bøder m.v. påklages til  

 justitsministeren (Justitsministeriet,  

 Direktoratet for Kriminalforsorgen), medmindre denne klageadgang er afskåret  

 efter  

 regler udstedt efter straffuldbyrdelseslovens § 91, stk. 5.
 Samarbejde mellem  

 fordringshaveren (politiet) og RIM m.v.
7.  

  

 § 2, stk. 5, i lov om opkrævning og inddrivelse  

 af visse fordringer vedrører samarbejdet mellem fordringshaveren og RIM,  

 efter  

 at en sag er overdraget til RIM.
Af denne bestemmelse fremgår det, at  

 fordringshaveren eller den, der på vegne af fordringshaveren opkræver  

 fordringen, skal underrette RIM herom, hvis fordringshaveren, efter at  

 fordringen er overdraget til inddrivelse, bliver bekendt med væsentlige  

 ændringer i skyldnerens forhold.
Fordringshaveren kan i den forbindelse  

 anmode  

 RIM om at intensivere inddrivelsen.
 Bestemmelsen suppleres blandt  

 andet af bestemmelser i bekendtgørelse nr. 995 af 19. oktober 2005 om  

 inddrivelse af gæld til det offentlige - i det følgende benævnt  

 inddrivelsesbekendtgørelsen.
8.  

  

 Her skal særligt nævnes bestemmelserne i  

 inddrivelsesbekendtgørelsens § 1 og § 3, hvoraf det fremgår, at hvis  

 skyldneren  

 efter fordringens overdragelse til RIM fremkommer med indsigelser om  

 fordringens eksistens eller størrelse, sender RIM skyldnerens indsigelser til  

 fordringshaveren eller den, der på vegne af fordringshaveren opkræver  

 fordringen, til afgørelse af indsigelserne.
RIM underretter skriftligt  

 skyldneren om oversendelsen.
Indsigelser fra skyldner om fordringens  

 eksistens  

 eller størrelse har som hovedregel ikke opsættende virkning i forhold til  

 RIMs  

 inddrivelse af fordringen  

.
 Hvis skyldneren, efter at  

 sagen er overdraget til RIM, over for politiet gør indsigelse mod kravets  

 eksistens eller størrelse, skal politiet således orientere RIM herom med  

 henblik på, at RIM kan sende behandlingen af indsigelsen tilbage til  

 politiet.  

 Det skal særligt nævnes, at en anmodning fra en skyldner om nedsættelse af  

 en bøde fx under henvisning til Rigsadvokatens meddelelse nr. 4/2000, pkt. 3,  

 om  

 sanktionspåstande i færdselssager, skal behandles af politiet som en  

 indsigelse  

 mod kravets størrelse og ikke af RIM som en anmodning om (delvis)  

 eftergivelse  

 af bøden.
9.  

  

 Inddrivelsesbekendtgørelsen kapitel 3-8 (§§ 5-26)  

 indeholder generelle regler om RIMs gældsinddrivelse, herunder regler  

 om  

 betalingsevnevurdering.
Kapitel 9 - 10 (§§ 27-35) vedrører særligt RIMs  

 inddrivelse af visse bøder, konfiskationsbeløb og sagsomkostninger m.v.,  

 herunder regler om RIMs mulighed for at træffe afgørelse om afdragsvis  

 betaling, henstand og eftergivelse af bøder m.v. samt regler om, hvornår en  

 bødesag kan oversendes fra RIM til politiet med henblik på afgørelse om  

 bødeforvandlingsstraf.
10.  

  

 Inddrivelsesbekendtgørelsen kapitel 11 om  

 behandlingen af klager over RIMs afgørelser gælder ikke for sager vedr.  

 inddrivelse af bøder m.v., som politiet opkræver.
Regler om klage over  

 RIMs  

 afgørelser i disse sager  herunder regler om  

 afskæring af klageadgangen -  

 er fastsat i bekendtgørelse nr. 1023 af 17.  

 oktober 2005 om  

 klageadgang i sager om inddrivelse af bøder, konfiskationsbeløb og  

 sagsomkostninger, hvoraf det blandt andet fremgår, at det er  

 Justitsministeriet, Direktoratet for Kriminalforsorgen, der er klageinstans.
 11.  

  

 Endelig skal her nævnes  

 inddrivelsesbekendtgørelsens § 32, hvorefter politiet skal orientere RIM,  

 hvis  

 skyldneren indgiver ansøgning om anketilladelse, jf. retsplejelovens  

 § 949, stk. 2, § 951, stk. 2, § 962, stk. 3, og  

 § 966, stk. 2, og afgive indstilling til RIM om, hvorvidt  

 inddrivelsen bør udsættes eller standses, samt inddrivelsesbekendtgørelsens §  

 33, hvorefter politiet skal orientere RIM, hvis skyldneren indgiver ansøgning  

 om genoptagelse af straffesagen.
Kapitel 2 Generelt om bødebekendtgørelsens kapitel 2 Anvendelsesområde 12.  

  

 Bødebekendtgørelsens kapitel 2 om opkrævning  

 omfatter de bøder, konfiskationsbeløb og sagsomkostninger m.v. som det efter  

 lovgivningen påhviler politiet at opkræve, jf. bekendtgørelsens § 1.
 I straffuldbyrdelseslovens §  

 90, stk. 1, er det fastsat, at en bøde skal betales til politiet, medmindre  

 andet er bestemt i afgørelsen.
 Politiets forpligtelse til at  

 opkræve bøder m.v. følger endvidere primært af retsplejelovens § 997, stk. 1,  

 1. pkt., hvorefter politimesteren drager omsorg for straffedommes  

 fuldbyrdelse,  

 såvel i henseende til straf som i henseende til dommens øvrige bestemmelser.  

 Denne bestemmelse omfatter - udover idømt bødestraf, herunder bødestraf, som  

 retten pålægger i en civilsag mod vidner eller andre, jf. retsplejelovens §  

 1006  også tvangsbøder, som pålægges efter retsplejelovens § 997, stk.  

 3.
 Endvidere skal nævnes  

 retsplejelovens § 924 om bøder, der efter bødeforlæg vedtages over for  

 politiet  

 og § 936 om indenretligt vedtagne bøder.
 13.  

  

 Bødebekendtgørelsens kapitel 2 gælder efter  

 bekendtgørelsens § 1 også for idømte og vedtagne bøder, konfiskationsbeløb og  

 sagsomkostninger m.v., der overtages til fuldbyrdelse i Danmark fra Grønland  

 eller fra Finland, Island, Norge og Sverige, samt andre lande i Den  

 Europæiske  

 Union.
 Som det fremgår af § 1, nr.  

 1-3, sker sådan overtagelse til fuldbyrdelse i Danmark i medfør af særlige  

 bestemmelser i henholdsvis kriminallov for Grønland, lov om samarbejde med  

 Finland, Island, Norge og Sverige om fuldbyrdelse af straf og lov om  

 fuldbyrdelse af visse strafferetlige afgørelser i Den Europæiske Union.
14.  

  

 Særligt i relation til lov om fuldbyrdelse af visse  

 strafferetlige afgørelser i Den Europæiske Union (lov nr. 1434 af 22.  

 december  

 2004) bemærkes, at lovens afsnit III omhandler betingelserne m.v. for  

 fuldbyrdelse her i landet af afgørelser fra en anden EU-medlemsstat om  

 bødestraf. "Bødestraf" i lovens forstand er nærmere defineret i  

 lovens § 17. Lovens afsnit V vedrører betingelserne m.v. for fuldbyrdelse her  

 i  

 landet af konfiskationsafgørelser fra en anden EU-medlemsstat.  

 "Konfiskationsafgørelser"  

 i lovens forstand er nærmere defineret i lovens § 30. Afgørelse om  

 fuldbyrdelse  

 i Danmark af strafferetlige afgørelser fra andre lande i Den Europæiske Union  

 træffes af Justitsministeriet.
Fuldbyrdelse af sådanne afgørelser iværksættes  

 af politiet, når der er truffet endelig afgørelse herom, jf. lovens § 58.  

 Medmindre andet følger af loven, sker fuldbyrdelse i overensstemmelse med  

 dansk  

 rets almindelige regler om fuldbyrdelse af afgørelser om bøde og  

 konfiskation.
 15.  

  

 Bøder pålagt af EU-Kommissionen er  

  

 ikke  

  

 omfattet af bekendtgørelsen.  

 Sådanne bøder fuldbyrdes  

 som civilretlige krav, jf.  

 EU-traktatens  

 artikel 192.
 16.  

  

 Konfiskation kan være bestemt ved dom, eller der  

 kan være sket indenretlig vedtagelse, jf. retsplejelovens § 936. Konfiskation  

 kan endvidere være vedtaget for administrativ myndighed, jf. retsplejelovens  

 §  

 924, stk. 5. Efter retsplejelovens § 997, stk. 2, 2. pkt., gælder reglerne i  

 straffuldbyrdelseslovens § 90, stk. 2-4, § 91, stk. 2-5,  

 og  

 § 92 også for inddrivelse af konfiskationsbeløb.
 17.  

  

 Efter retsplejelovens § 1012 kan det offentliges  

 sagsomkostninger i straffesager af retten pålægges erstattet, eller  

 spørgsmålet  

 om erstatning af sagsomkostninger kan afgøres med vedtagelse.  

 Efter retsplejelovens § 1013, stk. 3, gælder reglerne i  

 straffuldbyrdelseslovens i § 90, stk. 2-4, § 91 stk. 2-5,  

 og § 92 i lov om fuldbyrdelse af straf m.v. også for sagsomkostninger.
 18.  

  

 Personer, der har været indsat i  

 Kriminalforsorgens institutioner  

  

 inden den 1. juni 1994  

  

 , skal betale for  

 udgifter til underhold, forplejning og hjemsendelse til og med den 31. maj  

 1994, jf.  

 Justitsministeriets cirkulære nr. 93 af 20.  

 maj 1994 om afsoningsomkostninger.  

 Sådanne  

 afsonings-omkostninger henregnes til sagsomkostninger, jf.  

 § 3, stk. 2, i lov nr. 367 af 18. maj 1994 om ændring af straffeloven  

 og lov om udgifterne i strafferetsplejen, jf. § 7 i lov nr. 93 af 11. april  

 1916, som ændret ved lov nr. 166 af 18. maj 1937, om udgifterne i  

 strafferetsplejen.
 19.  

  

 Politiets opkrævning m.v. af beløb, der er  

 opstået som regreskrav over for dømte i tilfælde, hvor der er ydet erstatning  

 til voldsofre, er  

  

 ikke  

  

 omfattet af bekendtgørelsen.  

 Politiets afgørelser vedrørende disse beløb kan påklages til  

 Justitsministeriet, Civil- og Politiafdelingen, Politikontoret.
 20.  

  

 Bøde eller afdrag på en bøde, som skyldneren skal  

 betale som forudsætning for benådning, jf. udsættelses- og  

 benådningsbekendtgørelsens § 13, er  

  

 ikke  

  

 omfattet af bekendtgørelsen.
Kapitel 3 De enkelte bestemmelser om opkrævning -  

 bødebekendtgørelsens kapitel 2 Indledning 21.  

  

 Som nævnt ovenfor under pkt. 2 er det i § 2, stk.  

 2, i lov om opkrævning og inddrivelse af visse fordringer fastsat, at  

 fordringshaveren har ansvaret for beregningen og opgørelsen af fordringer,  

 udsendelse af opkrævninger og behandlingen af indsigelser om fordringen.
Det  

 er  

 således politiet, der som fordringshaver indestår for kravets grundlag og  

 størrelse og for  

 etager opkrævningen af beløbet.
 I forarbejderne til lov om  

 opkrævning og inddrivelse af visse fordringer er det forudsat, at opkrævning  

 -  

 afhængigt af lovgivningen og praksis på de forskellige områder, som er  

 omfattet  

 af loven - kan omfatte udsendelse af opkrævninger eller indgåelse af  

 betalingsaftaler og afdragsordninger, kontroller med at betalingen sker og  

 rykkerprocedurer.  

 Fordringshavere har derfor fortsat mulighed  

 for at tage sociale og andre hensyn ved tilrettelæggelsen af det almindelige  

 opkrævningsarbejde.  

 Det er imidlertid  

 ikke hensigten, at der i dette arbejde skal indgå egentlige  

 betalingsevnevurderinger  

 eller anden ressourcekrævende sagsbehandling i forbindelse med fx. indgåelse  

 af  

 en betalingsaftale, men derimod følges mere skematiske og enkle procedurer.
Ved opkrævning og inddrivelse  

 af strafferetlige bøder m.v. gør særlige retshåndhævelseshensyn sig gældende.  

 Hertil kommer, at muligheden for at afbryde forældelsen af sådanne bøder m.v.  

 er begrænset i forhold til muligheden for at afbryde forældelsen af de fleste  

 andre offentlige krav.
Reglerne i bødebekendtgørelsens kapitel 2 er i  

 overensstemmelse med lovforarbejderne fastsat dels på baggrund heraf, dels ud  

 fra gældende retningslinier og praksis med hensyn til opkrævning af bøder.
Den indledningsvise  

 opkrævning  bekendtgørelsens § 3 22.  

  

 § 3 fastsætter - sammen med bestemmelsen i § 5,  

 stk. 3, om rykkerprocedure - hvilke skridt politiet skal foretage med henblik  

 på at opkræve bøder m.v. samt rykke for manglende betaling, inden sagen  

 oversendes til RIM med henblik på inddrivelse.
 23.  

  

 Politiet skal opkræve bøder m.v., som er omfattet  

 af bekendtgørelsen, så snart de kan fuldbyrdes, jf. bekendtgørelsens § 3,  

 stk.  

 1.
24.  

  

 Efter § 3, stk. 2, overdrages sagen dog til RIM,  

 hvis skyldneren anmoder herom.
Denne bestemmelse knytter sig til § 2, stk. 3,  

 sidste pkt., i lov om opkrævning og inddrivelse af visse fordringer, hvoraf  

 det  

 fremgår, at en fordring kan oversendes til inddrivelse hos RIM, før  

 opkrævning  

 forgæves er søgt gennemført, hvis forholdene i særlig grad taler herfor.
I tilknytning hertil og i  

 overensstemmelse med lovbemærkningerne til bestemmelsen er det i  

 bødebekendtgørelsens  

 § 3, stk. 2, fastsat, at en sag skal overdrages til RIM, før fordringshaveren  

 har udtømt mulighederne for at opkræve fordringen, hvis skyldneren anmoder  

 herom.
Der er primært tænkt på situationer, hvor der er bøder m.v. til  

 opkrævning samtidig med, at en eller flere andre fordringer er overgået til  

 inddrivelse hos RIM.  

 Skyldneren vil i en sådan  

 situation kunne være interesseret i en samlet afviklingsordning, hvor også  

 fremtidige rater omfattes af betalingsaftalen, således at afviklingsordningen  

 omfatter hele gældsforholdet.
Dette kan samtidig - i fordringshavernes  

 interesse  

 - sikre en samlet inddrivelse af et løbende mellemværende.
25.  

  

 I § 3, stk. 3, er fastsat frister for, hvor lang  

 tid skyldner kan gives til at indbetale beløbet.
Hovedreglen er, at fristen  

 fastsættes  

 til 20 dage.
Eftersom formålet med tvangsbøder er at gennemtvinge opfyldelsen  

 af et lovbestemt påbud eller forbud, er det imidlertid i § 3, stk. 3, 2.  

 pkt.,  

 fastsat, at hvis der indgår tvangsbøder i det skyldige beløb, fastsættes  

 fristen til 10 dage.
Endelig fremgår det af § 3,  

 stk. 3, 3. pkt., at hvis særlige grunde taler herfor, kan der fastsættes  

 kortere (men ikke længere) frister end henholdsvis 20 og 10 dage.
Sådanne  

 særlige grunde vil fx kunne foreligge, hvis retten efter  

 bestemmelsen i retsplejelovens  

 § 999, stk. 3, i en bødedom har bestemt, at bøden straks kan inddrives,  

 medmindre der stilles sikkerhed for dens betaling.
Kulancemæssig  

 tilladelse til kortvarig henstand eller afdragsvis betaling   

 bekendtgørelsens  

 § 4 26.  

  

 § 4 regulerer politiets mulighed for på  

 kulancemæssigt grundlag at give kortvarig tilladelse til afdragsvis betaling  

 eller henstand.
 Bestemmelsen knytter sig til  

 § 2, stk. 3, 2. pkt., i lov nr. 429 af 6. juni 2005 om opkrævning og  

 inddrivelse af visse fordringer og straffuldbyrdelseslovens § 90, stk. 2,  

 hvoraf det fremgår, at fordringshaverne i et vist omfang kan give tilladelse  

 til henstand eller afdragsvis betaling i forbindelse med opkrævningen af  

 fordringen, mens det er RIM, der efter en nærmere vurdering af betalingsevnen  

 m.v. kan give tilladelse til længerevarende henstand eller afdragsvis  

 betaling  

 over en længere periode, jf. ovenfor under pkt. 5.
Af lovforarbejderne fremgår  

 det blandt andet, at det har været tanken, at fordringshaveren pr. kulance  

 under hensyn til det skyldige beløbs størrelse på skyldnerens opfordring skal  

 kunne bevilge en udvidet betalingsfrist (henstand), hvis der fx foreligger  

 midlertidige likviditetsproblemer.
Der kan også være tale om at indgå en  

 korterevarende betalingsordning med skyldneren, hvor fx et forfaldent beløb  

 kan  

 afdrages i rater.
 Det fremgår endvidere, at  

 fordringshaverens mulighed for at tillade henstand eller afdragsvis betaling  

 er  

 tænkt som et kulant ekspeditionsagtigt redskab, der ikke kræver  

 ressourceanvendelse af nævneværdigt omfang hos den enkelte fordringshaver, og  

 som det er frivilligt for den enkelte fordringshaver at benytte.
Det er således ikke  

 hensigten, at der i dette arbejde skal indgå egentlige  

 betalingsevnevurderinger.
Der skal ikke indhentes oplysninger om og  

 dokumentation  

 for skyldnerens økonomiske forhold eller foretages anden ressourcekrævende  

 sagsbehandling, men derimod følges mere skematiske og enkle procedurer.
27.  

  

 Ud fra ovenstående og i overensstemmelse med  

 hidtidig praksis for opkrævning af bøder m.v. er det i bødebekendtgørelsens §  

 4, stk. 1, fastsat,   

 	  

 at tilladelse til henstand eller afdragsvis betaling i  

 opkrævningsfasen forudsætter, at skyldneren retter henvendelse til politiet  

 herom,   

 	  

 at tilladelse til henstand eller afdragsvis betaling gives  

 efter kulance, dvs. uden en nærmere vurdering af skyldnerens  

 økonomiske  

 forhold m.v. eller anden ressourcekrævende sagsbehandling, og   

 	  

 at politiet højst kan give tilladelse til henstand eller  

 afdragsvis betaling for en periode på 6 måneder fra datoen for udløbet af den  

 betalingsfrist, der er fastsat i opkrævningsskrivelsen.
 Når politiet modtager  

 ansøgninger om tilladelse til længerevarende henstand eller afdragsvis  

 betaling  

 over en længere periode, skal disse således oversendes til RIM til  

 behandling.  

 Vedrører ansøgningen en sag, som endnu ikke er oversendt til RIM, oversendes  

 sagen sammen med ansøgningen.
 28.  

  

 I § 4, stk. 2, er det fastsat, at der ikke kan  

 gives tilladelse til henstand eller afdragsvis betaling i opkrævningsfasen i  

 visse sager, hvor det må anses for irrelevant at give sådan tilladelse efter  

 kulance.
Efter § 4, stk. 2, nr. 1, kan  

 der således ikke gives tilladelse til henstand eller afdragsvis betaling,  

 hvis  

 der indgår tvangsbøder i det skyldige beløb.
Tvangsbøder har til formål at  

 gennemtvinge opfyldelsen af et lovbestemt påbud eller forbud, hvorfor  

 ansøgning  

 om henstand med eller afdragsvis betaling af tvangsbøder bør afslås,  

 medmindre  

 der foreligger helt ekstraordinære omstændigheder.
Formålet med tvangsbøder  

 medfører således, at det er udelukket at give sådan tilladelse på rent  

 kulancemæssigt  

 grundlag, Efter § 4, stk. 2, nr. 2, kan  

 der endvidere ikke efter kulance gives tilladelse til henstand eller  

 afdragsvis  

 betaling, hvis særlige grunde taler imod en sådan tilladelse.
Som eksempel på  

 en sagstype, hvor sådanne særlige grunde vil foreligge, er i bestemmelsen  

 blandt andet nævnt tilfælde, hvor det ud fra politiets umiddelbare kendskab  

 til  

 den pågældende må anses for tvivlsomt, om skyldneren vil overholde en sådan  

 tilladelse.
 Bestemmelsen skal blandt  

 andet ses i lyset af, at det efter lovforarbejderne står fordringshaverne  

 frit  

 for, om de ønsker at benytte muligheden for at tillade henstand eller  

 afdragsvis betaling, og at sådan tilladelse fx ikke bør gives, hvis det er  

 tvivlsomt, om skyldneren vil betale beløbet efter udløbet af  

 henstandsperioden  

 eller overholde en afdragsordning.
 Som yderligere et eksempel på  

 tilfælde, hvor det følger af § 4, stk. 2, nr. 2, at der ikke efter kulance  

 kan  

 gives tilladelse til afdragsvis betaling, kan nævnes situationer, hvor det  

 skyldige beløb har en sådan størrelse, at det er tvivlsomt, om skyldneren  

   

 uanset at pågældende er villig hertil  kan afdrage det fulde beløb over  

 6  

 måneder.
29.  

  

 Af § 4, stk. 3, fremgår det, at politiets  

 afgørelser om henstand eller afdragsvis betaling ikke kan indbringes for en  

 højere administrativ myndighed.
Bestemmelsen svarer til  

 straffuldbyrdelseslovens  

 § 90, stk. 4. I lovforslagets bemærkninger til denne bestemmelse er det  

 anført,  

 at en sådan afskæring af klageadgangen findes ubetænkelig, idet en egentlig  

 vurdering af spørgsmålet om afdragsvis betaling og/eller henstand senere skal  

 ske ved RIM, hvis afgørelse kan indbringes for justitsministeren  

 (Justitsministeriet, Direktoratet for Kriminalforsorgen).
Oversendelse til  

 RIM  bekendtgørelsens § 5 30.  

  

 Bødebekendtgørelsens § 5 indeholder regler om,  

 hvornår en sag skal oversendes til RIM med henblik på inddrivelse.
Det er  

 RIM,  

 der har kompetencen til at foretage egentlige inddrivelsesskridt, som fx  

 lønindeholdelse.
RIM har endvidere mulighed for at træffe afgørelse om  

 henstand, afdragsvis betaling og eftergivelse, jf. ovenfor under pkt. 5.
 Må det således konstateres,  

 at skyldneren ikke kan eller vil betale efter udløbet af den frist, der er  

 fastsat i opkrævningsskrivelsen, eller efter udløbet af en kortvarig periode,  

 hvor politiet efter kulance har givet tilladelse til henstand efter reglen i  

 §  

 4, stk. 1, og betaler skyldneren heller ikke efter at have modtaget en rykker  

 med frist på 10 dage, skal sagen således oversendes til RIM til inddrivelse.  

 Tilsvarende gælder, hvis skyldneren misligholder en tilladelse til  

 afdragsvis betaling, som politiet efter kulance har meddelt efter reglen i §  

 4,  

 stk. 1, og heller ikke betaler det skyldige afdrag efter at have modtaget en  

 rykkerskrivelse fra politiet.
 31.  

  

 Opmærksomheden henledes på, at det efter § 5,  

 stk. 3, er en betingelse for oversendelse til RIM, at den beskrevne  

 rykkerprocedure er gennemført.  

 Dette gælder dog ikke,  

 hvis der indgår tvangsbøder i det skyldige beløb, jf. § 4, stk. 3.
 32.  

  

 Bestemmelsen i § 5 suppleres af bestemmelsen i §  

 6, stk. 1, nr. 2, og § 6, stk. 2, nr. 3, hvoraf det følger, at sagen også  

 oversendes til RIM ved betalingsfristens udløb, hvis politiet ikke inden da  

 når  

 at færdigbehandle en indgiven ansøgning om kulancemæssig henstand eller  

 afdragsvis betaling efter § 4. At oversendelse skal ske i disse situationer  

 er  

 forudsat i forarbejderne til de overordnede lovbestemmelser.
 33.  

  

 De nævnte bestemmelser suppleres endvidere af §  

 3, stk. 2, hvorefter skyldneren på ethvert tidspunkt  og uden særlig  

 begrundelse  kan anmode om, at sagen oversendes til RIM, jf. også  

 bemærkningerne ovenfor under pkt. 24, samt bekendtgørelsens § 7, hvorefter  

 sagen oversendes til RIM, hvis skyldneren misligholder en tilladelse til  

 henstand eller afdragsvis betaling, jf. nedenfor under pkt. 38.
 34.  

  

 Efter bekendtgørelsens § 5, stk. 4, skal  

 politiet skriftligt underrette skyldneren om sagens overdragelse til RIM.
Vejledning af  

 skyldner m.v.  bekendtgørelsens §§ 6-7 35.  

  

 Ved politiets behandling af sager om opkrævning  

 af bøder m.v. gælder de almindelige forvaltningsretlige regler, herunder  

 reglerne om myndighedens forpligtelse til i fornødent omfang at vejlede  

 borgerne inden for sit sagsområde.
Dette er blandt andet lovfæstet i  

 forvaltningslovens § 7, hvorefter en forvaltningsmyndighed i fornødent omfang  

 skal yde vejledning og bistand til personer, der retter henvendelse om  

 spørgsmål inden for myndighedens sagsområde.
Hvis myndigheden modtager en  

 skriftlig henvendelse, som ikke vedrører dens sagsområde, skal myndigheden  

 videresende henvendelsen så vidt muligt til rette myndighed.
Endvidere skal  

 nævnes, at der ved behandlingen af sager om opkrævning af bøder fx skal  

 foretages partshøring efter reglerne i forvaltningslovens § 19, at afgørelser  

 skal begrundes efter reglerne i forvaltningslovens kapitel 6 og at  

 klagevejledning skal gives efter reglerne i forvaltningslovens kapitel 7.
 Bødebekendtgørelsens §§ 6 og  

 7 supplerer disse almindelige forvaltningsretlige regler og indeholder regler  

 om, hvilken vejledning politiet skal give allerede ved opkrævningsskrivelsen.
 36.  

  

 Efter § 6, stk. 1, skal skyldneren allerede på  

 dette tidspunkt vejledes om, at manglende rettidig betaling vil medføre, at  

 sagen overdrages til RIM ved betalingsfristens udløb, ligesom sagen vil blive  

 overdraget til RIM, hvis politiet ikke inden udløbet af denne frist kan nå at  

 færdigbehandle en indgiven ansøgning om kortvarig henstand eller afdragsvis  

 betaling efter reglen i bekendtgørelsens § 4.
37.  

  

 Efter § 6, stk. 2, nr. 1 og 3, skal skyldneren  

 ved opkrævningsskrivelsen endvidere vejledes om politiets mulighed for efter  

 kulance at give tilladelse til kortvarig henstand eller afdragsvis betaling  

 over en kortere periode, og at ansøgning herom bør indgives hurtigst muligt.  

 Skyldneren skal efter § 6, stk. 2, nr. 2, tillige vejledes om, at afgørelser  

 om  

 længerevarende henstand eller afdragsvis betaling henhører under RIM, samt at  

 skyldneren kan anmode om, at sagen overdrages til RIM.
Baggrunden for  

 sidstnævnte regler, som er fastsat i § 6, stk. 2, nr. 4, er nærmere omtalt  

 ovenfor under pkt. 24.
38.  

  

 Bødebekendtgørelsens § 7 fastsætter, at politiet,  

 når der gives tilladelse til henstand eller afdragsvis betaling efter  

 bestemmelsen i bekendtgørelsens § 4, skal orientere skyldneren om  

 konsekvenserne  

 ved manglende overholdelse af den meddelte tilladelse.
Bestemmelsen  

 indebærer,  

 at skyldneren skal vejledes om, at enhver misligholdelse af en tilladelse til  

 afdragsvis betaling eller manglende rettidig betaling efter udløbet af en  

 henstandsperiode, medfører, at sagen oversendes til RIM.
Afsnit II Forvandlingsstraf for bøde Kapitel 4 Generelt om bødebekendtgørelsens kapitel 3 Anvendelsesområde 39.  

  

 Efter § 2 omfatter bekendtgørelsens kapitel 3 om  

 forvandlingsstraf for bøde sager, som RIM oversender til politiet med henblik  

 på  

 afgørelse om udståelse af bødeforvandlingsstraf.
Regler om, hvornår sådan  

 oversendelse kan ske, er, som nævnt ovenfor, fastsat i  

 inddrivelsesbekendtgørelsens kapitel 10. Udover sager, hvori politiet har  

 varetaget opkrævningen af bøden, omfatter reglerne i kapitel 3 også andre  

 sager, fx bøder der er vedtaget udenretligt over for skattemyndighederne, og  

 hvor der skal træffes afgørelse om udståelse af forvandlingsstraf for bøde.  

 Bestemmelserne i inddrivelsesbekendtgørelsens kapitel 10, særligt §§ 34-35,  

 er omtalt  

 nærmere nedenfor under pkt. 43-48 (om andre bøder end tvangsbøder) og pkt. 55  

 (om tvangsbøder).
 Bekendtgørelsens kapitel 3 er  

 opdelt således, at §§ 8-13 vedrører andre bøder end tvangsbøder, mens  

 tvangsbøder er reguleret i §§ 14-15.
Samarbejdet mellem  

 politiet og RIM 40.  

  

 Det forhold,  

 at fuldbyrdelsen af bødestraffe involverer såvel politiet som RIM, kræver  

 generelt,  

 at de to myndigheder løbende er opmærksomme på, om der i den enkelte sag er  

 behov for gensidig orientering  også hvor der ikke er fastsat særlige  

 regler  

 herom.
 Når spørgsmålet om udståelse af  

 forvandlingsstraf er aktuelt, er det i særlig grad nødvendigt, at begge  

 myndigheder er opmærksomme på, om der indtræder omstændigheder eller lignende  

 i  

 sagen, som den anden myndighed  eventuelt meget hurtigt - bør  

 orienteres om,  

 blandt andet således at det sikres, at der ikke sker indsættelse til  

 udståelse  

 af forvandlingsstraf på urigtigt grundlag.
 Når en sag er oversendt til politiet med  

 henblik på afgørelse af spørgsmålet om udståelse af bødeforvandlingsstraf,  

 skal  

 politiet således fx orientere RIM, når bødeforvandlingsstraffen er udstået.
 Tilsvarende skal RIM, fx hvis grundlaget for  

 myndighedens vurdering af spørgsmålet om forvandlingsstraf ændres efter  

 sagens  

 oversendelse til politiet, hurtigst muligt  og efter omstændighederne  

 straks -  

 orientere politiet herom.
 41.  

  

 I forhold  

 til visse situationer, hvor behovet for hurtig gensidig orientering gør sig  

 gældende med særlig styrke, er der er i bødebekendtgørelsen fastsat  

 udtrykkelige regler om den gensidige orienteringspligt.
Bødebekendtgørelsens § 11, stk. 3 - 4, samt §  

 12, vedrører den gensidige orienteringspligt i situationer, hvor der er  

 truffet  

 afgørelse om udståelse af forvandlingsstraf, og skyldneren herefter indgiver  

 ansøgning om afdragsvis betaling, henstand eller eftergivelse af bøden, eller  

 hvis skyldneren på dette tidspunkt helt eller delvist indbetaler det skyldige  

 beløb.
Bestemmelserne er nærmere omtalt nedenfor under pkt. 54.
 42.  

  

 Endvidere  

 skal nævnes, at inddrivelsesbekendtgørelsens §§ 32-33 om politiets pligt til  

 at  

 orientere RIM, hvis skyldneren indgiver ansøgning om anketilladelse eller  

 genoptagelse af straffesagen, også gælder, efter at sagen er oversendt til  

 politiet med henblik på afgørelse om bødeforvandlingsstraf, jf. også ovenfor  

 under pkt. 11.
Kapitel 5 Andre bøder end tvangsbøder - bekendtgørelsens  

 §§ 8 -13 Oversendelse fra  

 RIM til politiet  bekendtgørelsens § 8 43.  

  

 Når det ikke er muligt at inddrive en bøde, skal  

 RIM tage stilling til, om sagen efter reglerne i inddrivelsesbekendtgørelsens  

 §  

 34 skal oversendes til politiet, således at politiet kan træffe afgørelse om,  

 hvorvidt den pågældende skal udstå forvandlingsstraf for bøden, jf.  

 bødebekendtgørelsens § 8, stk. 1.
 I  

 inddrivelsesbekendtgørelsens kapitel 10 er der fastsat nærmere regler om,  

 hvilke betingelser der skal være opfyldt, for at en sag kan oversendes fra  

 RIM  

 til politiet med henblik på afgørelse om bødeforvandlingsstraf.
 44.  

  

 § 34 i inddrivelsesbekendtgørelsen vedrører alle  

 andre bøder end tvangsbøder og modsvarer således bødebekendtgørelsens §§  

 8-13.
45.  

  

 Af § 34, stk. 1, fremgår det, at andre bøder end  

 tvangsbøder kan oversendes til politiet med henblik på afgørelse om  

 bødeforvandlingsstraf, når RIM må konstatere, - at det ikke er muligt at  

 inddrive bøden helt heller delvist, og - at skyldneren har  

 betalingsevne.
Begge forudsætninger skal være til stede.
Dette  

 indebærer, at alle muligheder for at inddrive bøden skal være udnyttet, inden  

 sagen oversendes til politiet.
 Hvis skyldneren har betalingsevne, men ikke vilje  

 til at betale, og kan bøden ikke inddrives ved lønindeholdelse, modregning  

 eller andet inddrivelsesmiddel, er betingelserne for oversendelse til stede.
 46.  

  

 Inddrivelsesbekendtgørelsens § 34, stk. 2, vedrører sager, hvor det, uanset  

 at  

 ovenstående betingelser er opfyldt, af andre grunde er udelukket at træffe  

 afgørelse om udståelse af bødeforvandlingsstraf.
Af § 34, stk. 2, nr. 1,  

 fremgår det således, at RIM ikke skal oversende sagen til politiet, hvis der  

 ikke er hjemmel til at fastsætte forvandlingsstraf for bøden.
Bestemmelsen  

 tager blandt andet sigte på bødestraf, som overtages til fuldbyrdelse i  

 Danmark  

 efter lov om fuldbyrdelse af visse strafferetlige afgørelser i Den Europæiske  

 Union.
Efter § 26 i denne lov kan der ikke her i landet fastsættes  

 bødeforvandlingsstraf  

 for en udenlandsk bødestraf, som er omfattet af loven.
Af § 34, stk. 2, nr. 2,  

 fremgår det, at RIM heller ikke skal oversende sagen til politiet, hvis  

 bødeforvandlingsstraffen  

 er forældet.
Som det fremgår af straffelovens § 97 a forælder bøder, der ikke  

 overstiger 10.000 kr. efter 5 år, mens forældelsesfristen for den tilhørende  

 forvandlingsstraf er 3 år.
Bøder, der overstiger 10.000 kr., forælder efter  

 10  

 år, mens forældelsesfristen for den tilhørende forvandlingsstraf er 5 år.
47.  

  

 Oversendelse til politiet kan - på den ene side -  

 ikke ske før samtlige disse betingelser er opfyldt.
På den anden side  

 medfører  

 navnlig det særlige retshåndhævelsessynspunkt ved inddrivelsen af bøder, at  

 når  

 der er mulighed for at træffe afgørelse om udståelse af forvandlingsstraf,  

 bør  

 der fx ikke på mere kulancemæssigt grundlag gives henstand, således at  

 muligheden for at iværksætte forvandlingsstraffen, herunder den tid, der  

 gives  

 til politiets sagsbehandling af dette spørgsmål, mindskes.
48.  

  

 Vurderingen af skyldnerens betalingsevne og  

 -vilje samt inddrivelsesmulighederne m.v. foretages af RIM, inden sagen  

 oversendes til politiet.
Imidlertid er det i bødebekendtgørelsens § 8, stk.  

 2,  

 nr. 1, fastsat, at når politiet modtager en sag fra RIM, skal politiet påse,  

 at  

 det ud fra de oplysninger, som politiet har modtaget fra RIM, kan lægges til  

 grund, at de betingelser, der er fastsat i inddrivelsesbekendtgørelsens § 34,  

 for at en sag kan oversendes til politiet med henblik på afgørelse om  

 bødeforvandlingsstraf,  

 er til stede.
Politiet skal derfor, inden  

 der træffes afgørelse om udståelse af bødeforvandlingsstraf, sikre sig, at  

 der  

 i sagen foreligger oplysninger fra RIM, hvoraf det fremgår, at skyldneren har  

 betalingsevne.
Er der særlige grunde til at formode, at skyldneren kan mangle  

 betalingsevne - fx fordi den pågældende er indsat   

 skal politiet være særligt opmærksom herpå.  

 Politiet skal endvidere påse, at mulighederne for at inddrive bøden er  

 udtømte.
Som det fremgår af  

 inddrivelsesbekendtgørelsens § 34, stk. 2, skal RIM heller ikke oversende  

 sagen  

 til politiet, hvis der ikke kan fastsættes forvandlingsstraf for bøden, eller  

 bødeforvandlingsstraffen er forældet.
Inden der træffes afgørelse om  

 udståelse  

 af bødeforvandlingsstraf, skal politiet sikre sig, at også disse betingelser  

 er  

 opfyldt.
 Kan politiet - eventuelt  

 efter yderligere indhentelse af oplysninger fra RIM  ikke lægge til  

 grund, at  

 samtlige betingelser er opfyldt, og er politiet således uenig med RIM i, at  

 betingelserne for sagens oversendelse er til stede, forelægger politiet sagen  

 for Justitsministeriet, Direktoratet for Kriminalforsorgen, til afgørelse,  

 jf.  

 bødebekendtgørelsens § 8, stk. 3.
 49.  

  

 Når det er konstateret, at betingelserne for  

 oversendelse fra RIM til politiet er til stede, skal politiet foretage en  

 vurdering af, om særlige forhold med særlig vægt taler imod, at der træffes  

 afgørelse om udståelse af forvandlingsstraf, jf. bødebekendtgørelsens § 8,  

 stk.  

 2, nr. 2. Bestemmelsen tager sigte på forhold, som ikke indgår i RIMs  

 vurdering af skyldnerens økonomiske forhold m.v.
Som eksempel på sådanne  

 særlige forhold er nævnt, at skyldneren er under 18 år.
Reglen indebærer, at  

   

 uanset at betingelserne i øvrigt er opfyldt - bør der i forhold til unge  

 under  

 18 år kun træffes afgørelse om udståelse af forvandlingsstraf for bøde, hvis  

 afgørende hensyn til retshåndhævelsen med afgørende vægt taler herfor.
At  

 dette  

 eksempel er særligt fremhævet i bekendtgørelsen, skal ses i lyset af  

 børnekonventionens artikel 37, litra b, hvorefter anholdelse, tilbageholdelse  

 eller fængsling af unge under 18 år kun må bruges som en sidste udvej og for  

 det kortest mulige passende tidsrum.
 Som yderligere eksempel kan  

 nævnes tilfælde, hvor der ud fra de foreliggende oplysninger i øvrigt er  

 grundlag for udsættelse med udståelsen af forvandlingsstraffen eller  

 fritagelse  

 for udståelse af denne af benådningslignende grunde.
Behandling af  

 ansøgninger om udsættelse af udståelse af forvandlingsstraf m.v.   

 bekendtgørelsens §§ 9-10 50.  

  

 Bødebekendtgørelsens §§ 9-10 regulerer, hvorledes  

 ansøgning om udsættelse med eller fritagelse for udståelse af  

 forvandlingsstraf  

 skal behandles.
Af bestemmelserne fremgår det, at hvis en ansøgning er  

 begrundet i økonomiske forhold, skal den behandles af RIM som en ansøgning om  

 henholdsvis henstand med eller eftergivelse af bøden.
 Er ansøgningen derimod  

 begrundet i ikke-økonomiske forhold, fx skyldnerens helbred skal ansøgningen  

 behandles af politiet efter reglerne i udsættelses- og  

 benådningsbekendtgørelsen.
Opsættende virkning  

 af ansøgning om afdragsvis betaling, henstand eller eftergivelse indgivet  

 efter  

 afgørelsen om udståelse af forvandlingsstraf  bekendtgørelsens §§ 11-12 51.  

  

 Bødebekendtgørelsens § 11 vedrører tilfælde, hvor  

 der er truffet afgørelse om, at skyldneren skal udstå bødeforvandlingsstraf,  

 og  

 skyldneren herefter indgiver ansøgning om afdragsvis betaling, henstand eller  

 eftergivelse af bøden - særligt spørgsmålet om den nye ansøgnings betydning  

 for  

 den trufne afgørelse om udståelse af forvandlingsstraf.
Efter denne bestemmelse  

 bortfalder afgørelsen om, at skyldneren skal udstå bødeforvandlingsstraf, når  

 skyldneren indgiver ansøgning om afdragsvis betaling, henstand eller  

 eftergivelse.
Er der allerede én gang tidligere sket bortfald af en afgørelse  

 om udståelse af forvandlingsstraf, medfører den nye ansøgning dog kun  

 bortfald,  

 hvis   

 	  

 ansøgningen indeholder nye væsentlige oplysninger om skyldnerens  

 økonomiske forhold, hvis rigtighed så vidt muligt er godtgjort, eller   

 	  

 der i øvrigt er særlig grund til at afvente afgørelsen af den  

 nye ansøgning.
Den nye ansøgning skal, som  

 andre ansøgninger om afdragsvis betaling, henstand eller eftergivelse,  

 behandles af RIM.
Er ansøgningen indgivet til RIM, skal RIM hurtigst muligt  

   

 eventuelt telefonisk  orientere politiet herom og samtidig  

 tilkendegive,  

 hvorvidt afgørelsen om udståelse af bødeforvandlingsstraf efter reglerne i §  

 11, stk. 1 og stk. 2, skal bortfalde.
 52.  

  

 Er ansøgningen indgivet til politiet, skal  

 politiet efter bekendtgørelsens § 12 hurtigst muligt underrette RIM herom,  

 således at RIM kan tage stilling til, om afgørelsen om udståelse af  

 bødeforvandlingsstraf efter reglerne i § 11, stk. 1 og stk. 2, skal  

 bortfalde.
 53.  

  

 Hvis en ansøgning om afdragsvis betaling,  

 henstand eller eftergivelse medfører, at afgørelsen om udståelse af  

 forvandlingsstraf bortfalder, og skal skyldneren igen indkaldes til udståelse  

 af forvandlingsstraf, fordi ansøgningen afslås, kan dette først ske, når RIM  

 på  

 ny har oversendt sagen med henblik på afgørelse om bødeforvandlingsstraf, og  

 politiet herefter har truffet en ny afgørelse herom.
Klage over  

 politiets afgørelse om udståelse af bødeforvandlingsstraf  

 bekendtgørelsens §  

 13 54.  

  

 Politiets afgørelse om udståelse af  

 bødeforvandlingsstraf kan påklages til Justitsministeriet, Direktoratet for  

 Kriminalforsorgen, jf. straffuldbyrdelseslovens § 111, stk. 1 og 2,  

 bødebekendtgørelsens § 13, stk. 1.
 Klagen har opsættende  

 virkning, mens klagen behandles, medmindre direktoratet tidligere har afslået  

 at ændre politiets afgørelse, jf. bødebekendtgørelsens § 13, stk. 2.
Kapitel 6 Tvangsbøder  bekendtgørelsens §§ 14-15 55.  

  

 Bekendtgørelsens §§ 8-13 omfatter ikke  

 tvangsbøder, jf. ovenfor under pkt. 39. Tvangsbøder er derimod reguleret i §§  

 14-15. De særlige regler her er begrundet i tvangsbøders særlige formål - at  

 gennemtvinge opfyldelsen af et lovbestemt påbud eller forbud.
Endvidere er  

 betingelserne for at træffe afgørelse om udståelse af bødeforvandlingsstraf  

 for  

 tvangsbøder anderledes end betingelserne for at træffe afgørelse om udståelse  

 af forvandlingsstraf for andre bøder.
 I bødebekendtgørelsens § 14  

 er det fastsat, at politiet kan træffe afgørelse om, at forvandlingsstraf  

 skal  

 træde i stedet for tvangsbøder efter § 17 i lov om ikrafttræden af borgerlig  

 straffelov, jf. lovbekendtgørelse nr. 608 af 6. september 1986  

 (ikrafttrædelsesloven). Denne bestemmelse har følgende ordlyd:
 »
  

 § 17.  

  

 Er det ved dom eller ved  

 afgørelse af administrativ stats- eller kommunal myndighed under tvang af en  

 løbende bøde pålagt nogen at opfylde en forpligtelse mod det offentlige,  

 bliver  

 det beløb af bøden, som ikke betales eller indkommer ved inddrivelse gennem  

 udpantning, efter vedkommende myndigheds begæring at afsone efter reglerne om  

 straf af fængsel.
Stk.  

 2.  

  

 Med  

 hensyn til afsoningstidens fastsættelse finder borgerlig straffelovs regler  

 om  

 forvandling af bødestraf, der ikke er idømt eller vedtaget for en domstol,  

 tilsvarende i anvendelse.
Dog må afsoningen første gang ikke udstrækkes ud  

 over  

 30 dage, og der skal efter hver afsoning hengå 4 uger, inden afsoning på ny  

 kan  

 finde sted for det beløb, der er påløbet fra den tid, da den sidste afsoning  

 var tilendebragt.
Den samlede afsonings varighed kan ikke udstrækkes ud over  

 180 dage.
Stk.  

 3.  

  

 Reglerne  

 i stk. 1 og 2 om afsoning finder tilsvarende anvendelse på bøder, der  

 fastsættes af fogeden efter retsplejelovens § 499 a.« 56.  

  

 Bestemmelsen i bødebekendtgørelsens § 14, jf.  

 ikrafttrædelseslovens § 17, modsvares af § 35 i inddrivelsesbekendtgørelsen,  

 hvorefter RIM kan oversende sager om inddrivelse af tvangsbøder til politiet  

 med henblik på afgørelse om bødeforvandlingsstraf, hvis påløbne tvangsbøder  

 ikke straks betales eller inddrives.
 57.  

  

 Afgørelse om udståelse af forvandlingsstraf for  

 tvangsbøder forudsætter blandt andet, at skyldneren har undladt at opfylde  

 den  

 forpligtelse, som søges gennemtvunget med tvangsbøderne.
 Afgørelse om, at skyldneren  

 skal udstå forvandlingsstraf for tvangsbøderne, forudsætter således, at det  

 ved  

 politiets behandling af sagen  typisk på grundlag af oplysninger fra  

 fordringshaver - kan lægges til grund, at handlepligten aktuelt ikke er  

 opfyldt.  

 Efter omstændighederne kan politiet eventuelt bistå med undersøgelsen heraf.
 Hvis RIM, efter at sagen er  

 oversendt til politiet, modtager oplysning om, at forpligtelsen er opfyldt,  

 skal RIM hurtigst muligt orientere politiet herom.
 58.  

  

 Politiets afgørelser om udståelse af  

 forvandlingsstraf for tvangsbøde kan påklages til direktoratet, jf.  

 straffuldbyrdelseslovens § 111, stk. 1 og 2, og bødebekendtgørelsens § 15,  

 stk.  

 1.
 I modsætning til hvad der  

 gælder for andre bøder, har klage over politiets afgørelser om udståelse af  

 forvandlingsstraf for tvangsbøde ikke opsættende virkning, jf.  

 bødebekendtgørelsens § 15, stk.2.
 59.  

  

 Vejledning nr. 11 af 5. februar 2003 om  

 opkrævning og inddrivelse m.v. af bøder, konfiskationsbeløb og  

 sagsomkostninger  

 samt eftergivelse af bøder og konfiskationsbeløb (bødevejledningen)  

 bortfalder.
