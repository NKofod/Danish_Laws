Betænkning afgivet af Skatteudvalget den 26. januar 2012 Betænkning over Forslag til lov om gensidig bistand ved inddrivelse af fordringer i forbindelse med skatter, afgifter og andre foranstaltninger samt administrativt samarbejde på beskatningsområdet [af skatteministeren (Thor Möger Pedersen)] 1. Ændringsforslag Skatteministeren har stillet 6 ændringsforslag til lovforslaget.
2. Udvalgsarbejdet Lovforslaget blev fremsat den 30. november 2011 og var til 1. behandling den 15. december 2011. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og skatteministeren sendte den 6. juli 2011 dette udkast til udvalget, jf. folketingsåret 2010-11, 1. samling, alm. del  bilag 265. Den 9. og 14. december 2011 sendte skatteministeren de indkomne høringssvar og et notat herom til udvalget.
Spørgsmål Udvalget har stillet 4 spørgsmål til skatteministeren til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 6 Af skatteministeren, tiltrådt af udvalget:
 1) I stk. 1, 1. pkt., ændres »1. marts 2012« til: »15. februar 2012«.
[Fremrykning af ikrafttrædelsestidspunkt] 2) Stk. 2 udgår.
 Stk. 3 og 4 bliver herefter stk. 2 og 3.
[Fjernelse af bestemmelse om tilbagevirkende kraft] 3) I stk. 4, som bliver stk. 3, ændres »§ 10« til: »§ 8«.
[Rettelse af korrekturfejl] Til § 8 4) I nr. 4 ændres »§ 3 A, stk. 1-3 og 5-6« til: »§ 3 A, stk. 1-4 og 6 og 7«.
[Rettelse af henvisning] 5) I nr. 6 ændres »§ 3 A, stk. 4« til: »§ 3 A, stk. 5«.
[Rettelse af henvisning] 6) I nr. 8 ændres »§ 3 A, stk. 1-3 og 5-6« til: »§ 3 A, stk. 1-4 og 6 og 7«.
[Rettelse af henvisning] Bemærkninger Til nr. 1 og 2 Det foreslås at fremrykke ikrafttrædelsestidspunktet for de dele af loven, der skal træde i kraft i 2012, og at fjerne bestemmelsen om tilbagevirkende kraft for gennemførelsen af inddrivelsesdirektivet, Rådets direktiv 2010/24/EU om gensidig bistand ved inddrivelse af fordringer i forbindelse med skatter, afgifter og andre foranstaltninger.
 Baggrunden for forslagene er, at inddrivelsesdirektivet ifølge sin artikel 28 gennemføres i medlemsstaterne senest den 31. december 2011 og finder anvendelse fra den 1. januar 2012.
Gennemførelse af direktivet i dansk ret kan dog ikke ske med tilbagevirkende kraft, uanset at gennemførelsen ifølge EU-lovgivningen skal ske senest den 31. december 2011, og at der vil være en periode, hvor der ikke findes et EU-retligt grundlag for inddrivelsesbistand i Danmark.
Denne periode bør være så kort som muligt.
Lovforslaget er fremsat med den 1. marts 2012 som dato for ikrafttrædelsen, men med Skatteudvalgets tidsplan for folketingsbehandlingen, hvor 3. behandling af lovforslaget er sat til den 2. februar 2012, er en afkortning mulig.
Det foreslås derfor, at ikrafttrædelsestidspunktet fremrykkes fra den 1. marts 2012 til den 15. februar 2012.
I perioden fra den 1. januar 2012 til og med den 14. februar 2012 vil SKAT ikke kunne inddrive skattekrav og andre krav omfattet af det nuværende eller det tidligere inddrivelsesdirektiv, medmindre der findes et alternativt retsgrundlag for inddrivelsen.
Alternative retsgrundlag er nævnt i skattekontrollovens § 11, stk. 1, nr. 3-5, som affattet ved lovforslagets § 8, nr. 7. SKAT vil i den nævnte periode ikke anmode andre EU-lande om inddrivelse af danske skattekrav m.v., medmindre der foreligger et alternativt retsgrundlag herfor.
Anmodninger om inddrivelse, der er modtaget fra andre EU-lande inden den 1. januar 2012, og hvor inddrivelsesdirektivet er det eneste retsgrundlag, stilles i bero indtil den 15. februar 2012. Vedrørende anmodninger, der modtages i perioden fra den 1. januar 2012 til og med den 14. februar 2012, kvitteres der for modtagelsen over for det anmodende EU-land, som samtidig  i de tilfælde, hvor det giver mening  underrettes om, at inddrivelsen først vil blive fremmet fra den 15. februar 2012. I praksis forventer SKAT kun at modtage få anmodninger i den berørte periode fra andre EU-lande, i forhold til hvilke der ikke foreligger andre grundlag for inddrivelse end inddrivelsesdirektivet, og SKAT forventer kun at få behov for at afsende enkelte anmodninger til disse EU-lande om inddrivelse af danske skattekrav m.v.
 Grundet perioden på kun 1½ måned, hvor SKAT ikke kan sende anmodninger om inddrivelse til visse andre EU-lande, samt det lave antal anmodninger til disse lande, forventes den forsinkede gennemførelse af inddrivelsesdirektivet ikke at ville få provenumæssige konsekvenser.
Til nr. 3 Det foreslås at korrigere en henvisning i lovens ikrafttrædelsesbestemmelse til den bestemmelse, der foreslås indsat som § 3 A, stk. 8, i skattekontrolloven ved lovforslagets § 8, nr. 1.
 Baggrunden for, at der er behov for en særlig ikrafttrædelsesbestemmelse, er, at skattekontrollovens § 3 A, stk. 8, hænger sammen med det nye ejerregister efter selskabslovens § 58, som skal sættes i kraft ved økonomi- og erhvervsministerens  nu erhvervs- og vækstministerens  bestemmelse.
Til nr. 4-6 Det foreslås at korrigere henvisninger andetsteds i skattekontrolloven til skattekontrollovens § 3 A, som foreslås nyaffattet ved lovforslagets § 8, nr. 1.
Ane Halsboe-Larsen (S) Henrik Sass Larsen (S) Jacob Bjerregaard (S) John Dyrby Paulsen (S) Pernille Rosenkrantz-Theil (S) Simon Kollerup (S) Thomas Jensen (S) Nadeem Farooq (RV) Rasmus Helveg Petersen (RV) Camilla Hersom (RV) Jonas Dahl (SF) Jesper Petersen (SF) Frank Aaen (EL) Johanne Schmidt-Nielsen (EL) Lars Dohn (EL) Hans Andersen (V) Gitte Lillelund Bech (V) fmd.
Jakob Ellemann-Jensen (V) Lars Christian Lilleholt (V) Tina Nedergaard (V) Torsten Schack Pedersen (V) Finn Thranum (V) Mads Rørvig (V) Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
