 Den 4. september 1986 undertegnedes i Nairobi en overenskomst mellem  

 Danmark og Kenya, i medfør af hvilken den danske regering yder Kenya et  

 rentefrit statslån på 135 millioner kroner.
 Ifølge overenskomsten, som trådte i kraft på datoen for undertegnelsen,  

 skal lånet efter en afdragsfri periode på 10 år tilbagebetales i løbet af 25  

 år og vil af Kenya blive anvendt til renovering og nybygning af mejerier og  

 mælkekølestationer, indkøb af udstyr til elektrificering i landdistrikter  

 samt af reservedele til en cementfabrik.
