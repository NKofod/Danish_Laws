Kvindens tilstand havde i de seneste måneder været nogenlunde,  

 indtil ca. en uge før den aktuelle indlæggelse, hvor hun  

 frivilligt blev indbragt af sin ægtefælle og sin 13-årige  

 søn.
Familien oplyste, at hun var blevet  tiltagende urolig, usamlet,  

 vågen om natten, smidt med ting, så der var rod i lejligheden, og  

 også smidt ting ud af vinduet.
Kvinden kom ikke selv med nogen  

 oplysninger på indlæggelsestidspunktet.
Efter indlæggelsen vekslede tilstanden således, at kvinden  

 flere gange over en periode på 17 døgn var svært sindssyg,  

 præget af bizar adfærd, kastede med porcelæn, spiste aske  

 og havde giftfrygt.
Hun var hørehallucineret, selv om hun på  

 forespørgsel herom ofte benægtede dette.
Hun var tidvis urolig,  

 omkringfarende og svært forpint, således at det i perioder var  

 nødvendigt at give hende såvel medicin ved tvang, som  

 beroligende injektion, samt nødvendigt at have fast vagt omkring  

 hende, for derved at skærme hende fra medpatienterne.
Kvindens tilstand  

 var desuden præget af vægelsind (ambivalens) og tidvis  

 desorientering (manglende orientering i tid, sted og egne data). Hendes  

 vægelsind og simuleren rask (dissimuleren) kunne give det indtryk, at  

 hun somme tider gerne ville have medicin, da hun rent faktisk bad om det, men  

 dette ønske var absolut ikke  vedvarende.
 Efter 17 døgn blev det besluttet at tvangsmedicinere med Trilafon  

 som mikstur 8 mg x 2 dagligt, alternativt Trilafon som injektion 8 mg x1  

 dagligt, afhængig af effekt og evt. bivirkninger.
 Kvinden klagede over beslutningen til Det lokale Psykiatriske  

 Patientklagenævn, og klagen blev tillagt opsættende virkning.
 Det lokale Psykiatriske Patientklagenævn tilsidesatte i sin  

 afgørelse beslutningen om tvangsbehandling.
 Efter at Det lokale Psykiatriske Patientklagenævn havde tilsidesat  

 beslutningen om tvangsmedicinering, fortsatte kvinden med at være  

 indlagt på psykiatrisk afdeling, hvor hendes tilstand fortsat var  

 præget af svære psykotiske symptomer, bizar adfærd,  

 hallucinationer og vrangforestillinger samt udtalt forstyrret tankegang.
 Afdelingens overlæge ankede Det lokale Psykiatriske  

 Patientklagenævns afgørelse til Sundhedsvæsenets  

 Patientklagenævn.
Vurdering af tilstedeværelse af  

 sindssygdom og betænkningstid på 17 døgn Sundhedsvæsenets Patientklagenævn fandt efter  

 en samlet vurdering, i modsætning til Det lokale Psykiatriske  

 Patientklagenævn, at kvinden var sindssyg, og at det ville være  

 uforsvarligt ikke at tvangsbehandle hende, da udsigten til hende helbredelse  

 eller en betydelig og afgørende bedring af hendes tilstand ellers  

 ville blive væsentligt forringet.
Sundhedsvæsenets Patientklagenævn fandt, at  

 tvangsbehandlingen opfyldte kravet om mindst indgribende foranstaltninger.  

 Nævnet lagde herved lagt vægt på, at kvinden var forpint af  

 sin tilstand, således præget af forstyrret tankegang, bizar  

 adfærd, dårlig følelsesmæssig kontakt,  

 vrangforestillinger og hallucinationer.
Hendes tilstand var vekslende og  

 tidvis simulerede hun rask, ligesom hun overvejende var uden sygdomsindsigt  

 eller forståelse for nødvendigheden af behandlingen med  

 antipsykotisk medicin.
Endvidere lagde nævnet vægt på, at  

 kvinden siden indlæggelsen var forsøgt motiveret for frivillig  

 antipsykotisk behandling, før beslutningen om tvangsmedicinering blev  

 truffet på indlæggelsens 17. døgn.
Sundhedsvæsenets Patientklagenævn fandt, at  

 behandlingsplanen opfyldte kravet om anvendelse af afprøvede  

 lægemidler i sædvanlig dosering.
Nævnet lagde herved  

 vægt på, at kvinden tidligere var blevet behandlet med Trilafon  

 god effekt.
 Sundhedsvæsenets Patientklagenævn  

 ændrede herefter afgørelsen, truffet af Det lokale Psykiatriske  

 Patientklagenævn.
