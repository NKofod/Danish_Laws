Nr LSF 231 Forslag til Lov om ændring af lov om individuel boligstøtte Fremsat af Holger K.
Nielsen (SF) Agerschou (SF) Leif Hermann (SF) Hanne  

 Thanning Jacobsen (SF) Bjørn Poulsen (SF) Ebba Strange (SF) Pelle Voigt (SF) den 10. maj 1990 § 1 I lov om individuel boligstøtte, jf. lovbekendtgørelse nr. 467 af 1.  

 august 1988, som ændret ved § 4 i lov nr. 375 af 7. juni 1989 og ved § 2 i  

 lov nr. 249 af 25. april 1990, foretages følgende ændring:
 Efter § 11 indsættes:
»§ 11 a.
For lejligheder omfattet af kapitel II i lov om  

 midlertidig regulering af boligforholdene eller kapitel VIII eller VIII A i  

 lov om leje kan kommunalbestyrelsen indbringe spørgsmålet om lejens størrelse  

 for huslejenævn henholdsvis boligret med krav om nedsættelse af lejen til det  

 lejedes værdi.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget I regeringens forslag til lov om ændring af lov om individuel  

 boligstøtte, L 195, som øjensynlig ikke skal fremmes, er der en bestemmelse,  

 som til dels er uafhængig af forslaget om at forringe boligstøtten, og som  

 under alle omstændigheder er fornuftig. (Der henvises til Folketingstidende  

 1989-90, tillæg A sp. 4927 og forhandlingerne sp. 6882).
 Det drejer sig om, at kommunerne som en del af bestræbelserne på at svække  

 stigningstakten i boligstøtteudgifterne får mulighed for at indbringe  

 spørgsmålet om lejens størrelse for boligret og huslejenævn.
 Det har vist sig, at adskillige udlejere udnytter det eksisterende  

 boligstøttesystem og herved bliver i stand til at opkræve for høje huslejer,  

 hvilket er et reelt problem for mange kommuners økonomi.
 Det er derfor vigtigt, at kommunerne også uden fuldmagt får mulighed for  

 at indbringe sådanne sager for huslejenævn henholdsvis boligret.
