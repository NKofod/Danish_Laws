Ifølge entreprisekontrakten skulle huset afleveres den 1. august  

 1998. Da denne afleveringsfrist ikke blev overholdt, hævede klager den  

 9. oktober entrepriseaftalen.
Tvisten i denne sag vedrører herefter  

 spørgsmålet, om denne ophævelse var berettiget.
 Voldgiftsretten udtaler, at indklagede ifølge kontrakten var  

 forpligtet til at aflevere huset den 1. august 1998, men at indklagede  

 på tidspunktet for ophævelsen, kun var ca. halvt færdig.  

 Hertil kommer, at indklagede var i økonomiske vanskeligheder.
 Dette medfører, at der var en sådan tvivl om hvorvidt  

 indklagede kunne færdiggøre byggeriet at klagers ophævelse  

 er sket med rette.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører ophævelse af  

 entreprisekontrakt.
 Mellem klagerne og indklagede er der opstået tvist  

 om berettigelsen af ophævelse af entreprisekontrakt om opførelse  

 af enfamiliehus som følge af forsinkelse.
I den anledning er der nedsat en voldgiftsret i henhold  

 til "Regler for behandling af sager ved Voldgiftsretten for bygge- og  

 anlægsvirksomhed nedsatte voldgiftsretter" bestående af  

 ingeniør M.
IDA Søren Steen Møller, arkitekt m.a.a.
Ole  

 Dreyer og landsdommer Fritse Hove med sidstnævnte som voldgiftsrettens  

 formand.
 Mundtlig forhandling har fundet sted den 1. november  

 2000.
 På baggrund af det under sagen forelagte, de afgivne  

 forklaringer og det af parterne anførte fremkom voldgiftsretten med  

 følgende tilkendegivelse:
 "Ved entreprisekontrakt af 7. marts 1998 indgik klagerne  

 som bygherre aftale med indklagede som hovedentreprenør om  

 opførelse af et enfamiliehus på klagernes grund.
 Den 9. oktober 1998 ophævede klagerne aftalen.
Efter at der er opstået tvist mellem parterne om  

 berettigelsen af ophævelsen, er der i medfør af "Regler for  

 behandling af sager ved Voldgiftsretten for Bygge- og Anlægsvirksomhed"  

 nedsat en voldgiftsret bestående af ingeniør M.
IDA Søren  

 Steen Møller, arkitekt m.a.a.
Ole Dreyer og landsdommer Fritse Hove,  

 sidstnævnte som voldgiftsrettens formand.
 Som skønsmand har været udmeldt en  

 direktør og civilingeniør.
 Mundtlig forhandling fandt sted den 1. november 2000 i  

 Aalborg.
Klagerne har nedlagt påstand om, at indklagede  

 tilpligtes at betale 193.077 kr. med tillæg af procesrenter fra sagens  

 anlæg, den 21. januar 1999, til betaling sker.
Klagerne har  

 subsidiært påstået de indklagede tilpligtet at betale et  

 mindre beløb.
 Påstandsbeløbet fremkommer således:
Omkostninger til færdiggørelse ifølge  

 skønserklæringen 665.000 kr.
Med fradrag af tilbageholdt entreprisesum 514.835 kr.
Merpris 150.165 kr.
Udgifter til erstatningsbolig til 1/3 - 99 27.000 kr.
Aftalt mindrepris, værdi af eget arbejde 15.712 kr.
I alt 193.077 kr.
 Indklagede har påstået frifindelse og har  

 nedlagt en selvstændig påstand om, at klagerne til indklagede  

 principalt tilpligtes at betale 256.000 kr., subsidiært 156.000 kr. med  

 procesrenter fra den 3. maj 1999, til betaling sker.
 Den selvstændige påstand fremkommer  

 således:
Ubetalt faktura 200.000 kr.
Ekstraarbejde ved ændring af tagentreprise 11.000 kr.
Mistet avance 45.000 kr.
 256.000 kr.
 Den subsidiære påstand svarer til den  

 principale påstand med fradrag på 100.000 kr. for eventuelle  

 mangler ved vinduesleverancen.
 Ved den mundtlige forhandlings afslutning anmodede  

 parterne voldgiftsretten om at fremkomme med en tilkendegivelse om, hvorledes  

 sagen bør afgøres.
 Voldgiftsrettens resultat og begrundelse:
Ifølge parternes aftale skulle huset, der blev  

 påbegyndt opført den 15. marts 1998, have været afleveret  

 den 1. august samme år.
Byggetiden var således i alt beregnet til  

 4 1/2 måned med fradrag af eventuel ferie i juli måned.
Det lægges efter bevisførelsen til grund, at  

 huset den 9. oktober 1998, da ophævelsen fandt sted, var ca. halvt  

 færdigt.
En del af forsinkelsen, i alt 8 arbejdsdage, må  

 tilskrives den overenskomstmæssige strejke i slutningen af april og  

 begyndelsen af maj.
Hertil kommer et par arbejdsdage som refleksvirkning af  

 strejken.
Efter oplysningerne om det arbejde, der blev udført som en  

 forsikringsskade, lægges det til grund, at dette arbejde har  

 medført en forsinkelse af entreprisen med en halv arbejdsuge.  

 Voldgiftsretten finder, at det tegningsmateriale eller arbejde, som klageren  

 ikke udførte til tiden, højst har medført en uges  

 forsinkelse af arbejdet, således at maksimalt 3 1/2 uge af den samlede  

 forsinkelse kan tilskrives forhold, som bygherrerne måtte bære  

 risikoen for.
Det bemærkes, at det var indklagedes opgave at  

 sørge for, at der var murere til rådighed for det arbejde, der  

 skulle udføres.
Det er ikke bevist, at klagerne skulle have antaget  

 fritidsmurere til at udføre arbejdet, således at en del af  

 murerentreprisen herefter reelt skulle være overtaget af klagerne.
Den  

 omstændighed, at klagerne var bekendt med, at murerarbejdet på et  

 tidspunkt blev udført af fritidsmurere, findes ikke at have  

 medført, at klagerne derved har accepteret en længere  

 byggeperiode.
Voldgiftsretten har ved vurderingen af, om indklagedes  

 forsinkelse har været til betydelig ulempe for klagerne lagt vægt  

 på, at byggeriet kun var halvfærdigt i oktober, da  

 ophævelsen fandt sted, og at byggeriet ifølge skønsmanden  

 bar præg af, at der ikke var arbejdet kontinuerligt på det, idet  

 meget arbejde var sat i gang, men skulle laves om.
Voldgiftsretten har videre  

 lagt vægt på, at indklagede havde økonomiske problemer,  

 som havde medført, at i hvert fald spærleverancen var blevet  

 holdt tilbage.
Selv om det må antages, at det oprindelig ikke havde  

 været af så afgørende betydning for klagerne, at byggeriet  

 blev færdigt til tiden, var der i oktober en sådan tvivl om,  

 hvorvidt indklagede kunne færdiggøre byggeriet eller  

 færdiggøre det inden for et rimeligt tidsrum, at klagernes  

 ophævelse på grund af forsinkelse er sket med rette.
Voldgiftsretten lægger i overensstemmelse med  

 skønsmandens erklæring til grund, at det ville koste 665.000 kr.  

 at færdiggøre arbejdet.
Indklagede skal derfor erstatte  

 klagerens merudgift til færdiggørelsen med det krævede  

 beløb på 150.165 kr.
Herefter, og idet indklagede bør  

 erstatte klagerens husleje i 5 måneder, og idet der ikke er grundlag  

 for at antage, at værdien af klagernes eget arbejde overstiger det  

 beløb, indklagede har beregnet, på 12.412 kr., tager  

 voldgiftsretten klagernes påstand til følge med 183.577 kr. med  

 renter som påstået.
 Voldgiftsretten henstiller herefter til parterne, at de  

 inden 14 dage tiltræder, at sagen forliges således, at indklagede  

 inden 14 dage efter forligets vedtagelse til klagerne betaler det ovenfor  

 anførte beløb med tillæg af procesrenter fra den 21.  

 januar 1999, til betaling sker.
Vedtages forliget, agter voldgiftsretten at bestemme, at  

 indklagede i sagsomkostninger til klagerne skal betale 50.000 kr., og at  

 indklagede skal betale voldgiftsrettens omkostninger efter opgørelse  

 og påkrav fra Voldgiftsnævnet." Klagers advokat har ved brev af 27. november 2000  

 tiltrådt voldgiftsrettens tilkendegivelse.
 Indklagedes advokat har ikke tiltrådt  

 voldgiftsrettens tilkendegivelse.
 Som følge heraf har klagers advokat ved brev af 8.  

 januar 2001 anmodet om, at der må blive afsagt kendelse i  

 overensstemmelse med voldgiftsrettens tilkendegivelse.
Der afsiges herefter følgende KENDELSE:
 Indklagede betaler inden 14 dage til klagerne 183.577 kr.  

 , med procesrente fra den 21. januar 1999, til betaling sker og  

 sagsomkostninger med 50.000 kr.
 De omkostninger, der har været forbundet med  

 voldgiftsrettens behandling af sagen, betales af indklagede efter  

 opgørelse og påkrav fra Voldgiftsnævnet.
