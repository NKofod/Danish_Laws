(takstbekendtgørelsen) I medfør af § 60, stk. 2, jf. § 58 i lov nr. 286 af 6. juni 1984 om  

 erhvervsdrivende fonde fastsættes:
§ 1.  Ved anmeldelse af nye erhvervsdrivende fonde  

 skal der betales en afgift til Erhvervs- og Selskabsstyrelsen.
Afgiften udgør  

 3.200 kr.
 § 2.  For anmeldelse af de af lov nr. 300 af 6. juni  

 1984 omfattede fonde, der omdannes til erhvervsdrivende fonde, betales 2.000  

 kr.
 § 3.  Nægtes registrering af en anmeldelse eller  

 tilbagekaldes en indgiven anmeldelse, tilbagebetales 1.500 kr.
 § 4.  Erhvervsdrivende fonde skal betale en årsafgift  

 på 900 kr. med tillæg af 3/4 promille af egenkapitalen, dog højst 25.000 kr.  

 Årsafgiften betales for et helt kalenderår ad gangen. Årsafgiften beregnes på  

 grundlag af fondens egenkapital ifølge årsregnskabet for det seneste  

 regnskabsår. Årsafgiften nedrundes til nærmeste hele kronebeløb.
 Stk. 2.  Er årsafgiften efter stk. 1 betydelig i forhold  

 til nettoomsætningen ved den erhvervsvirksomhed, fonden udøver eller har  

 forbindelse med som nævnt i lov om erhvervsdrivende fonde § 1, stk. 2, nr. 3,  

 kan Erhvervs- og Selskabsstyrelsen nedsætte afgiften til 10.000 kr.
Stk. 3.  Årsafgiften forfalder 6 måneder efter et  

 regnskabsårs udløb.
Hvis årsafgiften ikke er indbetalt til styrelsen senest 1  

 måned efter forfaldstidspunktet, betales en tillægsafgift på 600 kr. for hver  

 påbegyndt måned efter dette.
§ 5.  For udskrift af alle registrerede oplysninger  

 betales for hver fond 200 kr.
For udskrift af bestemte registrerede  

 oplysninger betales for hver fond 75 kr.
Stk. 2.  For bekræftede kopier af henholdsvis vedtægter  

 og regnskaber betales 150 kr.
For bekræftede kopier af anmeldelser betales  

 100 kr.
For bekræftede kopier af andre offentligt tilgængelige dokumenter  

 betales 10 kr. for hver side, dog mindst 100 kr.
Stk. 3.  For ubekræftede kopier af et regnskab betales  

 100 kr.
Ved publikums benyttelse af de i Erhvervs- og Selskabsstyrelsens  

 eftersynslokale opstillede apparater til kopiering af mikrofotograferede  

 regnskaber betales 5 kr. pr. kopiside eller 75 kr. for hvert aftryk af et  

 selskabs regnskaber på mikrofilm.
 Stk. 4.  For særlige attestationer, erklæringer m.v.  

 samt for alle eller bestemte oplysninger for flere fonde betales efter  

 regning.
 § 6.  For forlods ekspedition af de i § 5 omhandlede  

 ydelser betales et tillægsbeløb på 200 kr.
 § 7.  Udgifterne ved Fondsregistrets og  

 fondsmyndighedernes administration af erhvervsdrivende fonde er inkluderet i  

 de i §§ 1 og 4 nævnte afgifter.
 § 8.  Bekendtgørelsen træder i kraft den 1. januar  

 1988. Samtidig ophæves bekendgørelse af 2. april 1987 om  

 Aktieselskabs-Registerets takster for erhvervsdrivende fonde.
 Stk. 2.  Ved anmeldelse af fonde, der er optaget i  

 Fondsregistret inden 1. januar 1985, skal der betales 2.000 kr.
 Stk. 3.  For fonde, der ikke er optaget i  

 Fondsregistret, men som er oprettet inden 1. januar 1985, finder § 1  

 tilsvarende anvendelse.
