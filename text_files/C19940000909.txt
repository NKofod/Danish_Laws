(beregningsregler for lempelse) Generelt.
A.
Indledning.
Ved lov nr. 426 af 25. juni 1993 er ligningsloven, kildeskatteloven og  

 personskatteloven ændret som led i skatteomlægningerne.
Efter lovændringen  

 skal det såkaldte nettoprincip generelt anvendes ved beregning af lempelse i  

 forbindelse med udenlandsk indkomst.
Nettoprincippet indebærer, at udenlandsk indkomst ved lempelsesberegningen  

 skal reduceres med de fradragsberettigede udgifter, der kan henføres til  

 erhvervelsen af den pågældende udenlandske indkomst.
Den udenlandske indkomst  

 skal opgøres efter danske ligningsmæssige regler sådan, at de udgifter, der  

 vedrører den udenlandske indkomst, fragår i denne.
Konsekvensen af en sådan reduktion af udenlandsk indkomst er, at nedslaget  

 i den danske skat reduceres tilsvarende.
Dette gælder, uanset om der er tale  

 om lempelse i henhold til intern dansk lovgivning, eller om der er tale om  

 lempelse i henhold til en dobbeltbeskatningsoverenskomst, som Danmark har  

 indgået med det pågældende udland.
F.s.v. angår renter og anden kapitalindkomst skal der efter lovændringen  

 ske fuld periodisering mellem indkomsten og den udgift, som indkomsten  

 vedrører, når lempelsen beregnes.
Dette betyder, at det ikke er muligt f.  

 eks. at placere en udenlandsk indkomst i et indkomstår, mens en renteudgift,  

 som har forbindelse med denne indkomst, placeres i et andet indkomstår.
 Endvidere indeholder lovændringen bestemmelser om, at lempelsesberegningen  

 foretages efter ægtefællers samlede kapitalindtægter eller -udgifter.  

 Dette skal sikre, at ægtefæller ikke ved omrokeringer omgår det nettoprincip,  

 som er skitseret ovenfor.
 Det skal i denne forbindelse præciseres, at det nettoprincip, som her er  

 omhandlet, skal anvendes uanset om den udenlandske indkomst erhverves af en  

 fysisk person eller et selskab m.v.
 Loven har virkning for udgifter og indtægter, der vedrører tiden efter den  

 19. maj 1993.
 De tre ændrede love er senest bekendtgjort ved lovbekendtgørelse nr. 809  

 af 7. oktober 1993 (ligningsloven), lovbekendtgørelse nr. 765 af 16.  

 september 1993 (kildeskatteloven) og lovbekendtgørelse nr. 700 af 1.  

 september 1993 (personskatteloven).
 De enkelte lovændringer.
 B. Ændringer i ligningsloven.
1. Der er foretaget to ændringer i ligningsloven.
Der er for det  

 første indsat en ny § 33 F, hvorefter indkomst, der berettiger til lempelse  

 efter ligningslovens § 33 eller en dobbeltbeskatningsoverenskomst, skal  

 opgøres efter nettoprincippet.
Der er desuden indsat en ny § 5 D, hvorefter  

 der ved lempelsesberegning skal ske fuld periodisering af udgifter, der har  

 forbindelse med erhvervelse af såvel renteindkomst som anden kapitalindkomst.
2. Efter § 33 F gælder nettoprincippet nu generelt, således at  

 lempelsesberettiget indkomst altid skal opgøres som indkomsten med fradrag af  

 de udgifter, som indkomsten vedrører, jfr. dog nedenfor i punkt 4 om  

 eksportører.
Dette princip indebærer eksempelvis, at en udenlandsk  

 renteindkomst, der er afkast af en lånefinansieret investering, ved  

 lempelsesberegningen skal reduceres med den renteudgift, som er en følge af  

 lånefinansieringen.
 Dette kan illustreres med følgende forenklede eksempel:
 Eksempel 1.
 Der vil efter dette eksempel ikke blive tale om lempelse.
(I Ligningsvejledningen findes en række detaljerede beregningseksempler,  

 hvortil der henvises.) Det gælder endvidere, at udgifter, der ikke kan henføres til enten den  

 danske eller den udenlandske indkomst, skal fordeles efter forholdet mellem  

 den danske og den udenlandske bruttoindkomst.
3. Ved lovændringen er endvidere indsat en ny § 5 D, hvorefter det  

 ved opgørelse af lempelsesberettiget renteindkomst ikke længere er  

 muligt at placere renteudgifter, der må anses for at vedrøre denne indkomst,  

 i et andet indkomstår.
Der skal altid foretages en fuld periodisering mellem  

 sådanne renteindtægter og -udgifter.
Denne periodiseringsregel gælder også for anden kapitalindkomst ,  

 f.eks. udbytter fra udenlandske selskaber.
Hvis sådan lempelsesberettiget  

 kapitalindkomst ikke forfalder i samme år som den udgift, der vedrører  

 indkomsten, skal udgiften henføres til forfaldsåret for indkomsten.
Det skal præciseres, at sidstnævnte bestemmelse alene gælder for fysiske  

 personer uden for næring.
Dette følger af, at begrebet  

 »kapitalindkomst« som defineret i personskatteloven alene finder  

 anvendelse på sådanne personer.
 4. For eksportører, der foretager kreditsalg til udlandet ,  

 gælder dog den undtagelse, at den rente, som eksportøren selv har måttet  

 betale for at finansiere dette kreditsalg, ikke skal fragå ved  

 lempelsesberegningen (§ 33 F, stk. 3). Baggrunden for dette er, at en sådan  

 renteudgift oftest vil være en del af salgsprisen snarere end en  

 kapitalinvestering, idet den af eksportøren blot vil »gå videre«  

 til kunden.
 C. Ændringer i kildeskatteloven.
5. Der er indsat en ny § 24 B i kildeskatteloven som supplement  

 til de allerede eksisterende bestemmelser i § 24 A om fordelingen af  

 kapitalindkomst mellem ægtefæller.
Efter § 24 B skal lempelsesberegningen  

 efter ligningslovens § 33 F, jfr. punkt 2 ovenfor, foretages efter  

 ægtefællernes samlede kapitalindtægter eller kapitaludgifter.
Der er  

 herefter ikke muligt ved omrokeringer af kapitalindkomst mellem ægtefæller at  

 omgå nettoprincippet i ligningslovens § 33 F.
 D. Ændringer i personskatteloven.
6. I personskatteloven er § 13, stk. 5, ændret på to punkter.
For  

 det første refererer stykket nu også til overførsel mellem ægtefæller efter §  

 6 A, stk. 4, og for det andet er der sket den ændring, at der nu alene ses  

 bort fra personlig indkomst , der beskattes i udlandet men ikke her i  

 landet, når overførsel mellem ægtefæller foretages.
 7. Referencen til overførsel mellem ægtefæller efter § 6 A, stk.  

 4, er en konsekvensændring, uden hvilken der ikke ville være hjemmel til at  

 se bort fra personlig indkomst, der beskattes i udlandet men ikke her i  

 landet, ved underskudsoverførsler mellem ægtefæller f.s.v. angår  

 mellemskatten.
 8. Efter lovændringen kan der ved overførsel af underskud mellem  

 ægtefæller alene ses bort fra personlig indkomst , der beskattes i  

 udlandet men ikke her i landet, og ikke som hidtil fra »indtægter«  

 generelt.
For tiden indtil lovændringens ikrafttræden kan der alene ses bort fra  

nettoindtægten , d.v.s. bruttoindtægten fratrukket de udgifter, der  

 har været nødvendige for indtægtens erhvervelse.
Dette gælder såvel ved  

 erhvervelse af personlig indkomst som ved erhvervelse af kapitalindkomst.
9. Der har været rejst tvivl om hvorvidt og i hvilket omfang  

 underskud overført mellem ægtefæller efter personskattelovens § 13, stk. 5,  

 kan fremføres.
Følgende skal derfor præciseres:
 Det er alene ved overførsel af underskud mellem ægtefæller, at der kan ses  

 bort fra udenlandsk indkomst efter § 13, stk. 5., og ikke ved  

 fremførsel af underskud for den ægtefælle, der har den udenlandske indkomst.  

 Dette kan illustreres med følgende forenklede eksempel:
 Eksempel 2.
 Hvis ægtefælle 1s renteudgift i eksemplet havde været 400.000 kr, ville  

 75.000 kr. kunne overføres til ægtefælle 2, mens 25.000 kr. ville kunne  

 fremføres af ægtefælle 1 til modregning i dansk indkomst.
