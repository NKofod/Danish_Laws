Fremsat den 17. januar 2002 af  

 Bodil Kornbek (KRF), Ole M.
Nielsen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om bedre økonomiske forhold for  

 skolefritidsordninger på friskoler og private grundskoler Folketinget opfordrer regeringen til at fremsætte de  

 fornødne lovforslag og foretage de fornødne ændringer i  

 bekendtgørelser, cirkulærer og andre administrative forskrifter  

 for at sikre, at det statslige tilskud til elever i skolefritidsordninger i  

 friskoler og private grundskoler snarest øges med 25 pct. i forhold  

 til det hidtidige niveau.
Forslaget skal skabe mulighed for bedre forhold for  

 skolefritidsordningerne i friskolerne og i de private grundskoler.
Bemærkninger til forslaget Beslutningsforslaget er med få  

 ændringer en genfremsættelse af beslutningsforslag nr.
B 81,  

 folketingsåret 1999-2000 (se Folketingstidende 1999-2000,  

 forhandlingerne side 4866, tillæg A side 4990 og 4992 og tillæg B  

 side 1491) og beslutningsforslag nr.
B 172, folketingsåret 2000-01 (se  

 Folketingstidende 2000-01, forhandlingerne side 8622, tillæg A side  

 6861 og 6863). Det seneste beslutningsforslag blev fremsat af Kristeligt  

 Folkeparti sammen med Venstre, Det Konservative Folkeparti, Dansk Folkeparti  

 og Frank Dahlgaard (UP), men blev ikke vedtaget.
En stadig større del af de danske børn  

 går på en friskole eller en privat grundskole, og mange af dem  

 fortsætter efter skoletid i den lokale skolefritidsordning (SFO). Men  

 friskolerne og de private grundskolers muligheder for at tilbyde ordninger,  

 der kvalitetsmæssigt tilnærmelsesvis er på samme niveau som  

 de kommunale SFO er, udhules, fordi de private SFO ers økonomiske  

 forhold er uforholdsmæssigt ringere end de kommunale.
Talmateriale fra  

 friskolerne om normeringer m.v. bekræfter dette.
Det ved lov fastsatte offentlige tilskud til SFO er  

 på friskoler og private grundskoler lå i 2001 på 6.955 kr.  

 pr. elev (jf.
FL 2001), mens de kommunale nettodriftsudgifter til en elev  

 på en kommunal SFO er omkring 20.000 kr.
Det blev muligt for de private skoler at opnå  

 tilskud til SFO i 1992. Tilskuddets størrelse skulle ifølge  

 lovgivningen fastsættes gennem forhandling mellem Kommunernes  

 Landsforening og ministeren.
Resultatet blev en takst, der allerede dengang  

 reelt ikke udgjorde 75 pct. af de tilsvarende udgifter pr. barn i de  

 kommunale SFO er, en andel, som driftstilskuddet til friskolerne og de  

 private grundskoler sædvanligvis udgør pr. barn.
Dette skyldtes,  

 at der blev anvendt en beregningsmetode, der gav et skævvridende  

 resultat.
Siden er antallet af kommunale SFO er steget, mens  

 antallet af kommunale daginstitutionstilbud er faldet.
Væksten i de  

 kommunale SFO er er bl.a. finansieret af nedlæggelsen af  

 daginstitutionspladser, hvortil elever i folkeskolen, i friskoler og i de  

 private grundskoler må antages at have haft lige  

 adgangsvilkår.
 Det uændrede ved lov fastsatte tilskud til SFO er,  

 friskoler og private grundskoler sammenholdt med et øget pres på  

 ordningerne, bl.a. fordi antallet af kommunale daginstitutionstilbud er  

 reduceret betragteligt, medfører et utilfredsstillende kvalitetsniveau  

 på disse SFO er.
Friskoler og private grundskoler burde i princippet have  

 samme vilkår for driften af SFO er som offentlige skoler.
Det  

 offentlige har en forpligtelse til at sikre pasningstilbud på rimelige  

 og lige vilkår til børn både i de kommunale SFO er og i de  

 private SFO er.
 Hvis et frit skolevalg fortsat skal være en reel  

 mulighed, og friskoler og private grundskoler skal være et reelt  

 alternativ til de kommunale skoler, skal der gives de SFO er, der er  

 tilknyttet friskoler og private grundskoler, et økonomisk løft,  

 således at de kan tilbyde forsvarlige SFO-ordninger.
 I betragtning af denne udvikling bør det ved lov  

 fastsatte offentlige tilskud til de private SFO er forhøjes med et  

 rimeligt beløb, som her foreslås til 25 pct.
Økonomiske konsekvenser De økonomiske konsekvenser af forslaget kan  

 beregnes til 39,1 mio. kr.
Til grund for denne beregning er lagt, at der i  

 FFL 2002, jf. lovforslag nr.
L 1, folketingsåret 2001-02, 1. samling,  

 er budgetteret med 21.900 elever i friskoler og private grundskoler og et  

 tilskud pr. elev på 7.143 kr., i alt 156,4 mio. kr.
En  

 forhøjelse af tilskuddet med 25 pct. svarende til 8.929 kr. som her  

 foreslået vil øge den samlede budgetterede udgift til ca. 195,5  

 mio. kr., hvilket vil udgøre en merudgift på 39,1 mio. kr.
Skriftlig fremsættelse Bodil Kornbek Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bedre  

 økonomiske forhold for skolefritidsordninger på friskoler og  

 private grundskoler.
(Beslutningsforslag nr.
B 55).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
