Afgørelsen vedrører erstatning for nærhed til motorvej (Støj) KENDELSE:
 Ejendommen og motorvejsanlægget.
 Matr. nr. x er en ejendom i landzone på 11.023 (m2). Den var pr. 1. januar  

 1990 vurderet til ejendomsskyld med en kontant ejendomsværdi på 580.000 kr.,  

 heraf grundværdi 190.200 kr.
Ejendommen ligger øst for motorvejen ud til kommunevej Hæstvej.
Før  

 motorvejen forløb kommunevej Resengårdsvej fra Hæstvej langs ejendommens  

 vestskel og mod nordvest.
Denne vej blev afbrudt af motorvejen og nedlagt på  

 strækningen mellem Hæstvej og motorvejen.
Hæstvej blev rettet ud og  

 motorvejen blev ført over denne.
Ejendommen afstod ikke areal til motorvejen,  

 men til udretningen af Hæstvej.
Afståelsen omfattede ca. 330 (m2). Samtidig  

 blev der tillagt ca. 280 (m2) fra naboejendommen og ca. 460 (m2) nedlagt  

 vejareal af Resengårdsvej.
På ejendommen er der opført et enfamiliehus med udnyttet tagetage.
Desuden  

 er der en stor værkstedsbygning og en garage.
Afstanden fra bygningerne til  

 motorvejens midte er ca. 200 m.
På strækningen forbi ejendommen ligger  

 motorvejen på en dæmning, der ved Hæstvej er ca. 3 m høj.
 Efter motorvejens åbning har ejerne påbegyndt opbygningen af en jordvold  

 ved ejendommens vestskel for at mindske støjgenerne.
 Vejdirektoratet har efter ekspropriationskommissionens anmodning foretaget  

 en støjvurdering for ejendommen, dateret februar 1996.
 Parternes påstande.
Ejerne har nedlagt påstand om, at der tillægges dem erstatning for  

 støjgener fra motorvejen, men de har ikke nøjere opgjort deres  

 erstatningskrav.
De har henvist til, at de har afholdt betydelige udgifter  

 til etablering af jordvolden, og at det vil koste en del at få den  

 færdiggjort.
Men selv efter færdiggørelsen af volden vil der være støjgener  

 på 1. salen, der har en bred altan ud mod motorvejen, og dette vil bevirke en  

 forringelse af ejendommens værdi.
 Vejdirektoratet har nedlagt påstand om, at der ikke gives erstatning for  

 gener som følge af vejanlæggets nærhed.
 Ekspropriationskommissionens afgørelse.
Ekspropriationskommissionen har taget udgangspunkt i, at der ikke findes  

 bestemmelser om støjbeskyttelse ved udbygning af bestående veje eller anlæg  

 af nye veje.
Der er således ikke fastsat bestemte grænseværdier, der skal  

 overholdes, som det er tilfældet ved nybyggeri langs eksisterende veje.  

 Spørgsmålet om foranstaltninger imod eller erstatning for støjgener må  

 afgøres ud fra en konkret vurdering af forholdene på de enkelte ejendomme.  

 Det samme gælder spørgsmålet om erstatning for et anlægs dominerende  

 virkning.
I det foreliggende tilfælde er der efter kommissionens opfattelse ikke  

 tale om erstatningsberettigende gener fra motorvejen, der ligger i ret stor  

 afstand fra ejendommens bygninger.
Under kommissionens besøg på ejendommen  

 føltes trafikstøjen fra motorvejen ikke generende hverken i haven eller på  

 gårdspladsen.
Heller ikke inde i huset var der støjgener.
I underetagen kunne  

 motorvejen hverken ses eller høres på grund af beplantning og den etablerede  

 jordvold.
På 1. sal kunne vejen ses henover volden, men selv ude på altanen  

 var trafikstøjen fra motorvejen ikke generende.
På grund af afstanden var der  

 heller ikke tale om dominans fra motorvejsdæmningen.
Herefter Der tilkendes ikke ejerne nogen erstatning for vejanlæggets nærhed.
