Bekendtgørelse om ændring af bekendtgørelse om vurdering af visse offentlige og private anlægs virkning på miljøet (VVM) i medfør af lov om planlægning (Digital annoncering) § 1 I bekendtgørelse nr. 1510 af 15. december 2010 om vurdering af visse offentlige og private anlægsvirkning på miljøet (VVM) i medfør af lov om planlægning foretages følgende ændringer:
 1. Indledningen affattes således:
»I medfør af § 11 g, stk. 4, § 11 h, § 11 i, § 52, stk. 3 og 4, § 58 og § 64, stk. 2, i lov om planlægning, jf. lovbekendtgørelse nr. 937 af 24. september 2009, som ændret ved § 4 i lov nr. 484 af 11. maj 2010, og lov nr. 1273 af 21. december 2011, § 35, stk. 1, i lov om råstoffer, jf. lovbekendtgørelse nr. 950 af 24. september 2009 og § 67, stk. 2, i lov om naturbeskyttelse, jf. lovbekendtgørelse nr. 933 af 24. september 2009, fastsættes:« 2. I § 3, stk. 3, indsættes som 2. pkt.:
»Offentliggørelse efter stk. 1 og 2 kan ske udelukkende på den planlæggende myndigheds hjemmeside.« 3. I § 5 indsættes som stk. 4:
»Stk. 4. Bekendtgørelsen efter stk. 1 kan ske udelukkende på den planlæggende myndigheds hjemmeside.« 4. I § 8 indsættes som stk. 3:
»Stk. 3. Bekendtgørelsen efter stk. 1 og 2 kan ske udelukkende på den planlæggende myndigheds hjemmeside.« 5. I § 9, stk. 1, indsættes som 3. pkt.:
»Bekendtgørelsen kan ske udelukkende på den planlæggende myndigheds hjemmeside.« § 2 Bekendtgørelsen træder i kraft den 2. januar 2012.
