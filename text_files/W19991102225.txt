Kendelse fra Pressenævnet i sag nr.  

 126/1999 Sjællands Bilcenter ved [K] har klaget til  

 Pressenævnet over, at Ekstra Bladet har afvist at bringe et  

 genmæle i anledning af nogle artikler bragt i Ekstra Bladet henholdsvis  

 den. 8. august, den 5. og den 26. september 1999.
 På forsiden af Ekstra Bladets Bilsektion den 8.  

 august 1999 bragte bladet et billede af klageren med overskriften "Fuld af  

 Fup". Følgende tekst var endvidere påført  

 billedet:
"Pas på Sjællands Bilcenter.
Ejeren [K] er en  

 af de slemme drenge i bilbranchen".
 Af en artiklen i Ekstra Bladets Bilsektion samme dag med  

 overskriften "Stol aldrig på den mand" fremgik bl.a.  

 følgende:
 "FDM advarer på det kraftigste mod [K] fra  

 Sjællands Bilcenter.
 Juridisk chef i FDM, advokat  Jacob  Forman, er ved at  

 være grundigt træt af [K] og hans bilcenter.
EN AF DE SLEMME - Han er en af de slemme i branchen og en kendt person i  

 vores juridiske afdeling, siger  Jacob  Forman.
- Vi får jævnligt henvendelser om ham.
Det er  

 typisk mangelsager i forbindelse med brugtbilshandler.
Inden for de sidste  

 år har vi haft 15-20 sager, lige fra mindre sager i  

 Forbrugerklagenævnet til de større, der ender i fogedretten, for  

 han betaler ikke, selvom klagenævnet giver kunderne medhold.
Og det  

 gør de i de fleste tilfælde.
 Også FDM selv har en sag mod Sjællands  

 Bilcenter i Forbrugerklagenævnet.
- Han bruger vores navn i sine annoncer, selvom vi intet  

 har med ham at gøre.
Når vi ringer til ham, smider han  

 konsekvent røret på, og han ignorerer fuldstændig vores  

 breve.
Det bedste folk kan gøre, er at advare folk mod at handle med  

 ham, for han er ikke til at tale fornuftigt med.
Han bryder sine aftaler og  

 behandler folk urimeligt, siger  Jacob  Forman." Af en anden artikel på samme side med overskriften  

 "JEG HAR ALDRIG BRUGT FDM'S NAVN" fremgik bl.a.:
 "Ekstra Bladet tog med  Leif  Olsen, der er én af  

 de utilfredse kunder, ud til [K] i Sjællands Bilcenter for at få  

 en forklaring på de mange klagesager og misbruget af FDM's navn.  

 På de 12 kilometer fra  Leif  Olsens sommerhus til  

 brugtvognsforhandleren viste den defekte kilometertæller, at bilen  

 tilbagelagde knap 4000 kilometer.
 - Alle kan jo gå til FDM og  

 Forbrugerklagenævnet i dag, men dem er der da ingen, der tager  

 alvorligt, mener [K].
- Hvorfor reparerer du ikke  Leif  Olsens bil,  

 når han afleverer den til dig på de aftalte tidspunkter? - Der har været så meget, og det er jo bare  

 småting, der ikke haster.
Der er ferie alle steder, og den uge, hvor  

 jeg havde den, skulle jeg til Finland.
Det kan alle da glemme.
Hvis det havde  

 været noget alvorligt i vejen, havde jeg selvfølgelig lavet det  

 med det samme.
- Hvad siger du til, at FDM har rejst en sag mod dig i  

 Forbrugerklagenævnet for at bruge deres navn ulovligt? - Jeg har aldrig brugt FDM's navn.
Kan du måske se  

 det nogen steder her?" Af en artikel i Ekstra Bladets Bilsektion den 5. september  

 1999 med overskrifterne "Fuppet for 100.000" og "Ungt par sidder  

 tilbage med kæmpegæld efter mødet med bilhandleren  

 fremgår bl.a. følgende:
"I september 97 købte  Trine  og  Thomas  Nissen  

 fra Glostrup en Toyota Landcruiser årgang 87 hos Sjællands  

 Bilcenter.
Pris inklusive levering: 72.000 kroner.
 De havde drømt om at få deres egen bil, men i  

 stedet blev det starten på ti måneders mareridt for det unge par,  

 der aldrig før havde ejet en bil.
 For [K] endte sagen med et forlig i august 98, men for  

  Trine  og  Thomas  Nissen varer det mange år, før mareridtet er  

 slut.
 I dag sidder  Trine  og  Thomas  Nissen tilbage med en  

 samlet gæld på over 100.000 kroner som resultat af mødet  

 med det glatte bilsælger fra Gislinge   og ingen bil.
TOMME TRUSLER Han vil ikke kommentere den konkrete sag men  

 fastholder:
Der er ingen, der behandler deres kunder så godt,  

 som vi gør.
Jeg har solgt over 5.000 biler, og så er det da  

 klart, at der er nogen, der bliver utilfredse.
Men Ekstra Bladet ryger lige i  

 Pressenævnet med alt det løgn, I her skriver om mig, og hvis du  

 skriver det her, så bliver  Thomas  Nissen meldt til politiet.
I har  

 valgt den forkerte mand at slås med, siger han.
 [K] ønskede ikke at svare på konkrete  

 spørgsmål om handlerne med  Thomas  Nissen over telefonen, men  

 henviste til sin advokat,  Torben  Ratjen.
GAB GAB [K] fastholder, at oplysningerne om, at FDM og  

 Forbrugerklagenævnet vader i klager over Sjællands Bilcenter fra  

 utilfredse kunder, er lodret løgn.
- Jeg har undersøgt sagen med min advokat, og der  

 findes kun én eller to sager, og de er tre år gamle, siger - Gab, gab, gab.
Han truer os med advokater og alverdens  

 ulykker, men advokaterne ved jo godt, at det eneste de får ud af det,  

 er at udstille Sjællands Bilcenters uærlige forretningsmetoder.  

 Hvis [K] har lyst, kan han da bare komme op til os.
Så skal vi nok vise  

 ham dokumentationen for hver enkelt sag, siger juridisk chef i FDM,  Jacob  

  Forman." Ekstra Bladet bragte på forsiden af Bilsektionen den  

 26. september 1999 under overskriften "Bilhajens ofre" seks billeder,  

 der viste nogle af klagerens kunder samt et billede af klageren.  

 Følgende tekst var anført:
"Vrede kunder anklager ejeren af Sjællands  

 Bilcenter: -Han er en Dr.
Jekyll og Mr.
Hyde.
Overflink under salget og groft  

 uforskammet når problemerne melder sig".
 På midtersiderne i Ekstra Bladets Bilsektion samme  

 dag bragte bladet en artikel med overskriften "Bedemandens ofre",  

 hvoraf det bl.a. fremgik:
"Blandt folk der kender Sjællands Bilcenter og  

 ejeren [K]s forretningsmetoder går han under navnet bedemanden, fordi  

 han sælger sminkede lig.
Tilnavnet har han fået af sine egne  

 ansatte.
Ekstra Bladet Biler har været i kontakt med seks af FDM's  

 kunder, der har sagsmapper om Sjællands Bilcenter." Klageren har til brug for sagen formuleret følgende  

 genmælekrav:
"I 3 artikler har Ekstra Bladet omtalt nogle kunders og  

 FDM's historie.
Over for disse historier meddeles at Sjællands  

 Bilcenter har meget travlt, vi har ca. 6.000 kunder og derfor vil der altid  

 være nogle der mener at vi kunne have gjort det anderledes.
Der er ikke  

 nogen kunde der har sat 100.000 til hos os, tværtimod, ligeledes har  

 FDM ikke nogen sag kørende mod os det er faktisk omvendt da vi ikke  

 har annonceret eller skiltet med FDM's logo.
Ligeledes kan det ikke lade sig gøre at den omtalte  

 kunde skulle have talt med en ansat der skulle være kommet med  

 bemærkninger om ledelsen, da vi ikke havde nogen ansat på det  

 tidspunkt, da vi benytter andre værksteder." Klageren har anført, at artiklerne er fyldt med  

 ukorrektheder, og at de oplysninger, som bringes, ikke er undersøgt  

 godt nok, hvilket han meddelte bladet ved skrivelse af 5. september 1999,  

 hvor han krævede et genmæle.
Klageren har endvidere  

 anført, at bladets kunne have undersøgt tingene bedre ved  

 f.eks. at ringe til ham.
Endelig har klageren anført, at han ikke er  

 en fupmager, når nogle kunder har måttet vente lidt længere  

 skyldes det, at han har haft så travlt.
På denne baggrund  

 kræver klageren, at bladet bringer hans genmæle.
Bladet afviser kritikken, og oplyser, at FDM bl.a. kan  

 bekræfte, at klageren er kendt som mål for en lang række  

 sager, som FDM har modtaget fra sine medlemmer.
Ved skrivelse af 16.  

 september 1999 afviste bladet at bringe et genmæle fra klageren uden af  

 give oplysninger i overensstemmelse med medieansvarslovens § 40, stk.  

 1.Bladet anfører imidlertid, at man har forklaret klageren  

 vilkårene for et genmæle samt tilrådet klageren at  

 søge rådgivning om udformningen heraf.
Bladet afviser at bringe  

 klagerens genmæle under henvisning til, at det hverken i indhold eller  

 form kan betragtes som et genmæle i medieansvarslovens forstand.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Ole Askvig.
 Pressenævnet udtaler:
 Indledningsvis bemærkes, at Pressenævnet ikke  

 har mulighed for at foretage en bevismæssig vurdering af, om de  

 oplysninger og vurderinger, bladet har bragt, er korrekte.
 Artiklerne indeholder oplysninger fra forskellige kilder  

 herunder oplysninger og kommentarer fra klageren, der er citeret flere  

 gange.
 Pressenævnet finder herefter ikke grundlag for at  

 pålægge bladet at bringe et genmæle.
Da klageren ved brev af 5. september 1999 rettede  

 henvendelse til bladet med krav om genmæle, skulle bladet imidlertid i  

 overensstemmelse med medieansvarslovens § 40, stk. 1, skriftligt have meddelt  

 ham, at afslaget kunne indebringes for Pressenævnet senest 4 uger  

 efter, at afslaget var kommet frem.
Dette gjorde bladet imidlertid ikke,  

 hvilket er i strid med medieansvarslovens § 40, stk. 1.
 Afsagt den 15. december 1999.
