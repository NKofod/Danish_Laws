Den 13. december 1985 undertegnedes i Beograd en overenskomst mellem  

 Danmark og Jugoslavien om konsolidering af Jugoslaviens statsgaranterede gæld  

 til Danmark.
Overenskomsten er i overensstemmelse med de retningslinier for  

 restrukturering af Jugoslaviens gæld (Agreed Minute on the Consolidation of  

 the Debt of the Socialist Federal Republic of Yugoslavia for the Period from  

 January 1, 1985 up to May 15, 1986), hvorom der blev tilvejebragt enighed  

 under multilaterale forhandlinger, som fandt sted i Paris den 25. marts og  

 24. maj 1985.
Konsolideringsprocenten er aftalt til 90 for afdrag, der forfalder i  

 perioden 1. januar 1985 til 15. maj 1986, hidrørende fra kontrakter, som er  

 garanteret af Industriministeriet eller Eksportkreditrådet, og som er indgået  

 før den 2. december 1982 med en kredittid på over et år.
Det konsoliderede  

 beløb skal afbetales i 10 lige store halvårlige rater, begyndende den 1.  

 marts 1990 og med sidste afdrag den 1. september 1994.
 I den dansk-jugoslaviske overenskomst udgør konsolideringen ca. 45  

 milllioner kroner, der forrentes med 12 % på danske kroner og en variabel  

 rente LIBOR (London Inter Bank Offered Rate) + 0,3 % på US dollars.
