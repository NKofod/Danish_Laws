Nr BTL 113 Betænkning over Forslag til lov om ændring af lov om ændring af  

 forskellige skattelove. (Anparter)   

 Nr L 113 1991-92, 1. samling Afgivet af Skatteudvalget Afgivet: 19911206 Udvalget har behandlet lovforslaget i en række møder.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
Ændringsforslag Af skatteministeren, tiltrådt af udvalget:
Til titlen 1) Titlen affattes således:
»Forslag til Lov om ændring af personskatteloven og af lov om ændring af  

 forskellige skattelove. (Anparter) (Ophør af skibsanpartsordningen)» Ny paragraf 2) Før § 1 indsættes som ny paragraf:
»§ 01 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991,  

 foretages følgende ændring:
 I § 13, stk. 6, 4. pkt., indsættes efter  

 »industriministeren« ordene: »senest den 31. december  

 1993«.
Til § 1 3) Den foreslåede ændring affattes således:
 »I § 8 ophæves stk. 3.
Stk. 4-7 bliver herefter stk. 3-6.« Bemærkninger Til nr. 1-3 Ændringerne betyder, at industriministerens adgang til at godkende  

 skibsprojekter med skattemæssig virkning ophører med udgangen af 1993, idet  

 revisionsklausulen i § 8, stk. 3, i lov nr. 388 af 7. juni 1989 ophæves.
 Inden 1994 vil industriministeren i et samarbejde med skibsværftsbranchen  

 overveje andre former for støtte til skibsbygning til gavn for den danske  

 skibsbygningsindustri.
 Muligheden for at etablere en statslig garantiforpligtelse for bygning af  

 skibe, hvor branchen selv skal bære en del af den samlede risiko, vil indgå i  

 disse overvejelser.
 I disse overvejelser vil indgå udviklingen i aftrapningen af støtte til  

 skibsværfter i EF.
For skibsprojekter godkendt før 1994 vil undtagelsen fra  

 underskudsbegrænsningen i personskattelovens § 4, stk. 1, nr. 10, 12 og 13,  

 også gælde efter 1994. En skattepligtig kan således i 1994 eller senere  

 anskaffe en anpart i et skibsprojekt, der er godkendt af industriministeren  

 senest den 31. december 1993, uden at blive omfattet af  

 underskudsbegrænsningen.
Dette gælder også for senere erhververe af anparten.
Den foreslåede ophævelse af undtagelsesbestemmelsen for skibsanparter fra  

 og med 1994 vil indebære et merprovenu, som med stor usikkerhed kan skønnes  

 til 350 mio. kr. for indkomståret 1994, heraf ca. 200 mio. kr. vedrørende  

 kommunerne.
Merprovenuet vil vokse betydeligt i de følgende år, efterhånden  

 som flere årgange af skibsanparter bliver omfattet af de generelle regler for  

 anpartsvirksomhed.
Det er ved provenuskønnet lagt til grund, at bortfaldet af  

 fradrag for underskud på skibsanparter ikke medfører en forøgelse af andre  

 fradrag som f.eks. pensionsindbetalinger.
