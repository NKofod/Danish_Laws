(Til alle amtsråd og Frederiksberg  

 Kommunalbestyrelse) Som led i aftaleforhandlingerne i 1987 blev der ved aftale mellem  

 Finansministeriet og Lærernes Centralorganisation med virkning fra 1. august  

 1987 indført tillæg for skemalagte undervisningstimer til tjenestemænd i  

 folkeskolen, ved øvelsesskolerne og ved selvstændige amtskommunale  

 institutioner for specialundervisning for voksne.
 Efter forhandling mellem Kulturministeriet, Amtsrådsforeningen i Danmark,  

 Lærernes Centralorganisation og Finansministeriet er der nu mellem  

 Finansministeriet og Lærernes Centralorganisation indgået aftale om, at der  

 med virkning fra 1. august 1988 ydes samme tillæg til tjenestemænd ved  

 amtskommunale enkeltfagskurser (fsa/fsu), bortset fra tjenestemandsansatte  

 adjunkter/lektorer for skemalagte undervisningstimer ved  

 enkeltfagsundervisningen.
 Det er endvidere aftalt, at samme tillæg ydes til timelærere, årsvikarer  

 og månedslønnede vikarer ved enkeltfagsundervisningen, der er ansat efter  

 reglerne i Undervisningsministeriets cirkulære af 1. marts 1984 om  

 timelærere, vakancevikarer og vikarer i folkeskolen på samme måde som til  

 ikke-tjenestemandsansatte lærere i folkeskolen m.v.
 Der ydes ikke tillæg for skemalagte undervisningstimer til timelønnede  

 lærere, der er ansat efter reglerne i Finansministeriets cirkulære om  

 timelønnet undervisning.
 Til forstandere, der afvikler indtil 200 af deres pligtige årlige  

 undervisningstimer ved at overtage indtil 200 midlertidige timer, ydes  

 tillægget på samme måde som for øvrige tjenestemænd i forhold til det ved  

 kursusårets start lagte skema svarende til medregningen i forstanderens  

 løntimetal.
Efter aftalens § 3, stk. 3, ydes der tillæg for midlertidige  

 undervisningstimer, der tillægges en lærer for perioder af mindst 4  

 kalenderuger i sammenhæng.
For midlertidige timer, som tilægges en lærer som  

 enkeltstående timer (tilfældige vikartimer, hvis varighed er mindre end 4  

 kalenderuger i sammenhæng), ydes der ikke tillæg.
Uanset bestemmelserne i aftalens § 2, stk. 3, om udbetaling månedsvis  

 forud med 1/12 af skoleårets samlede tillæg sker udbetalingen for kursusåret  

 1988-89 samlet ved kursusårets afslutning.
Den enkelte lærers samlede tillæg  

 for kursusåret 1988-89 beregnes på grundlag af det planlagte elevtimetal for  

 de hold, der i kursusåret er tildelt læreren.
Der ydes dog ikke tillæg for  

 varetagelse af undervisningstimer til højere forberedelseseksamen.
Med virkning fra 1. august 1988 forhøjedes tillægget pr. undervisningstime  

 til 2,12 kr. (grundbeløb i niveau 1. oktober 1984.) Tillægget pr. undervisningstime er for kursusåret 1988-89 kr. 2,48 i  

 niveau 1. april 1989.
 P.d.v.
Susanne Boe Aftale mellem Finansministeriet og Lærernes Centralorganisation om tillæg  

 til tjenestemænd i folkeskolen m.v. for skemalagte undervisningstimer (* 1) er udeladt her.
AFTALE MELLEM FINANSMINISTERIET OG LÆRERNES CENTRALORGANISATION OM ÆNDRING  

 AF AFTALE AF 3. MARTS 1988 OM TILLÆG TIL TJENESTEMÆND I FOLKESKOLEN MV.
FOR  

 SKEMALAGTE UNDERVISNINGSTIMER I henhold til § 45, stk. 1, i lov nr. 291 af 18. juni 1969 om tjenestemænd  

 i staten, folkeskolen og folkekirken aftales følgende:
 § 1.  I aftale af 3. marts 1988 mellem  

 Finansministeriet og Lærernes Centralorganisation om tillæg til tjenestemænd  

 i folkeskolen mv. for skemalagte undervisningstimer foretages følgende  

 ændringer:
 1. I § 2 ændres »74,87 kr.« til: »82,57  

 kr.«.
 2. I § 3, stk. 3, ændres »1,87 kr.« til:  

 »2,06 kr.«.
 3. I § 2 ændres »82,57 kr.« til: »84,75  

 kr.«.
 4. I § 3, stk. 3, ændres »2,06 kr.« til:  

 »2,12 kr.«.
 § 2.  § 1, nr. 1 og 2, træder i kraft 1. april 1988,  

 og § 1, nr. 3 og 4, træder i kraft 1. august 1988.
København, den 17. maj 1988 Lærernes Centralorganisation ???? Finansministeriet P.M.V.
 E.B.
