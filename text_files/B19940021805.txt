 I medfør af § 8, §§ 31-34, § 62 og § 63 i lov nr. 310 af 6. juni 1973 om  

 levnedsmidler m.m. senest ændret ved lov nr. 351 af 9. juni 1993 og lov nr.  

 343 af 25. maj 1990 om administration af De Europæiske Fællesskabers  

 retsakter om levnedsmidler m.m., fastsættes:
 § 1.  Denne bekendtgørelse omfatter levnedsmidler  

 m.m., som er bestemt til eksport.
 § 2.  Uanset bestemmelsen i levnedsmiddellovens § 8 er  

 levnedsmidler m.m. bestemt til eksport samt virksomheder, der behandler eller  

 sælger levnedsmidler til eksport, omfattet af kontrol-, tilsyns-,  

 autorisations-, og godkendelsesbestemmelser m.v. fastsat i loven eller i  

 medfør heraf.
 § 3.  Bekendtgørelsen træder i kraft den 1. juni 1994.
 § 4.  Bekendtgørelse nr. 235 af 10. april 1991  

 ophæves.
Sundhedsministeriet, den 23. marts 1994 Torben Lund / Marianne Lauridsen (* 1) Bekendtgørelsen indeholder bestemmelser, der gennemfører Rådets  

 direktiv nr. 89/397/EØF, EF-tidende 1989 L 186 s. 23.
