 VI MARGRETHE DEN ANDEN; af Guds Nåde Danmarks Dronning,  

 gør vitterligt:
 Folketinget har vedtaget og Vi ved Vort samtykke stadfæstet følgende lov:
Lovens anvendelsesområde § 1.  Loven gælder for ejendomme, hvor mindst 2  

 lejligheder er udlejet helt eller delvis til beboelse.
 Stk. 2.  Flere ejerlejligheder, der henhører under samme  

 ejerforending, og som ejen af samme udlejer, anses i denne lov som een  

 ejendom.
Stk. 3.  Er flere ejendomme, der ejes af samme ejer,  

 opført kontinuerligt som en samlet bebyggelse, og har disse ejendomme fælles  

 friarealer eller nogen form for driftsfællesskab, anses disse ligeledes i  

 denne lov som een ejendom.
Det samme gælder, hvor flere ejendomme er  

 samvurderet eller samnoteret i tingbogen.
Beslutning om tvangsadministration § 2.  I kommuner, hvor reglerne i kapitel II-V i lov  

 om modlertidig regulering af boligforholdene er gældende, kan huslejenævnet  

 på begæring af beboerrepræsentanterne eller et flertal af lejerne samt i de i  

 stk. 3 nævnte tilfælde beslutte, at en ejendom skal administreres på ejerens  

 vegne.
Stk. 2.  Det er dog en betingelse for, at der kan  

 træffes beslutning efter stk. 1, at den af huslejenævnet fastsatte frist  

 efter § 22, stk. 3, § 27, stk. 6, eller § 27a, stk. 2, i lov om midlertidig  

 regulering af boligforholdene ikke er overholdt.
Det er tillige en  

 betingelse, at Grundejernes Investeringsfond to gange tidligere, elle een  

 gang tidligere inden for de sidste 2 år, har ladet arbejder udføre for  

 ejerens regning, jfr. § 60 i lov om modlertidig regulering af  

 boligforholdene, eller at Grundejernes Investeringsfond på grund af en  

 ejendoms særlige forhold ikke finder at kunne påtage sig at udføre arbejder,  

 som er pålagt af huslejenævnet.
Stk. 3.  Såfremt Grundejernes Investeringsfond på grund  

 af en ejendoms særlige forhold ikke finder at kunne påtage sig de i stk. 2  

 nævnte arbejder, skal investeringsfonden give meddelelse herom til  

 huslejenævnet.
Huslejenævnet skal herefter inden 8 dage træffe afgørelse om,  

 at ejendommen skal administreres på ejerens vegne.
§ 3.  I kommuner, hvor reglerne i kapitel II-V om  

 midlertidig regulering af boligforholdene ikke er gældende, træffer  

 boligretten afgørelse efter § 2, stk. 1, i en af beboerrepræsentanterne eller  

 et flertal af lejerne anlagt sag.
Afgørelsen træffes ved dom.
 Stk. 2.  Det er dog en betingelse for, at boligretten  

 kan træffe afgørelse efter stk. 1, at ejendommen er mangelfuld, at udlejeren  

 tidligere er dømt til at lade vedligeholdelsesarbejder udføre på ejendommen,  

 og at udlejeren herefter ikke uden unødigt ophold har påbegyndt og fuldført  

 de nævnte vedligeholdelsesarbejder.
 § 4.  Et huslejenævns beslutning eller en dom om  

 tvungen administration er, uanset hvornår andre rettigheder er stiftet eller  

 tinglyst, gyldig over for enhver med de retsvirkninger, der følger af  

 bestemmelserne i denne lov.
Stk. 2.  Afgørelser om tvungen administration skl  

 meddeles boligministeren.
Er beslutningen truffet ved dom, jfr. § 3, stk. 1,  

 skal meddelelse tillige gives til kommunalbestyrelsen i den kommune, hvori  

 ejendommen er beliggende.
Huslejenævnet eller kommunalbestyrelsen skal lade  

 afgørelsen tinglyse på ejendommen.
Generelle bestemmelser § 5.  Boligministeren udpeger administrator og  

 fastsætter vederlag for administrationen.
Foreligger der for ejendommen en  

 godkendt saneringsplan efter § 9 i lov om sanering, eller er ejendommen  

 omfattet af en beslutning efter § 16 i samme lov eller af en beslutning efter  

 §§ 7, 32, 72 eller 73 i lov om byfornyelse og boligforbedring, overtager  

 kommunalbestyrelsen eller ved selskabssanering saneringsselskabet dog de  

 beføjelser, der er tillagt administrator.
 Stk. 2.  Er ejendommen omfattet af en beslutning om  

 kondemnering eller af påbud efter den tidligere gældende lov om boligtilsyn,  

 overtager kommunalbestyrelsen de beføjelser, der er tillagt administrator.
§ 6.  Huslejenævnet eller kommunalbestyrelsen  

 fastsætter efter aftale med administrator en rimelig frist, inden for hvilken  

 de påbudte arbejder skal være udført, dog højst 10 år.
Er ejendommen omfattet  

 af en beslutning efter den tidligere gældende lov om boligtilsyn, eller vil  

 de påbudte arbejder stride mod eller væsentligt fordyre gennemførelsen af en  

 godkendt saneringsplan for ejendommen eller en beslutning efter §§ 7, 32, 72  

 eller 73 i lov om byfornyelse og boligforbedring, skal administrator alene  

 udføre sådanne arbejder, der er nødvendige af hensyn til beboernes sikkerhed.
§ 7.  Administrator skal underrette de panthavere i  

 ejendommen, hvis rettigheder fremgår af tingbogen, om overtagelsen af  

 administrationen og om de påbudte arbejder.
Panthaverne kan vælge at lade  

 arbejderne udføre for egen regning. Ønsker flere panthavere at udføre  

 arbejderne, har en efterstående panthaver fortrinsret for en foranstående.
 Stk. 2.  Såfremt panthaverne ikke inden 6 uger fra  

 modtagelsen af administrators underretning efter stk. 1 har erklæret, at de  

 ønsker at lade arbejdet udføre, skal administrator iværksætte dette på  

 ejerens vegne, så snart der er økonomisk mulighed herfor, jfr. §§ 9, 10 og  

 12.
 § 8.  Admistrator kan, eventuelt med fogedens bistand,  

 kræve udlevering af dokumenter, der vedrører ejendommen.
 Stk. 2.  Administrator har samme ret som ejeren til at  

 gøre sig bekendt med registrerede oplysninger vedrørende ejendommen efter lov  

 om bygnings- og boligregistrering.
§ 9.  Administrator oppebærer ejendommens  

 lejeindtægter, eventuelle varmebidrag og lignende.
Lejerne kan efter  

 underretning herom kun betale med frigørende virkning til administrator,  

 medmindre lejerne betaler lejen til Grundejernes Investeringsfond efter § 60,  

 stk. 6, i lov om midlertidig regulering af boligforholdene.
I så dald  

 oppebærer administrator efter underretning af investeringsfonden den  

 overskydende del af lejeindtægten.
Stk. 2.  Har ejendommen en positiv almindelig  

 vedligeholdelseskontor, jfr. § 18 i lov om modlertidig regulering af  

 boligforholdene, kan administrator kræve, at udlejeren betaler et hertil  

 svarende beløb til administrator inden 3 uger efter, at påkrav herom er  

 kommet frem til udlejeren.
Administrator skal sørge for, at beløb, der ikke  

 betales rettidigt, snarest inddrives ved udpantning efter reglerne for  

 udpantning af skatter og afgifter, som opkræves ved kommunernes  

 foranstaltning, jfr. loven om fremgangsmåden ved inddrivelse af skatter og  

 afgifter m.v.
Inddrivelsen foretages på foranledning af kommunalbestyrelsen i  

 den kommune, hvor ejeren er bosat, eller - hvis ejeren bor i udlandet - i den  

 kommune, hvori ejendommen er beliggende.
Inddrivelse sker med tillæg af et  

 gebyr, der tilfalder kommunen, og hvis størrelse fastsættes af  

 boligministeren.
Ved udpantningen skal det af udlejeren til lejerne senest  

 udsendte vedligeholdelsesregnskab, jfr. § 20 i lov om midlertidig regulering  

 af boligforholdene, lægges til grund.
Såfremt der senere er aflagt regnskab  

 over for Grundejernes Investeringsfond, jfr. § 22 a i lov om midlertidig  

 regulering af boligforholdene, lægges dette regnskab til grund.
 Stk. 3.  Administrator skal anvende de oppebårne beløb  

 til dækning af udgifterne i nævnte rækkefølge: varme, vand, el og gas,  

 administration renholdelse, vedligeholdelse, opretning, brandsikring,  

 forsikringer, ejendomsskatter, der forfalder i tvangsadministrationsperioden,  

 og, i det omfang lejeindtægten giver mulighed herfor, tillige udgifter til  

 ydelser på prioriteter.
 Stk. 4.  Administrator bestemmer, i hvilken rækkefølge  

 de påbudte arbejder vedrøende vedligeholdelse, opretning og brandsikring skal  

 udføres.
Stk. 5.  Administrator indtræder i det hele i ejerens  

 sted i forhold til lejerne, herunder med hensyn til retten til ifølge  

 lovgivningen at kræve lejeforhøjelser samt til at foretage genudlejning af  

 ledige lejligheder og øvrige lokaler.
Administrator kan endvidere kræve  

 udbetaling fra Grundejernes Investeringsfond i henhold til § 22 b i lov om  

 modlertidig regulering af boligforholdene.
Stk. 6. Foranstaltninger, som er  

 påbudt i henhold til lov, kan udføres af administrator.
 Stk. 7.  Arbejder, som påbydes af huslejenævnet efter  

 beslutningen om tvangsadministration jfr. § 2, kan udføres af administrator.
 Stk. 8.  Boligministeren fastsætter nærmere regler om  

 administrators virke og pligt til at aflægge regnskab.
 § 10.  Såfremt hverken lejeindtægten eller opfyldelse  

 i henhold til § 9, stk. 2, er tilstrækkelig til at dække udgifterne ved  

 påbudtearbejder til ejendommens vedligeholdelse og opretning eller udgifterne  

 til foranstaltninger som nævnt i § 9, stk. 6 og 7, kan administrator på  

 ejerens vegne optage lån hertil og som sikkerhed for lånet lade tinglyse pant  

 i ejendommen med fortrinsret efter ejendomsskatter, men uden personlig  

 hæftelse.
 Stk. 2.  Pantebrevet skal for at kunne tinglyses med  

 fortrinsret indeholde huslejenævnets eller kommunalbestyrelsens erklæring om,  

 at pantebrevet er til sikkerhed for lån efter stk. 1.
 § 11.  Såfremt der ikke opnås lån som nævnt i § 10,  

 skal administrator med angivelse af lånebehovet rette henvendelse til  

 kommunalbestyrelsen.
 § 12.  Såfremt der ikke inden 3 måneder efter  

 administrators henvendelse godkendes en saneringsplan efter § 9 i lov om  

 sanering eller træffes beslutning efter § 16 i samme lov for ejendommen eller  

 beslutning efter §§ 7, 32, 72 eller 73 i lov om byfornyelse og  

 boligforbedring, yder kommunalbestyrelsen lån til betaling af de budgetterede  

 udgifter med tillæg af eventuelle senere forhøjelser i det omfang, udgifterne  

 ikke kan dækkes på anden måde.
§ 13.  Lån ydet efter § 12 er rente- og afdragsfri,  

 indtil den tvungne administration ophæves.
Herefter afdrages lånet inden for  

 en periode af højst 20 år.
Renten fastsættes af boligministeren efter  

 forhandling med finansministeren på grundlag af markedsforholdene for lån af  

 tilsvarende type.
 § 14.  Som sikkerhed for lånet lader  

 kommunalbestyrelsen tinglyse pant i ejendommen med fortrinsret efter  

 ejendomsskatter, men uden personlig hæftelse.
 Stk. 2.  Pantebrevet skal for at kunne tinglyses med  

 fortrinsret indeholde kommunalbestyrelsens erklæring om, at pantebrevet er  

 til sikkerhed for lån efter § 12.
 § 15.  Boligministeren yder rentefri statslån til  

 dækning af halvdelen af kommunens udgifter i medfør af 3 12 inden for de  

 midler, der på de årlige finanslove bevilges i henhold til lov om sanering og  

 lov om byfornyelse og boligforbedring.
 Stk. 2.  Kommunalbestyrelsen indbetaler halvdelen af  

 modtagne renter og afdrag på lånet til staten.
§ 16.  Huslejenævnet eller kommunalbestyrelsen skal  

 ophæve den tvungne administration og sørge for, at tinglysning efter § 4,  

 stk. 2, slettes, når de påbudte arbejder, jfr. dog § 6, er udført og betalt  

 og administrator erklærer at være fyldestgjort for sit tilgodehavende.
Det  

 samme gælder, når ejendommen ikke længere er omfattet af loven, jfr. § 1.
 Stk. 2.  Ejes en ejendom af en kommune, i hvilken  

 reglerne i kapitel II-V i lov om midlertidig regulering af boligforholdene  

 ikke er gældende, træffes afgørelsen efter stk. 1 af boligministeren.
§ 17.  Huslejenævnets afgørelser i henhold til denne  

 lov kan indbringes for boligretten eller i Københavns kommune for et ankenævn  

 efter reglerne i §§ 43 og 44 i lov om midlertidig regulering af  

 boligforholdene.
Indbringelse af afgørelsen for boligret eller ankenævn har  

 ikke opsættende virkning.
 Ikrafttræden m.v.
 § 18.  Boligministeren kan bemyndige en under  

 ministeriet oprettet styrelse til at udøve de beføjelser, der i denne lov er  

 tillagt ministeren.
 Stk. 2.  Boligministeren kan fastsætte regler om  

 adgangen til at påklage afgørelser, der er truffet i henhold til bemyndigelse  

 efter stk. 1, herunder at afgørelserne ikke skal kunne indbringes for  

 ministeren.
 § 19.  Loven træder i kraft den 1. januar 1985.
 Stk. 2.  Lov om tvungen administration af  

 udlejningsejendomme, jfr. lovbekendtgørelse nr. 142 af 6. april 1982,  

 ophæves.
 § 20.  Loven gælder ikke for Færøerne og Grønland.
Givet på Christiansborg slot, den 12.  

 december 1984 Under Vor kongelige Hånd og Segl MARGRETHE R.
