Nr LSF 138 Forslag til Lov om privat bortskaffelse af spildevand på Sejerø og andre  

 småøer og i områder med spredt bebyggelse Fremsat af miljøministeren (Per Stig Møller) den 4. december 1991 Vedtaget ved tredjebehandling den 19. december 1991 Lov nr. 8 af 03/01/1992 § 1. Loven gælder for etablering og drift af fælles private anlæg til bortskaffelse af spildevand fra områder på Sejerø, der i en spildevandsplan vedtaget af Bjergsted Kommunalbestyrelse er udlagt til spildevandsbortskaffelse ved fælles foranstaltning, jf. dog § 8.
 Stk. 2. Såfremt Bjergsted Kommune i områder på Sejerø, der ikke er  

 omfattet af stk. 1, etablerer en fælles ordning for bortførsel af slam fra  

 septiktanke eller tømningsordning for samletanke, er det private  

 spildevandslav forpligtet til at modtage slam fra sådanne ordninger.
§ 2. I det område, der er omfattet af § 1, stk. 1, kan bolig- og  

 grundejere ved en afstemning beslutte, at spildevandet bortskaffes ved privat  

 etableret anlæg.
Til vedtagelse af beslutningen kræves et flertal bestående  

 af mindst 75 pct. af samtlige mulige stemmer.
 Stk. 2. Forud for afstemningen afholder Bjergsted  

 Kmmunalbestyrelse et møde med de stemmeberettigede, hvor kommunen orienterer  

 om lovens bestemmelser.
Stk. 3. Senest 3 måneder efter lovens ikrafttræden afholder  

 Bjergsted Kommunalbestyrelse den i stk. 1 nævnte afstemning.
Afstemningen  

 skal være hemmelig og skriftlig.
 Stk. 4. Tildelingen af stemmer til den enkelte bolig- og  

 grundejer, herunder erhvervsvirksomheder, sker efter det princip, at der  

 tildeles een stemme for hvert tilslutningsbidrag, den enkelte forventes at  

 blive opkrævet.
 § 3. Senest 2 uger før afstemningen efter § 2, stk. 1, fremsender  

 Bjergsted Kommunalbestyrelse til grundejerne i områderne omfattet af § 1,  

 stk. 1, status for de kloakfonde, der er oprettet i henhold til:
 1) Landvæsenskommissionskendelse afsagt den 16. december 1942.
 2) Kloakvedtægt for Sejerby af 27. juni 1945.
 3) Kloakvedtægt for Kongstrup by af 11. juli 1953.
 § 4. Bolig- og grundejere, der er omfattet af § 2, stk. 1, skal  

 oprette et spildevandslav med en bestyrelse, der varetager anlæggets  

 etablering og drift.
 Stk. 2. Bjergsted Kommunalbestyrelse indkalder senest 1 måned  

 efter afstemningen bolig- og grundejerne omfattet af stk. 1 til en stiftende  

 generalforsamling, der vælger en bestyrelse på mindst 5 medlemmer.
 Stk. 3. Bestyrelsen udarbejder udkast til lavets vedtægter, der  

 godkendes på en generalforsamling.
 Stk. 4. Lavets vedtægter tinglyses på de omfattede ejendomme.
 § 5. Vestsjællands Amtsråd fastsætter en frist på ikke under 2 år  

 for udførelse af et spildevandsanlæg, der besluttes udført ved privat  

 foranstaltning.
Stk. 2. Såfremt fristen efter stk. 1 ikke overholdes, udfører  

 Bjergsted Kommunalbestyrelse et offentligt anlæg.
Vestsjællands Amtskommune  

 fastsætter en ny frist for kommunens færdiggørelse af anlægget.
§ 6. Udgifterne til etablering og drift af anlæg omfattet af en  

 beslutning efter § 2, stk. 1, afholdes gennem bidrag fra bolig- og  

 grundejerne.
Udgifterne fordeles mellem ejerne efter bestemmelse herom i  

 vedtægterne.
 Stk. 2. Bestemmelsen i § 5, stk. 2, i lov nr. 863 af 23. december  

 1987 om betalingsregler for spildevandsanlæg, hvorefter kommunalbestyrelsen  

 træffer afgørelse i tilfælde af uenighed om fordelingen af udgifterne til  

 private spildevandsanlæg, finder ikke anvendelse.
 Stk. 3. Bidrag, som påhviler en fast ejendom, har samme pante- og  

 fortrinsret som de kommunale skatter, der hviler på faste ejendomme.  

 Bidragene tillægges udpantningsret.
§ 7. Bjergsted Kommunalbestyrelses beføjelser og forpligtelser  

 efter de i § 3, nr. 1-3, nævnte landvæsensretsafgørelser og efter forlig af  

 15. september 1952 angående kloakering i Kongstrup by overføres til lavets  

 bestyrelse, når valg har fundet sted.
Bestyrelsen skal dog ikke stå i forskud  

 med anlægs- og driftsudgifter.
Kloakfondens formue overføres til lavet ved  

 bestyrelsen.
 § 8. Miljøministeren kan fastsætte tilsvarende regler om  

 etablering af private spildevandsanlæg på småøer med ikke over 1.000  

 indbyggere og i områder med spredt bebyggelse.
 Stk. 2. Ved spredt bebyggelse forstås områder, hvor der ikke  

 findes samlet bebyggelse med over 200 indbyggere, og hvor spildevandsanlægget  

 ikke forventes at skulle dimensioneres til at modtage mere spildevand end  

 svarende til 1.000 personækvivalenter.
 § 9. Loven træder i kraft den 15. januar 1992.
Oprindeligt fremsat forslag § 1. Loven gælder for etablering og drift af fælles private anlæg til bortskaffelse af spildevand fra områder på Sejerø, der i en spildevandsplan vedtaget af Bjergsted kommunalbestyrelse er udlagt til spildevandsbortskaffelse ved fælles foranstaltning.
Jf. dog § 8.
 Stk. 2. Såfremt Bjergsted kommune i områder på Sejerø, der ikke er  

 omfattet af stk. 1, etablerer en fælles ordning for bortførsel af slam fra  

 septiktanke eller tømningsordning for samletanke, er det private  

 spildevandslaug forpligtet til at modtage slam fra sådanne ordninger.
§ 2. I det område, der er omfattet af § 1, stk. 1, kan bolig- og  

 grundejere ved en afstemning beslutte, at spildevandet bortskaffes ved privat  

 etableret anlæg.
Til vedtagelse af beslutningen kræves et flertal bestående  

 af mindst 75 pct. af samtlige mulige stemmer.
 Stk. 2. Forud for afstemningen afholder Bjergsted  

 kommunalbestyrelse et møde med de stemmeberettigede, hvor kommunen orienterer  

 om lovens bestemmelser.
Stk. 3. Senest 3 måneder efter lovens ikrafttræden afholder  

 Bjergsted kommunalbestyrelse den i stk. 1 nævnte afstemning.
Afstemningen  

 skal være hemmelig og skriftlig.
 Stk. 4. Tildelingen af stemmer til den enkelte bolig- og grundejer  

 herunder erhvervsvirksomheder sker efter det princip, at der tildeles een  

 stemme for hvert tilslutningsbidrag den enkelte forventes at blive opkrævet.
 § 3. Senest 2 uger før afstemningen efter § 2, stk. 1, fremsender  

 Bjergsted kommunalbestyrelse til grundejerne i områderne omfattet af § 1,  

 stk. 1, status for de kloakfonde, der er oprettet i henhold til:
 1) Landvæsenskommissionskendelse afsagt den 16. december 1942.
 2) Kloakvedtægt for Sejerby af 27. juni 1945.
 3) Kloakvedtægt for Kongstrup by af 11. juli 1953.
 § 4. Bolig- og grundejere, der er omfattet af § 2, stk. 1, skal  

 oprette et spildevandslaug med en bestyrelse, der varetager anlæggets  

 etablering og drift.
 Stk. 2. Bjergsted kommunalbestyrelse indkalder senest 1 måned  

 efter afstemningen bolig- og grundejerne omfattet af stk. 1 til en stiftende  

 generalforsamling, der vælger en bestyrelse på mindst 5 medlemmer.
 Stk. 3. Bestyrelsen udarbejder udkast til laugets vedtægter, der  

 godkendes på en generalforsamling.
 Stk. 4. Laugets vedtægter tinglyses på de omfattede ejendomme.
 § 5. Vestsjællands amtsråd fastsætter en frist på ikke under 2 år  

 for udførelse af et spildevandsanlæg, der besluttes udført ved privat  

 foranstaltning.
Stk. 2. Såfremt fristen efter stk. 1 ikke overholdes, udfører  

 Bjergsted kommunalbestyrelse et offentligt anlæg.
Vestsjællands amtskommune  

 fastsætter en ny frist for kommunens færdiggørelse af anlægget.
§ 6. Udgifterne til etablering og drift af anlæg omfattet af en  

 beslutning efter § 2, stk. 1, afholdes gennem bidrag fra bolig- og  

 grundejerne.
Udgifterne fordeles mellem ejerne efter bestemmelse herom i  

 vedtægterne.
 Stk. 2. Bestemmmelsen i § 5, stk. 2 i lov nr. 863 af 23. december  

 1987 om betalingsregler for spildevandsanlæg, hvorefter kommunalbestyrelsen  

 træffer afgørelse i tilfælde af uenighed om fordelingen af udgifterne til  

 private spildevandsanlæg, finder ikke anvendelse.
 Stk. 3. Bidrag, som påhviler en fast ejendom, har samme pante- og  

 fortrinsret som de kommunale skatter, der hviler på faste ejendomme.  

 Bidragene tillægges udpantningsret.
§ 7. Bjergsted kommunalbestyrelses beføjelser og forpligtelser  

 efter de i § 3, nr. 1-3, nævnte landvæsensretsafgørelser og efter forlig af  

 15. september 1952 angående kloakering i Kongstrup by overføres til laugets  

 bestyrelse, når valg har fundet sted.
Bestyrelsen skal dog ikke stå i forskud  

 med anlægs- og driftsudgifter.
Kloakfondens formue overføres til lauget ved  

 bestyrelsen.
 § 8. Miljøministeren kan fastsætte tilsvarende regler om  

 etablering af private spildevandsanlæg på småøer med ikke over 1.000  

 indbyggere og for områder med spredt bebyggelse.
 Stk. 2. Ved spredt bebyggelse forstås områder, hvor der ikke  

 findes samlet bebyggelse med over 200 indbyggere, og hvor spildevandsanlægget  

 ikke forventes at skulle dimensioneres til at modtage mere spildevand end  

 svarende til 1.000 personækvivalenter.
§ 9. Loven træder i kraft den Bemærkninger til lovforslaget Almindelige bemærkninger Lovforslaget skal åbne mulighed for, at beboerne på Sejerø kan etablere et  

 privat pilotprojekt for spildevandsrensning på Sejerø. Erfaringerne fra dette  

 projekt vil eventuelt kunne bruges ved andre tilsvarende projekter.
 Sejerø er en del af Bjergsted kommune, og det private anlæg skal erstatte  

 den spildevandsrensning, kommunen skulle etablere i henhold til kommunens  

 spildevandsplan og regionplanens målsætning for overfladevandet og  

 beskyttelsen af grundvandet.
 I foråret 1991 rettede en gruppe borgere fra Sejerø henvendelse til  

 miljøministeren med anmodning om, at der blev skabt mulighed for, at Sejerø  

 spildevandslaug kunne etablere og drive et spildevandsanlæg på øen.
I henhold til Bjergsted kommunes spildevandsplan skulle kloakledningerne i  

 de enkelte lokalområder renoveres samtidig med, at rensningsanlæggene blev  

 udbygget.
Beboerne fandt imidlertidig, at renoveringen af kloaknettet og  

 rensningen af spildevandet kunne foretages billigere end forudsat i  

 spildevandsplanen.
 Den 20. februar 1991 fremsatte CD forslag til lov om stop for kloakering  

 af sommerhusområder.
 Miljøministeren udtrykte forståelse for forslaget, men fandt ikke, at en  

 centralisering af beslutningskompetencen for kloakering af sommerhusområder  

 var i overensstemmelse med regeringens bestræbelser med decentralisering og  

 forenkling.
 I stedet foreslog ministeren at gå i en anden retning og overveje, om  

 beboerne i lokalområder som f.eks. sommerhusområder, små øer og mindre  

 landsbyer i videre omfang burde have mulighed for selv at løse områdernes  

 spildevandsproblemer.
Folketingets Miljø- og Planlægningsudvalg afgav den 29. maj 1991 beretning  

 over lovforslaget.
Samtidig afgav udvalget en særskilt beretning om  

 spildevandsanlæg på Sejerø.
 I denne beretning opfordrede udvalget miljøministeren til at arbejde  

 videre med sagen om gennemførelse af et pilotprojekt for vurdering af  

 alternative spildevandsløsninger på Sejerø.
 Udvalget tilkendegav, at det var indstillet på at give miljøministeren det  

 fornødne lovgrundlag med henblik på, at der kunne realiseres et pilotprojekt  

 for Sejerø. Udvalget forudsatte, at projektet kunne udføres økonomisk og  

 miljømæssigt forsvarligt.
 Efter de gældende regler kan grundejere i et område etablere private  

 spildevandsanlæg, når følgende betingelser er opfyldt:
 1. Området skal i kommunens spildevandsplan være udlagt til fælles  

 spildevandsbortskaffelse og anlægget forudsat udført ved grundejernes  

 foranstaltning.
 2. Grundejerne i området skal være enige om projektets udførelse og  

 finansiering.
 Problemet i tidligere sager om at gennemføre et fælles privat  

 spildevandsanlæg har gennemgående været, at der ikke har kunnet  

 tilvejebringes enighed blandt grundejerne om at medvirke ved projektets  

 tilvejebringelse og deltage i betalingen hertil.
Det foreliggende forslag gør det muligt at gennemføre projektet, hvis en  

 afstemning viser, at mindst 75 pct. af samtlige mulige stemmer går ind for  

 den private løsning.
Bestemmelsen indebærer således også, at bolig- og  

 grundejere, der repræsenterer op til 25 pct. af stemmerne, kan tvinges ind i  

 et privat spildevandslaug, uanset at de måtte ønske en anden løsning af  

 spildevandsproblemerne.
 Lovforslaget fastlægger, på hvilken måde en privat løsning kan etableres.
 Den 13. november 1991 vedtog Bjergsted kommunalbestyrelse et tillæg til  

 kommunens spildevandsplan af 9. december 1987. Tillægget indebærer, at to  

 områder på Sejerø i spildevandsplanen udlægges til spildevandsbortskaffelse  

 ved fælles privat foranstaltning.
 Efter lovforslagets vedtagelse gennemfører kommunalbestyrelsen en  

 afstemning blandt bolig- og grundejerne.
 Såfremt der viser sig at være det fornødne flertal, indkalder  

 kommunalbestyrelsen til en stiftende generalforsamling til valg af  

 bestyrelse.
 Da afstemningen og valg af bestyrelse er af afgørende betydning for  

 projektets videre forløb, og da der ikke må kunne opstå tvivl om  

 afstemningens eller valgets gyldighed, er det fastsat, at kommunalbestyrelsen  

 forestår såvel afstemningen som valget.
 Kommunalbestyrelsens beføjelser efter landvæsensretsafgørelserne for  

 områderne overdrages samtidig til den valgte bestyrelse sammen med  

 kloakfondens formue.
 Herefter overtager bestyrelsen ansvaret for det videre arbejde.
 Bestyrelsen udarbejder forslag til vedtægter for spildevandslauget og  

 indkalder bolig- og grundejerne til en generalforsamling til vedtagelse af  

 vedtægterne.
Den løsning af spildevandsproblemerne lauget vælger at gennemføre, skal  

 være miljømæssigt forsvarlig i overensstemmelse med reglerne i  

 miljøbeskyttelsesloven herom.
Spildevandslauget må overholde vilkårene i  

 amtskommunens udledningstilladelse, ligesom den almindelige  

 tilsynsforspligtelse efter miljøbeskyttelsesloven fastholdes.
Spildevandsforholdene er i dag reguleret gennem en række  

 landvæsensretsafgørelser.
Flere af disse afgørelser indebærer oprettelse af  

 kloakfonde, hvortil grundejerne har indbetalt bidrag til vedligeholdelse af  

 kloaksystemet.
Fondene har været administreret af Bjergsted kommune.
Det  

 følger af nyordningen af spildevandsbortskaffelsen, at fondene afvikles.
 Såfremt det til etablering af et nyt spildevandsanlæg viser sig nødvendigt  

 at ekspropriere rettigheder over fast ejendom, kan kommunalbestyrelsen  

 gennemføre ekspropriationen efter reglerne i bekendtgørelse nr. 665 af 16.  

 december 1982 om ekspropriation til spildevandsanlæg. (Efter 1. januar 1992  

 lov nr. 358 af 6. juni 1991 om miljøbeskyttelse, kap. 8).
For at gøre det muligt at gennemføre det private anlæg er det fastsat, at  

 bidrag, der påhviler en fast ejendom, har samme pante- og fortrinsret som  

 kommunale skatter.
Bestemmelsen svarer til bestemmelsen om offentlige  

 spildevandsanlæg i § 10 i lov nr. 863 af 23. december 1987 om betalingsregler  

 for spildevandsanlæg (betalingsvedtægtsloven).
 Såfremt spildevandslauget af økonomiske eller praktiske grunde ikke ser  

 sig i stand til at gennemføre projektet, følger det af § 3, stk. 2, at  

 Bjergsted kommune udfører et offentligt anlæg.
Der bliver således tale om offentlig overtagelse af et privat  

 spildevandsanlæg.
I denne situation skal anlæggets værdi opgøres, og værdien  

 godtgøres spildevandslauget, jf. § 6, stk. 1, i betalingsvedtægtsloven.  

 Lauget må fordele det indkomne beløb blandt medlemmerne i forhold til de  

 indbetalte bidrag.
Kommunen kan herefter opkræve tilslutningsbidrag til det  

 offentlige anlæg.
 Forslaget indeholder en bemyndigelse for miljøministeren til at fastsætte  

 tilsvarende regler om private spildevandsanlæg på øer med højst 1.000  

 indbyggere og i områder med spredt bebyggelse.
Ifølge lov nr. 202 af 18. maj 1982 om lån til betaling af ejendomsskatter  

 (med senere ændringer) har personer over 65 år, førtidspensionister og  

 efterlønsmodtagere m.fl. ret til at få lån af kommunen til betaling af  

 ejendomsskatter.
Lånet forfalder først til betaling, når ejendommen skifter  

 ejer.
 Denne ordning kan kommunerne udvide til også at omfatte kloakbidrag.  

 Bjergsted kommune har udvidet ordningen på denne måde.
 Da ordningen omfatter kloakudgifter, der påhviler ejendommen, og da også  

 bidrag til private spildevandsanlæg påhviler ejendommen, jf.  

 betalingsvedtægtslovens § 5, stk. 1, kan pensionister m.fl., der deltager i  

 det private spildevandslaug, benytte muligheden for at få lån til betaling af  

 kloakbidrag.
Økonomiske og administrative konsekvenser Lovforslaget medfører ikke økonomiske eller administrative konsekvenser  

 for staten, amtskommuner eller kommuner.
Bjergsted kommune får en eengangsudgift til afholdelse af  

 orienteringsmøde, afstemning og stiftende generalforsamling.
Udgifterne  

 hertil må dog betragtes som værende minimale.
Bemærkninger til de enkelte bestemmelser Til § 1 Forslaget angiver lovens gyldighedsområde jf. dog § 8. Efter forslaget er  

 spildevandsplanen vedtaget af Bjergsted kommunalbestyrelse i henhold til  

 bestemmelserne i § 61 f i miljøbeskyttelsesloven (efter 1. januar 1992 § 32)  

 grundlaget for afgrænsningen af lovens saglige område.
Bjergsted kommune har den 13. november 1991 vedtaget et tillæg til  

 kommunens spildevandsplan af 9. december 1987. I tillægget er det fastsat, at  

 spildevandsbortskaffelsen i et delområde af Sejerø skal ske ved fælles privat  

 foranstaltning.
Lovforslaget omfatter således etablering af et eller flere  

 private spildevandsanlæg i dette område.
Uden for dette område er der områder på Sejerø med spredt bebyggelse, hvor  

 spildevandsbortskaffelsen sker gennem septiktanke eller i samletanke.
For at  

 undgå at Bjergsted kommune skal transportere slam fra Sejerø til Sjælland, er  

 det i stk. 2 bestemt, at såfremt kommunen etablerer en fælles ordning for  

 bortførsel af slam fra septiktanke eller en tømningsordning for samletanke,  

 er spildevandslauget forpligtet til at modtage dette slam.
Spildevandslauget  

 er ikke forpligtet til at foretage selve tømningen af tanke.
Tømningsordninger skal økonomisk »hvile i sig selv«.
Det vil  

 sige, at kommunen opkræver bidrag, der skal svare til de omkostninger, der er  

 forbundet med etablering og drift af ordningen.
Der kan i bidraget indregnes  

 et beløb til dækning af den del af et rensningsanlægs anlægs- og  

 driftsudgifter m.v., der kan tilskrives ordningen.
 Spildevandslauget kan således opkræve et beløb hos Bjergsted kommune, der  

 svarer til spildevandsanlæggets anlægs- og driftsudgifter til behandling af  

 slam fra tømningsordningerne.
Til § 2 Efter forslagets stk. 1 kan et flertal bestemme, at spildevandet  

 bortskaffes ved et eller flere privat etablerede anlæg.
En vedtagelse af den  

 private spildevandsløsning kræver, at der ved afstemningen er flertal for  

 løsningen, og at dette flertal udgør mindst 75 pct. af det samlede antal  

 stemmer, der er tildelt de stemmeberettigede.
Det er også efter de gældende regler muligt at etablere fælles privat  

 spildevandsbortskaffelse.
Hertil kræves, at spildevandsplanen indeholder en  

 bestemmelse om, at spildevandsanlægget etableres ved privat foranstaltning,  

 og at der er enighed blandt grundejerne om at gennemføre anlægget.
Det nye i forslaget er, at der ikke længere kræves enstemmighed blandt  

 grundejerne.
Et flertal på mindst 75 pct. af det samlede antal tildelte  

 stemmer kan med bindende virkning for mindretallet beslutte at gennemføre den  

 private spildevandsløsning.
 Det er derfor afgørende at få konstateret, om der er det fornødne flertal.
Efter stk. 3 overlades det til Bjergsted kommunalbestyrelse at gennemføre  

 afstemningen.
Afstemningen skal være skriftlig og hemmelig.
I kravet om  

 skriftlighed ligger ikke blot, at der skal anvendes stemmesedler men også, at  

 der skal være adgang til at afgive stemme pr. brev.
 Inden afstemningen afholder Bjergsted kommune et informationsmøde, hvor  

 kommunen redegør for lovens indhold.
 Inden afstemningen på Sejerø må der tages stilling til spørgsmålet om  

 fordeling af stemmeret blandt bolig- og grundejere og erhvervsvirksomheder.
 Lovforslaget fastsætter det princip, at der tildeles een stemme for hvert  

 tilslutningsbidrag, den enkelte forventes at blive pålagt.
 Da fordelingen af udgifterne til spildevandsanlægget efter lovforslagets §  

 6, stk. 1, først fastlægges i vedtægterne for spildevandslauget, er det  

 imidlertid nødvendigt at tage stilling til spørgsmålet, inden det ligger  

 klart, hvordan tilslutningsbidragene fordeles.
 Bjergsted kommune må forud for afstemningen foretage en beregning over,  

 hvor mange tilslutningsbidrag den enkelte ejendom ville blive pålagt, såfremt  

 kommunen skulle udføre anlægget og tildele stemmer i forhold hertil.
Bjergsted kommune fastsætter de nærmere regler for gennemførelsen af  

 afstemningen.
Der vil heri bl.a. kunne fastsættes regler om bekendtgørelse af  

 afstemningen og om tilrettelæggelse og opgørelse af afstemningen.
Da loven jf. § 8 kan finde tilsvarende anvendelse på andre mindre øer og i  

 områder med spredt bebyggelse, er det ikke fundet hensigtsmæssigt at  

 fastlægge bindende regler for en afstemnings gennemførelse.
Afstemningen må i  

 hvert tilfælde tilpasses de lokale forhold.
Til § 3 Der er på Sejerø to områder, Sejerby og Kongstrup by, der på grundlag af  

 landvæsensretsafgørelser har fælles spildevandsbortskaffelse.
For begge  

 områder er det bestemt i kendelserne, at der skal oprettes kloakfonde til  

 finansiering af etablering og drift af anlæggene.
Forslaget pålægger  

 Bjergsted kommunalbestyrelse at orientere grundejerne inden for disse områder  

 om status for kloakfondene, før afstemningen i henhold til forslagets § 2  

 afholdes.
Til § 4 Såfremt afstemningen giver det fornødne flertal for at gennemføre en  

 privat løsning, skal der oprettes et spildevandslaug med en bestyrelse.
 For at undgå den situation, at ingen tager initiativ til at få valgt en  

 bestyrelse, eller at flere grupper af grundejere samtidig tager et sådant  

 initiativ, er det i forslaget bestemt, at Bjergsted kommune senest 1 måned  

 efter afstemning indkalder til en stiftende generalforsamling, hvis eneste  

 opgave er at vælge en bestyrelse.
 Herefter overtager bestyrelsen det videre ansvar, og Bjergsted kommune har  

 herefter alene den almindelige tilsynsforpligtelse, der følger af  

 miljøbeskyttelseslovens bestemmelser.
 Bestyrelsens første opgave er at udarbejde spildevandslaugets vedtægter.
Vedtægterne forudsættes bl.a. at skulle indeholde bestemmelser om  

 generalforsamling, valg af bestyrelse, aflæggelse af regnskab,  

 tegningsberettigede og ændring af vedtægterne.
Endvidere skal vedtægten  

 indeholde en oversigt over de enkelte boligenheders andel af de samlede  

 udgifter jf. § 6, stk. 1.
 Bestyrelsen indkalder til en generalforsamling til vedtagelse af  

 vedtægterne.
 Ønsker ingen at modtage valg til bestyrelsen, eller godkender  

 generalforsamlingen ikke vedtægterne, eksisterer spildevandslauget ikke, og  

 Bjergsted kommune overtager herefter en kommunes normale forpligtelser inden  

 for spildevandsområdet.
Til § 5 Efter forslaget er det Vestsjællands amtsråd, der fastsætter en frist for  

 gennemførelse af det eller de fællesanlæg, der ønskes udført ved privat  

 foranstaltning.
Arbejdet med at etablere spildevandsanlægget kan først påbegyndes efter,  

 at der har været afholdt afstemning, stiftende generalforsamling og  

 generalforsamling til vedtagelse af spildevandslaugets vedtægter.
Fristen for  

 gennemførelse af anlægget, kan derfor ikke være under 2 år, derimod står det  

 amtskommunen frit at fastsætte en længere frist eller at forlænge en frist.
Bestemmelsen i stk. 2, tager sigte på den situation, at spildevandslauget  

 af økonomiske eller praktiske grunde ikke ser sig i stand til at gennemføre  

 anlægget.
I så fald overtager Bjergsted kommune ansvaret for  

 spildevandsbortskaffelsen, og Vestsjællands Amtsråd må i denne situation  

 eventuelt fastsætte en ny frist for gennemførelse af kommunens  

 spildevandsanlæg.
Det private anlæg overtages herefter af kommunen efter reglerne i lov nr.  

 863 af 23. december 1987 om betalingsregler for spildevandsanlæg  

 (betalingsvedtægtsloven). Det fremgår af denne lov, at anlæggets værdi skal  

 godtgøres ejerne.
Hvis kommunen og lauget ikke kan nå til enighed om  

 anlæggets værdi, fastsattes den af landvæsensretten.
 Den godtgørelse kommunen udbetaler spildevandslauget, fordeler lauget  

 blandt medlemmerne i forhold til medlemmernes indbetaling.
 Bjergsted kommune opkræver herefter sædvanligt tilslutningsbidrag og  

 årlige anlægs- og driftsbidrag efter kommunens betalingsvedtægt.
 Opkrævningen af tilslutningsbidrag kan ske, uanset om Bjergsted kommune  

 har vedtaget en betalingsvedtægt efter betalingsvedtægtslovens regler, og  

 således både før og efter 1. januar 1993, hvor kommunen skal have vedtaget en  

 betalingsvedtægt efter betalingsvedtægtsloven.
Til § 6 Efter forslaget fordeles udgifterne til etablering og drift af de private  

 anlæg mellem bolig- og grundejerne.
 Stk. 2 tillægger de bidrag, der påhviler den enkelte ejendom, samme pante-  

 og fortrinsret som de kommunale skatter, der hviler på faste ejendomme.  

 Forslaget svarer til den retsstilling bidrag til offentlige spildevandsanlæg  

 har efter § 10 i lov om betalingsregler for spildevandsanlæg.
 Det fremgår af tinglysningslovens § 4, stk. 4 at anlægsbidrag og  

 driftsbidrag skal tinglyses på ejendommen.
Til § 7 Bjergsted kommunalbestyrelse er efter landvæsensretsafgørelserne om  

 spildevandsanlæggene i Sejerby og Kongstrup by ansvarlig for driften af disse  

 anlæg.
Efter forslaget overføres kommunalbestyrelsens beføjelser og forpligtelser  

 til bestyrelsen for kloaklauget.
Samtidig overføres kloakfondens formue til  

 lauget.
Til § 8 Miljøministeren bemyndiges til at indføre tilsvarende regler for andre  

 småøer og i områder med spredt bebyggelse.
Sammenslutningen af Danske Småøer omfatter øer med indtil 1.000  

 indbyggere.
Lovforslaget anvender den samme grænse til definition af  

 »småøer«.
Danmarks Statistiks Bolig- og Byggeregister anser områder for  

 »landområder«, såfremt den samlede bebyggelse ikke overstiger 200  

 indbyggere.
Lovforslaget anvender ligeledes denne grænse som overgrænse for  

 spredt bebyggelse.
Da ordningen således skal kunne udvides til at omfatte andet end Sejerø,  

 er det i § 1, stk. 1, alene fastsat, at området i kommunens spildevandsplan  

 skal være udlagt til spildevandsbortskaffelse ved fælles foranstaltning og  

 ikke fælles privat foranstaltning.
En bestemmelse om, at området i  

 spildevandsplanen skulle være udlagt til fælles privat foranstaltning, ville  

 give kommunerne ret til at bestemme, hvorvidt borgerne skulle have adgang til  

 selv at løse spildevandsproblemet.
Efter 2. behandling den 17. december 1991 § 1. Loven gælder for etablering og drift af fælles private anlæg til bortskaffelse af spildevand fra områder på Sejerø, der i en spildevandsplan vedtaget af Bjergsted Kommunalbestyrelse er udlagt til spildevandsbortskaffelse ved fælles foranstaltning, jf. dog § 8.
 Stk. 2. Såfremt Bjergsted Kommune i områder på Sejerø, der ikke er  

 omfattet af stk. 1, etablerer en fælles ordning for bortførsel af slam fra  

 septiktanke eller tømningsordning for samletanke, er det private  

 spildevandslav forpligtet til at modtage slam fra sådanne ordninger.
§ 2. I det område, der er omfattet af § 1, stk. 1, kan bolig- og  

 grundejere ved en afstemning beslutte, at spildevandet bortskaffes ved privat  

 etableret anlæg.
Til vedtagelse af beslutningen kræves et flertal bestående  

 af mindst 75 pct. af samtlige mulige stemmer.
 Stk. 2. Forud for afstemningen afholder Bjergsted  

 Kmmunalbestyrelse et møde med de stemmeberettigede, hvor kommunen orienterer  

 om lovens bestemmelser.
Stk. 3. Senest 3 måneder efter lovens ikrafttræden afholder  

 Bjergsted Kommunalbestyrelse den i stk. 1 nævnte afstemning.
Afstemningen  

 skal være hemmelig og skriftlig.
 Stk. 4. Tildelingen af stemmer til den enkelte bolig- og  

 grundejer, herunder erhvervsvirksomheder, sker efter det princip, at der  

 tildeles een stemme for hvert tilslutningsbidrag, den enkelte forventes at  

 blive opkrævet.
 § 3. Senest 2 uger før afstemningen efter § 2, stk. 1, fremsender  

 Bjergsted Kommunalbestyrelse til grundejerne i områderne omfattet af § 1,  

 stk. 1, status for de kloakfonde, der er oprettet i henhold til:
 1) Landvæsenskommissionskendelse afsagt den 16. december 1942.
 2) Kloakvedtægt for Sejerby af 27. juni 1945.
 3) Kloakvedtægt for Kongstrup by af 11. juli 1953.
 § 4. Bolig- og grundejere, der er omfattet af § 2, stk. 1, skal  

 oprette et spildevandslav med en bestyrelse, der varetager anlæggets  

 etablering og drift.
 Stk. 2. Bjergsted Kommunalbestyrelse indkalder senest 1 måned  

 efter afstemningen bolig- og grundejerne omfattet af stk. 1 til en stiftende  

 generalforsamling, der vælger en bestyrelse på mindst 5 medlemmer.
 Stk. 3. Bestyrelsen udarbejder udkast til lavets vedtægter, der  

 godkendes på en generalforsamling.
 Stk. 4. Lavets vedtægter tinglyses på de omfattede ejendomme.
 § 5. Vestsjællands Amtsråd fastsætter en frist på ikke under 2 år  

 for udførelse af et spildevandsanlæg, der besluttes udført ved privat  

 foranstaltning.
Stk. 2. Såfremt fristen efter stk. 1 ikke overholdes, udfører  

 Bjergsted Kommunalbestyrelse et offentligt anlæg.
Vestsjællands Amtskommune  

 fastsætter en ny frist for kommunens færdiggørelse af anlægget.
§ 6. Udgifterne til etablering og drift af anlæg omfattet af en  

 beslutning efter § 2, stk. 1, afholdes gennem bidrag fra bolig- og  

 grundejerne.
Udgifterne fordeles mellem ejerne efter bestemmelse herom i  

 vedtægterne.
 Stk. 2. Bestemmelsen i § 5, stk. 2, i lov nr. 863 af 23. december  

 1987 om betalingsregler for spildevandsanlæg, hvorefter kommunalbestyrelsen  

 træffer afgørelse i tilfælde af uenighed om fordelingen af udgifterne til  

 private spildevandsanlæg, finder ikke anvendelse.
 Stk. 3. Bidrag, som påhviler en fast ejendom, har samme pante- og  

 fortrinsret som de kommunale skatter, der hviler på faste ejendomme.  

 Bidragene tillægges udpantningsret.
§ 7. Bjergsted Kommunalbestyrelses beføjelser og forpligtelser  

 efter de i § 3, nr. 1-3, nævnte landvæsensretsafgørelser og efter forlig af  

 15. september 1952 angående kloakering i Kongstrup by overføres til lavets  

 bestyrelse, når valg har fundet sted.
Bestyrelsen skal dog ikke stå i forskud  

 med anlægs- og driftsudgifter.
Kloakfondens formue overføres til lavet ved  

 bestyrelsen.
 § 8. Miljøministeren kan fastsætte tilsvarende regler om  

 etablering af private spildevandsanlæg på småøer med ikke over 1.000  

 indbyggere og i områder med spredt bebyggelse.
 Stk. 2. Ved spredt bebyggelse forstås områder, hvor der ikke  

 findes samlet bebyggelse med over 200 indbyggere, og hvor spildevandsanlægget  

 ikke forventes at skulle dimensioneres til at modtage mere spildevand end  

 svarende til 1.000 personækvivalenter.
 § 9. Loven træder i kraft den 15. januar 1992.
