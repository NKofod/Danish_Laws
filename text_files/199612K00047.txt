Nr LSF 47 Forslag til Lov om administration af tilskud fra Den Europæiske  

 Regionalfond og tilhørende statslig medfinansiering (* 1) Fremsat af erhvervsministeren (Mimi Jakobsen) den 30. oktober 1996 Vedtaget ved tredjebehandling den 20. december 1996 Lov nr. 1202 af 27/12/1996 Kapitel 1 Lovens anvendelsesområde § 1. Loven har til formål at fastlægge administrationen af tilskud  

 til Danmark fra Den Europæiske Regionalfond (Regionalfonden) i  

 overensstemmelse med de regler og retningslinjer, der følger af Traktaten om  

 Den Europæiske Union, gældende Rådsforordninger og beslutninger truffet af  

 Kommissionen.
 Stk. 2. Loven har endvidere til formål at fastlægge  

 administrationen af den statslige medfinansiering af Regionalfondens  

 aktiviteter på en ensartet og decentral måde.
 § 2. Tildeling af tilskud fra Regionalfonden har til formål at  

 udligne de største regionale skævheder i Fællesskabet ved at deltage i  

 udviklingen og strukturtilpasningen af de områder, der er bagefter i  

 udvikling, og i omstillingen af industriområder, der er i tilbagegang.
Stk. 2. Regionalfondens indsats er i Danmark koncentreret om  

 gennemførelsen af aktioner a) under mål 2 - omstilling i de regioner, grænseregioner eller dele af  

 regioner, der er hårdt ramt af den industrielle tilbagegang, b) under mål 5 b - fremme af udviklingen af landdistrikterne ved at lette  

 landdistrikternes udvikling og strukturelle tilpasning, c) der er af særlig interesse for Fællesskabet, i form af  

 Fællesskabsinitiativer og pilotprojekter.
 Stk. 3. De i stk. 2 nævnte aktioner gennemføres primært ved  

 programmer under de enkelte mål og Fællesskabsinitiativer samt ved  

 selvstændige pilotprojekter.
Kapitel 2 Administrationens organisering § 3. Erhvervsministeren er den øverste ansvarlige myndighed for  

 administrationen af Regionalfonden i Danmark og tilhørende statslig  

 medfinansiering samt koordineringen af denne indsats.
Erhvervsministeren kan  

 træffe afgørelse om tilsagn om og udbetaling af tilskud, herunder forskudsvis  

 udbetaling, fra Regionalfonden og tilhørende statslig medfinansiering.  

 Afgørelser om tilsagn træffes som udgangspunkt på baggrund af en regional  

 indstilling.
 § 4. Erhvervsministeren fastsætter nærmere regler om  

 administrationen af tilskud fra Regionalfonden i Danmark og tilhørende  

 statslig medfinansiering.
Stk. 2. Tilskud kan nedsættes helt eller delvis, og et allerede  

 udbetalt tilskud kan kræves tilbagebetalt helt eller delvis, eventuelt med  

 tillæg af renter, hvis det konstateres, at 1) projektet ikke gennemføres i overensstemmelse med de forud godkendte  

 planer, 2) de opstillede betingelser i henhold til denne lov eller de gældende  

 forordninger på området ikke opfyldes eller 3) forudsætningerne for tilsagn om tilskud i øvrigt er væsentligt ændrede.
 Stk. 3. Der kan i konkrete tilfælde gives tilladelse til, at en  

 privat eller selvejende projektadministration får udbetalt forskud eller  

 modtager afsluttende betaling under forbehold af det endelige regnskabs  

 godkendelse, selv om beløbet endnu ikke er modtaget fra Kommissionen.
 § 5. Erhvervsministeren er ansvarlig for kontakten til  

 Kommissionen med henblik på indgivelse af ansøgning om geografisk afgrænsning  

 af støtteberettigede områder samt udviklingsplaner og ansøgningsdokumenter,  

 der skal danne grundlag for Kommissionens tildeling af midler fra  

 Regionalfonden til Danmark med henblik på i et partnerskab med Kommissionen  

 at virkeliggøre Regionalfondens målsætninger i Danmark.
 § 6. Henlægger ministeren sine beføjelser efter loven til  

 Erhvervsfremme Styrelsen, kan ministeren fastsætte regler om klageadgang,  

 herunder at klage ikke kan indbringes for anden administrativ myndighed.
Overvågningsudvalg § 7 . Erhvervsministeren kan nedsætte overvågningsudvalg for de  

 programmer og initiativer, hvor erhvervsministeren er koordinerende  

 myndighed.
Stk. 2. Medlemmerne af overvågningsudvalgene repræsenterer  

 Kommissionen, Den Europæiske Investeringsbank, Erhvervsministeriet, andre  

 involverede ministerier, arbejdsmarkedets parter, amtskommunale og kommunale  

 organisationer og eventuelt særligt interesserede organisationer.  

 Erhvervsministeren kan efter udtalelse fra vedkommende overvågningsudvalg  

 træffe beslutning om udpegning af yderligere medlemmer, hvis det skønnes  

 hensigtsmæssigt.
Der udpeges tillige suppleanter.
 Stk. 3. Erhvervsministeriet varetager formandskabet og  

 sekretariatsfunktionen i overvågningsudvalgene.
 Stk. 4. Medlemmer af og suppleanter til overvågningsudvalgene  

 udpeges for et tidsrum svarende til det pågældende programs varighed.
 Stk. 5. Overvågningsudvalgene fastsætter selv deres  

 forretningsorden i overensstemmelse med de til enhver tid gældende  

 forordningers og programmers bestemmelser.
Regionale udvalg § 8. Erhvervsministeren kan pålægge amtskommuner, Københavns og  

 Frederiksberg Kommuner og primærkommunerne at nedsætte regionale udvalg.
De  

 regionale udvalg har til opgave at indstille projekter til  

 erhvervsministerens endelige godkendelse, jf. § 3.
 Stk. 2. Det regionale udvalg fastlægger i sin forretningsorden,  

 hvilken myndighed der varetager formandskabet og sekretariatsfunktionen for  

 udvalget.
 Stk. 3. De myndigheder, der nedsætter det regionale udvalg, skal  

 påse, at indstillingerne er i overensstemmelse med gældende forordninger, med  

 programmernes udvælgelseskriterier, prioriteter og finansieringsplaner.
 Stk. 4. Erhvervsministeren kan, når særlige forhold taler derfor  

 og efter fastsættelse af nærmere regler herom, bemyndige regionale udvalg til  

 at træffe afgørelser om tilsagn om og udbetaling af tilskud fra  

 Regionalfonden.
Kapitel 3 Regnskaber m.v.
 § 9. Erhvervsministeren har ansvaret for, at der gennemføres  

 kontrol og tilsyn med regionalfondsfinansierede foranstaltninger, herunder at  

 der sker regnskabsaflæggelse, revision og evaluering.
 Stk. 2. Erhvervsministeren fastsætter nærmere regler om kontrol,  

 tilsyn, regnskaber, revision og evaluering, herunder om afgivelse og  

 indsamling af oplysninger om projekter, om budgetter og om projekt- og  

 situationsrapporter.
 Stk. 3. Stk. 1 og 2 gælder tillige for den statslige  

 medfinansiering af tilskud fra Regionalfonden.
Kapitel 4 Sanktioner, ikrafttræden m.v.
 § 10. Er der i forbindelse med indgivelse af en ansøgning om  

 tilskud fra Regionalfonden eller i forbindelse med gennemførelsen af et  

 projekt med tilskud fra Regionalfonden afgivet urigtige oplysninger eller  

 fortiet omstændigheder, som er af betydning for berettigelsen af det ydede  

 tilskud, eller er der i øvrigt mod bedre vidende uberettiget modtaget tilskud  

 fra Regionalfonden, skal det med urette modtagne tilskud tilbagebetales med  

 tillæg af renter.
 Stk. 2. Er der i forbindelse med indgivelse af en ansøgning om  

 tilskud fra Regionalfonden eller i forbindelse med gennemførelsen af et  

 projekt med tilskud fra Regionalfonden udvist svigagtigt forhold, kan  

 erhvervsministeren bestemme, at den, der er ansvarlig for ansøgningens  

 indgivelse eller for projektets gennemførelse, foruden at tilbagebetale det  

 modtagne tilskud med tillæg af renter skal udelukkes fra at modtage tilskud  

 til projekter fra Regionalfonden i et bestemt tidsrum.
 Stk. 3. De i stk. 1 og 2 nævnte forhold straffes med bøde,  

 medmindre højere straf er forskyldt efter anden lovgivning.
 Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 Stk. 5. Stk. 1-4 gælder tillige for den statslige medfinansiering  

 af tilskud fra Regionalfonden.
 § 11. Loven træder i kraft den 1. januar 1997.
 § 12. I lov om erhvervsfremme, jf. lovbekendtgørelse nr. 323 af  

 25. april 1996, indsættes i § 2 efter stk. 1 som nyt stykke:
»Stk. 2. Denne lov finder dog ikke anvendelse, for så vidt  

 angår medfinansiering af Regionalfondens aktiviteter, jf. lov om  

 administration af tilskud fra Den Europæiske Regionalfond og tilhørende  

 statslig medfinansiering.« § 13. De i henhold til § 3, stk. 3, i lov om erhvervsfremme, jf.  

 lovbekendtgørelse nr. 323 af 25. april 1996, og § 6, stk. 5, i lov om  

 egnsudvikling, jf. lovbekendtgørelse nr. 221 af 13. april 1988, fremsatte  

 krav om tilbagebetaling ved forretningsmæssig succes frafaldes.
 § 14. Loven gælder ikke for Grønland og Færøerne.
Oprindeligt fremsat forslag Kapitel 1 Lovens anvendelsesområde § 1. Loven har til formål at fastlægge administrationen af tilskud  

 til Danmark fra Den Europæiske Regionalfond (Regionalfonden) i  

 overensstemmelse med de regler og retningslinier, der følger af Traktaten om  

 Den Europæiske Union, gældende Rådsforordninger og beslutninger truffet af  

 Europa-Kommissionen.
 Stk. 2. Loven har endvidere til formål at fastlægge  

 administrationen af den statslige medfinansiering af Regionalfondens  

 aktiviteter på en ensartet og decentral måde.
 § 2. Tildeling af tilskud fra Regionalfonden har til formål at  

 udligne de største regionale skævheder i Fællesskabet ved at deltage i  

 udviklingen og strukturtilpasningen af de områder, der er bagefter i  

 udvikling og i omstillingen af industriområder, der er i tilbagegang.
 Stk. 2. Regionalfondens indsats er i Danmark koncentreret om  

 gennemførelsen af aktioner:
a) under mål 2 - omstilling i de regioner, grænseregioner eller dele af  

 regioner, der er hårdt ramt af den industrielle tilbagegang, b) under mål 5b - fremme af udviklingen af landdistrikterne ved at lette  

 landdistrikternes udvikling og strukturelle tilpasning, c) der er af særlig interesse for Fællesskabet, i form af  

 fællesskabsinitiativer og pilotprojekter.
 Stk. 3. De i stk. 2 nævnte aktioner gennemføres primært ved  

 programmer under de enkelte mål og fællesskabsinitiativer, samt ved  

 selvstændige pilotprojekter.
Kapitel 2 Administrationens organisering § 3. Erhvervsministeren er den øverste ansvarlige myndighed for  

 administrationen af Regionalfonden i Danmark og tilhørende statslig  

 medfinansiering samt koordineringen af denne indsats.
Erhvervsministeren kan  

 træffe afgørelse om tilsagn om og udbetaling af tilskud, herunder forskudsvis  

 udbetaling, fra Regionalfonden og tilhørende statslig medfinansiering.  

 Afgørelser om tilsagn træffes som udgangspunkt på baggrund af en regional  

 indstilling.
 § 4. Erhvervsministeren fastsætter nærmere regler om  

 administrationen af tilskud fra Regionalfonden i Danmark og tilhørende  

 statslig medfinansiering.
Stk. 2. Tilskud kan nedsættes helt eller delvist, og et allerede  

 udbetalt tilskud kan kræves tilbagebetalt helt eller delvist, eventuelt med  

 tillæg af renter, hvis det konstateres, at 1) projektet ikke gennemføres i overensstemmelse med de forud godkendte  

 planer, 2) de opstillede betingelser til denne lov eller de gældende forordninger  

 på området ikke opfyldes, eller 3) forudsætningerne for tilsagn om tilskud i øvrigt er væsentligt ændrede.
 Stk. 3. Der kan i konkrete tilfælde gives tilladelse til, at en  

 privat eller selvejende projektadministration får udbetalt forskud eller  

 modtager afsluttende betaling under forbehold af det endelige regnskabs  

 godkendelse, selv om beløbet endnu ikke er modtaget fra EuropaKommissionen.
 § 5. Erhvervsministeren er ansvarlig for kontakten til  

 Europa-Kommissionen med henblik på indgivelse af ansøgning om geografisk  

 afgrænsning af støtteberettigede områder samt udviklingsplaner og  

 ansøgningsdokumenter, der skal danne grundlag for Europa-Kommissionens  

 tildeling af midler fra Regionalfonden til Danmark med henblik på i et  

 partnerskab med Europa-Kommissionen at virkeliggøre Regionalfondens  

 målsætninger i Danmark.
 § 6. Henlægger ministeren sine beføjelser efter loven til  

 Erhvervsfremme Styrelsen, kan ministeren fastsætte regler om klageadgang,  

 herunder at klage ikke kan indbringes for anden administrativ myndighed.
Overvågningsudvalg § 7 . Erhvervsministeren kan nedsætte overvågningsudvalg for de  

 programmer og initiativer, hvor erhvervsministeren er koordinerende  

 myndighed.
Stk. 2. Medlemmerne af overvågningsudvalgene repræsenterer  

 Europa-Kommissionen, Den Europæiske Investeringsbank, Erhvervsministeriet,  

 andre involverede ministerier, arbejdsmarkedets parter, amtskommunale og  

 kommunale organisationer og eventuelt særligt interesserede organisationer.  

 Erhvervsministeren kan, efter udtalelse fra vedkommende overvågningsudvalg,  

 træffe beslutning om udpegning af yderligere medlemmer, hvis det skønnes  

 hensigtsmæssigt.
Der udpeges tillige suppleanter.
 Stk. 3. Erhvervsministeriet varetager formandskabet og  

 sekretariatsfunktionen i overvågningsudvalgene.
 Stk. 4. Medlemmer af og suppleanter til overvågningsudvalgene  

 udpeges for et tidsrum svarende til det pågældende programs varighed.
 Stk. 5. Overvågningsudvalgene fastsætter selv deres  

 forretningsorden i overensstemmelse med de til enhver tid gældende  

 forordningers og programmers bestemmelser.
Regionale udvalg § 8. Erhvervsministeren kan pålægge amtskommuner, Københavns og  

 Frederiksberg kommuner og primærkommunerne at nedsætte regionale udvalg.
De  

 regionale udvalg har til opgave at indstille projekter til  

 erhvervsministerens endelige godkendelse, jf. § 3.
 Stk. 2. Det regionale udvalg fastlægger i sin forretningsorden,  

 hvilken myndighed der varetager formandskabet og sekretariatsfunktionen for  

 udvalget.
 Stk. 3. Myndighederne, der nedsætter det regionale udvalg, skal  

 påse, at indstillingerne er i overensstemmelse med gældende forordninger, med  

 programmernes udvælgelseskriterier, prioriteter og finansieringsplaner.
 Stk. 4. Erhvervsministeren kan, når særlige forhold taler derfor  

 og efter fastsættelse af nærmere regler herom, bemyndige regionale udvalg til  

 at træffe afgørelser om tilsagn om og udbetaling af tilskud fra  

 Regionalfonden.
Kapitel 3 Regnskaber mv.
 § 9. Erhvervsministeren har ansvaret for, at der gennemføres  

 kontrol og tilsyn med regionalfondsfinansierede foranstaltninger, herunder at  

 der sker regnskabsaflæggelse, revision og evaluering.
 Stk. 2. Erhvervsministeren fastsætter nærmere regler om kontrol,  

 tilsyn, regnskaber, revision og evaluering, herunder om afgivelse og  

 indsamling af oplysninger om projekter, om budgetter og om projekt- og  

 situationsrapporter.
 Stk. 3. Stk. 1-2 gælder tillige for den statslige medfinansiering  

 af tilskud fra Regionalfonden.
Kapitel 4 Sanktioner, ikrafttrædelse mv.
 § 10. Er der i forbindelse med indgivelse af en ansøgning om  

 tilskud fra Regionalfonden eller i forbindelse med gennemførelsen af et  

 projekt med tilskud fra Regionalfonden afgivet urigtige oplysninger eller  

 fortiet omstændigheder, som er af betydning for berettigelsen af det ydede  

 tilskud, eller er der i øvrigt mod bedre vidende uberettiget modtaget tilskud  

 fra Regionalfonden, skal det med urette modtagne tilskud tilbagebetales med  

 tillæg af renter.
 Stk. 2. Er der i forbindelse med indgivelse af en ansøgning om  

 tilskud fra Regionalfonden eller i forbindelse med gennemførelsen af et  

 projekt med tilskud fra Regionalfonden udvist svigagtigt forhold, kan  

 erhvervsministeren bestemme, at den, der er ansvarlig for ansøgningens  

 indgivelse eller for projektets gennemførelse, foruden tilbagebetaling af det  

 modtagne tilskud med tillæg af renter, skal udelukkes fra at modtage tilskud  

 til projekter fra Regionalfonden i et bestemt tidsrum.
 Stk. 3. De i stk. 1 og 2 nævnte forhold straffes med bøde,  

 medmindre højere straf er forskyldt efter anden lovgivning.
 Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 Stk. 5. Stk. 1-4 gælder tillige for den statslige medfinansiering  

 af tilskud fra Regionalfonden.
 § 11. Loven træder i kraft den 1. januar 1997.
§ 12. I lov om erhvervsfremme, jf. lovbekendtgørelse nr. 724 af 4.  

 september 1995, indsættes i § 2 som nyt stykke: »Stk. 2. Denne lov  

 finder dog ikke anvendelse for så vidt angår medfinansiering af  

 Regionalfondens aktiviteter, jf. lov om administration af tilskud fra Den  

 Europæiske Regionalfond og tilhørende statslig medfinansiering.« § 13. De i henhold til § 3, stk. 3, i lov om erhvervsfremme og §  

 6, stk. 5, i lov om egnsudvikling, jf. lovbekendtgørelse nr. 221 af 13. april  

 1988, fremsatte krav om tilbagebetaling ved forretningsmæssig succes  

 frafaldes.
 § 14. Loven gælder ikke for Grønland og Færøerne.
Bemærkninger til lovforslaget Almindelige bemærkninger Behovet for lovgivning udspringer af, at statsrevisorerne har anbefalet,  

 at de ansvarlige ministerier tilvejebringer et lovgrundlag for  

 administrationen af strukturfondene, herunder Regionalfonden, i Danmark.
 Statsrevisorernes anbefaling har senest ført til vedtagelse af lov om  

 administrationen af tilskud fra Den Europæiske Socialfond, jf. lov nr. 335 af  

 1. maj 1996 (socialfondsloven).
 Hertil kommer Folketingets behandling af anbefalinger i Regionalpolitisk  

 Redegørelse 1995 om en mere ensartet decentral administration af  

 regionalfondsprojekter i Danmark.
1. Baggrunden for lovforslaget i dansk perspektiv Lovforslaget tjener to hovedformål.
For det første etableres et klarere,  

 mere overskueligt og forenklet grundlag for administrationen af  

 regionalfondsmidler og tilhørende statslig medfinansiering, herunder  

 lovfæstes erhvervsministerens bemyndigelse til at decentralisere  

 administrationen.
For det andet samles regelsættet vedrørende tildelingen og  

 administrationen af regionalfondsmidler og statslige medfinansieringsmidler i  

 det samme lovgrundlag.
Den statslige medfinansiering af midler fra Regionalfonden er hidtil  

 hovedsageligt sket med hjemmel i lov om erhvervsfremme.
Det findes dog  

 hensigtsmæssigt at udskille hjemlen hertil fra lov om erhvervsfremme til  

 nærværende selvstændige lovkompleks.
Det opnås herved, at tildelingen og  

 administrationen af midler fra Regionalfonden henholdsvis den statslige  

 medfinansiering heraf får hjemmel i samme lovgrundlag.
Ikke alene af  

 administrative hensyn, men også af hensyn til tilskudsmodtagernes mulighed  

 for at overskue området, findes denne løsning anbefalelsesværdig.
 Den administrative konsekvens bliver væsentligst, at det efter lov om  

 erhvervsfremme nedsatte Bevillingsudvalg ikke længere besidder kompetencen  

 til at udstede tilsagn om statslig medfinansiering af regionalfondsindsatsen.  

 Denne kompetence overgår til erhvervsministeren, jf. lovens § 3. Dertil  

 kommer, at krav efter lov om erhvervsfremmes princip om tilbagebetaling af  

 statslig medfinansiering ved forretningsmæssig succes foreslås frafaldet på  

 dette særlige område.
Lovforslaget indeholder som ramme-/bemyndigelseslov i sig selv ingen  

 grundlæggende ændringer i den eksisterende opbygning af  

 projektadministrationen.
Erhvervsministeren er tillagt mulighed for at  

 fastsætte nærmere regler om administrationen.
 Når lovforslaget er udformet som en ramme-/bemyndigelseslov, skyldes det  

 flere forhold:
 * Der sikres en ensartethed i forhold til øvrige love omhandlende  

 strukturfondsadministrationen.
 * Der er tale om en lovfæstelse af eksisterende administrativ praksis.
 * Ændringer i praksis, bl.a. som følge af Råds- og/eller  

 Kommissionsbeslutninger og ændringer i administrativ EU-praksis, kan via  

 erhvervsministerens bemyndigelser udmøntes inden for lovens rammer.
 Det skal endelig anføres, at loven og dermed bemyndigelserne til  

 erhvervsministeren vedrører administrationen og ikke politikfastlæggelsen.
Lovforslaget indeholder i kapitel 1 lovens anvendelsesområde.
I kapitel 2  

 fastlægges administrationens organisering.
Kapitel 3 drejer sig om regler  

 vedrørende kontrol, tilsyn, opfølgning, regnskaber og evaluering, der er  

 nødvendige for at opfylde de krav, der følger af de relevante forordninger og  

 programmer.
I kapitel 4 fastlægges sanktioner, ikrafttrædelse mv.
2. Forholdet til EU-reglerne Den Europæiske Fond for Regionaludvikling har i henhold til artikel 130 C  

 i Traktaten om Den Europæiske Union til formål at udligne de største  

 regionale skævheder i Fællesskabet ved at deltage i udviklingen og  

 strukturtilpasningen af de områder, der er bagefter i udvikling, og i  

 omstillingen af industriområder, der er i tilbagegang.
Statslige midler til  

 medfinansiering af regionalfondsstøtten anvendes med samme formål for øje.
Siden reformen af strukturfondene i 1989 er tilskud normalt blevet ydet  

 til flerårige programmer, der forhandles mellem den enkelte medlemsstat og  

 Kommissionen.
Det er herefter medlemsstaten, der er ansvarlig for, at  

 tilskuddene ydes korrekt.
Reformens formål var at effektivisere strukturfondsindsatsen, blandt andet  

 ved at forbedre koordineringen mellem fondene.
Fondenes indsats er reguleret  

 ved to fælles Rådsforordninger samt en særskilt for hver fond.
 De nuværende forordninger skal revideres inden udgangen af 1999, hvilket  

 kan afføde behov for en lovrevision.
Ansøgning om og administration af EU-støtte til regionaludvikling i  

 Danmark har således p.t. hjemmel i de for Regionalfonden relevante  

 Rådsforordninger, dvs.
EØF nr. 2081/93 (rammeforordningen), EØF nr. 2082/93  

 (koordinationsforordningen) samt EØF nr. 2083/93 (regionalfondsforordningen),  

 alle af 20. juli 1993. Herudover præciserer de af Kommissionen godkendte  

 operationelle programmer administrationen af EU-midlerne.
Seks overordnede mål regulerer strukturfondenes indsats.
Der kan anvendes  

 midler fra Regionalfonden under følgende mål:
 Mål 1: Fremme udviklingen i tilbagestående områder.
 Mål 2: Omstilling i regioner i industriel tilbagegang.
 Mål 5b: Fremme udviklingen af landdistrikter.
 Mål 6: Fremme af udviklingen og den strukturelle tilpasning af områder med  

 meget lille befolkningstæthed.
Hertil kommer en række fællesskabsinitiativer og pilotprojekter, hvorunder  

 der kan anvendes midler fra Regionalfonden.
For Danmarks vedkommende  

 medfinansierer Regionalfonden p.t. programmer under initiativerne INTERREG  

 II, LEADER II, KONVER, SMV, URBAN og PESCA, jf. nedenstående.
Erhvervsministeren er ansvarlig for gennemførelsen af  

 regionalfondsaktiviteterne i Danmark.
Erhvervsministeren og arbejdsministeren  

 er for henholdsvis Regionalfonden og Socialfonden ansvarlige for  

 gennemførelsen af mål 2. Erhvervsministeren er koordinerende myndighed for  

 mål 2. Regionalfonden deltager endvidere i mål 5b med landbrugs- og  

 fiskeriministeren som koordinerende myndighed.
Danmark har ingen mål 1- og  

 mål 6-områder.
Særligt om de enkelte mål og initiativer Mål 2-områderne i Danmark er Lolland og det meste af Nordjyllands amt.
Ca.  

 8,5% af Danmarks befolkning er bosat i de to mål 2-områder.
Indsatsen fra  

 Regionalfonden retter sig primært mod små og mellemstore virksomheder samt  

 større erhvervsinfrastruktur-projekter.
Regionalfondsindsatsen koordineres  

 med tilskud fra Socialfonden.
Programperioden er 1994-1999, opdelt i  

 1.(1994-96) og 2.(1997-99) delperiode.
Fra Regionalfonden er der i gennemsnit  

 årligt afsat ca. 111 mio. kr.
Tilskudsansøgningerne sagsbehandles regionalt med forelæggelse for det  

 regionale forretningsudvalg med deltagelse af et bredt udsnit af  

 repræsentanter fra regionen, bl.a. arbejdstager- og arbejdsgiverside,  

 politikere, embedsmænd m.fl.
Forretningsudvalget afslår eller indstiller  

 tilskudsansøgningerne, for så vidt angår regionalfondsmidler, til  

 erhvervsministerens, her Erhvervsfremme Styrelsens, endelige godkendelse.  

 Hidtil har Erhvervsfremme Styrelsen været repræsenteret i de regionale  

 forretningsudvalg, men som en konsekvens af den i 1995 fremlagte  

 Regionalpolitiske Redegørelse ophører dette primo 1997. Det skyldes, at det  

 findes uhensigtsmæssigt, at en offentlig myndighed via repræsentation i et  

 indstillende udvalg er med til at indstille sager til sig selv.  

 Erhvervsfremme Styrelsen varetager formandskabet i overvågningsudvalgene.
Mål 5b-områderne i Danmark er spredt på mange små øer og mindre dele af  

 flere amter.
Ca. 6,8% af Danmarks befolkning er bosat i mål 5b-områderne.  

 Indsatsen fra Regionalfonden retter sig mod to hovedområder,  

 virksomhedsudvikling og turisme.
Under disse hovedområder ydes primært  

 tilskud til små og mellemstore virksomheder samt større  

 infrastrukturprojekter.
Regionalfondsindsatsen koordineres med tilskud fra  

 Landbrugsfonden og Socialfonden.
Programperioden er 1994-99. Fra  

 Regionalfonden er der i gennemsnit årligt afsat ca. 27 mio. kr.
Grundet den store geografiske spredning er der foruden overvågningsudvalg  

 også nedsat en central styringskomite.
Tilskudsansøgninger afgøres af  

 erhvervsministeren, her Erhvervsfremme Styrelsen, på baggrund af indleveret  

 ansøgningsmateriale og regional indstilling vedrørende regionalfondsmidlerne.  

 For så vidt angår mål 2-, mål 5b- og LEADER II-programmerne er det mellem  

 Erhvervsministeriet, øvrige involverede ministerier, Amtsrådsforeningen og  

 Kommunernes Landsforening aftalt, at regionale indstillinger om afslag  

 følges, under forudsætning af, at disse er tilstrækkeligt begrundede.
 Følgende fællesskabsinitiativprogrammer medfinansieres p.t. i Danmark af  

 Regionalfonden:
 INTERREG II, der omhandler grænseoverskridende samarbejde med Tyskland,  

 Sverige samt Polen og de baltiske lande, med ca. 22 mio. kr. årligt.
 LEADER II, der er rettet mod udvikling af landdistrikter, med ca. 4 mio.  

 kr. årligt.
 KONVER, der har til formål at støtte omstillingen i forsvarsafhængige  

 områder, med ca. 4 mio. kr. årligt.
 SMV, der skal søge at lette små og mellemstore virksomheders tilpasning  

 til det indre marked, med ca. 3 mio. kr. årligt.
 URBAN, hvis formål er at udvikle forfaldne områder i byer med over 100.000  

 indbyggere, med ca. 2 mio. kr. årligt.
 PESCA, der er rettet mod udvikling af fiskeriafhængige områder, med ca. 7  

 mio. kr. årligt.
Økonomiske og administrative konsekvenser Da loven er en rammelov, der i det væsentlige fastlægger en hidtil  

 ulovbestemt praksis på såvel det økonomiske som det administrative plan,  

 forventes den ikke at have selvstændige økonomiske eller administrative  

 konsekvenser udover det forhold, at reglerne i lov om erhvervsfremme ikke  

 længere finder anvendelse for den statslige medfinansiering af  

 regionalfondsindsatsen.
 Der er i 1996 kalkuleret med en indtægt på 10 mio kr. hidrørende fra  

 tilbagebetalinger som følge af den potentielle succesbetingede  

 tilbagebetalingsforpligtelse vedrørende den statslige medfinansiering - krav,  

 som nu frafaldes ved lovens § 13. Til dato har der imidlertid ikke i videre  

 omfang været grundlag for at kræve tilbagebetaling som følge af virksomhedens  

 forretningsmæssige succes med projektets gennemførelse.
 Eventuelle mindre indtægter afholdes inden for Erhvervsministeriets egen  

 ramme på finansloven.
Erhvervsøkonomiske konsekvenser De erhvervsøkonomiske konsekvenser af loven må forventes at blive  

 begrænsede.
På lidt længere sigt må det dog antages, at en ensartet, og  

 dermed mere brugervenlig, administration af regionalfondsmidler og den  

 statslige medfinansiering vil blive til gavn for det danske erhvervsliv.
Miljømæssige konsekvenser Der forventes ingen selvstændige miljømæssige konsekvenser af  

 lovforslaget.
Det sikres, at støttede aktioner er i overensstemmelse med  

 bestemmelser om miljøbeskyttelse, jf. art. 7 i rammeforordningen 2081/93. I  

 forbindelse med prioriteringen af konkrete projekter foretages  

 miljøkonsekvensvurderinger af projekterne.
Høring Lovforslaget har været sendt i høring hos følgende:
 Kommunernes Landsforening, Amtsrådsforeningen, Sammenslutningen af Danske  

 Småøer, Rigsrevisionen, Arbejdsministeriet, Landbrugs- og Fiskeriministeriet,  

 Miljø- og Energiministeriet, Finansministeriet, Økonomiministeriet og  

 Udenrigsministeriet.
Bemærkninger til lovforslagets enkelte bestemmelser Til § 1 Lovens formål er at fastlægge administrationen af tilskud fra  

 Regionalfonden med henblik på at skabe klare regler for ansvars- og  

 kompetenceforholdene og større ensartethed i administrationen af de  

 forskellige regionalfondsfinansierede programmer.
Loven har endvidere til  

 formål at skabe grundlag for en ensartet administration af  

 regionalfondsmidler og den statslige medfinansiering heraf.
Endelig er det et  

 formål med loven, at få lovfæstet erhvervsministerens bemyndigelse til at  

 decentralisere administrationen.
Til § 2 I denne bestemmelse præsenteres Regionalfondens formål samt de aktioner,  

 som fondens indsats i Danmark er koncentreret om.
Bestemmelsen er, i lighed  

 med socialfondslovens § 2, af orienterende karakter og ikke en egentlig  

 retsregel, idet den beskriver Regionalfondens overordnede formål og ligeledes  

 beskriver hvorledes denne indsats gennemføres i Danmark.
 De i § 2, stk. 3, nævnte programmer udfærdiges af erhvervsministeren i  

 samarbejde med bl.a. de regionale myndigheder.
Til § 3 § 3 svarer til § 3 i socialfondsloven.
Den allerede gældende overordnede administrative organisering slås her  

 fast.
Erhvervsministeren er den øverste administrative myndighed, og det er  

 erhvervsministeren, der er ansvarlig for styring, koordination, tilsyn og  

 kontrol, og herunder kan give tilsagn om og foretage udbetaling af tilskud  

 fra Regionalfonden med tilhørende statslig medfinansiering.
Erhvervsministerens medfinansiering sker alene med de statslige midler,  

 der via den danske finanslov, p.t.
FL-konto 26.34.01.10., anvendes til  

 regionalfondsaktiviteter.
Anvendelsen af disse midler er hidtil blevet  

 reguleret af lov om erhvervsfremme og bevilget af Bevillingsudvalget.
 Med nærværende lovgivning udskilles den statslige medfinansiering af  

 regionalfondsindsatsen til et selvstændigt lovkompleks.
 Bemyndigelsen har til formål at sikre, at regionalfondsstøtten og den  

 statslige medfinansiering administreres på samme lovgrundlag.
Afgørelser om tilsagn under større programmer under de højt prioriterede  

 mål og fællesskabsinitiativer træffes efter regional indstilling.
I særlige  

 tilfælde kan der iværksættes aktioner, hvor det f.eks. under hensyn til  

 midlernes størrelse eller den geografiske afgrænsning, ikke er  

 hensigtsmæssigt at betinge afgørelsen af en regional indstilling.
Til § 4 § 4 svarer til § 6, stk. 1, og § 14, stk. 3-4, i socialfondsloven.
Der er tale om en bemyndigelsesbestemmelse.
Den giver i forlængelse af § 3  

 mulighed for at udsende nærmere retningslinier for den administrative  

 tilrettelæggelse af Regionalfondens virksomhed i Danmark.
Der tænkes herunder  

 på retningslinier vedrørende projekters og udgifters støtteberettigelse, som  

 bl.a. er afhængige af de til enhver tid gældende retningslinier på området  

 udstedt af Fællesskabets institutioner.
 Hvis gennemførelsen af en aktion eller foranstaltning ikke synes at  

 berettige, at der ydes en del af eller hele den bevilgede finansielle støtte,  

 foretages en nærmere undersøgelse heraf inden for rammerne af partnerskabet  

 mellem Kommissionen og medlemsstaten.
 På baggrund af denne undersøgelse kan Kommissionen nedsætte eller  

 suspendere støtten for aktionen eller den berørte foranstaltning, hvis  

 undersøgelsen bekræfter en uregelmæssighed eller en betydelig ændring, der  

 berører aktionens eller foranstaltningens art eller gennemførelsesvilkår, og  

 som ikke har været forelagt Kommissionen til godkendelse.
Ethvert beløb, der inddrives som uretmæssigt udbetalt skal tilbagebetales  

 til Kommissionen.
På ikke-tilbagebetalte beløb påløber der morarenter i  

 overensstemmelse med finansforordningens regler herom, jf. artikel 24 i  

 samordningsforordningen.
 Lovens § 4, stk. 2, giver erhvervsministeren adgang til at nedsætte  

 tilskud eller kræve tilbagebetaling heraf i de angivne tilfælde.
Til § 4, stk. 2, bemærkes særligt, at tilskud efter lov om erhvervsfremme  

 som hovedregel er underlagt en tilbagebetalingspligt i tilfælde af et støttet  

 projekts kommercielle succes.
Med nærværende bestemmelse er det ikke længere  

 muligt at opretholde tilbagebetalingspligten i tilfælde af et støttet  

 projekts kommercielle succes.
Baggrunden herfor er dels et ønske om større  

 parallellitet i behandlingen af regionalfonds- og statstilskud, dels et ønske  

 om at begrænse de administrative byrder for støttemodtagerne, der typisk er  

 små og mellemstore virksomheder.
Til § 4, stk. 3, bemærkes endeligt, at der har været enkelte konkrete  

 tilfælde, hvor erhvervsministeren har haft behov for helt eller delvist at  

 kunne foretage udbetaling, selv om der endnu ikke er modtaget midler fra  

 Kommissionen. § 4, stk. 3, sammenholdt med § 3, skaber mulighed for, i disse  

 særlige tilfælde, at foretage den nødvendige udbetaling.
Bestemmelsen tænkes  

 sjældent anvendt.
Til § 5 § 5 svarer til § 4, stk. 1, i socialfondsloven.
Denne bestemmelse fastlægger erhvervsministerens ansvar for indgivelse af  

 det relevante materiale til Kommissionen, når der søges om tildeling af  

 midler fra Regionalfonden til Danmark.
Det pågældende materiale vil typisk  

 tage form af ansøgningsdokumenter, der er udfærdiget i samarbejde med de  

 regionale myndigheder og andre ministerier, samt materiale med henblik på at  

 opnå Kommissionens godkendelse af den geografiske afgrænsning af  

 støtteberettigede områder i Danmark.
Forhandlinger med Kommissionen i  

 forbindelse hermed føres af erhvervsministeren.
 De af Kommissionen godkendte programmer indeholder tilstrækkelig  

 flexibilitet til, at det inden for programperioden, er muligt at tilpasse  

 programmerne til eventuelle nye regionale behov.
Rammeforordningen 2081/93 foreskriver i artikel 5 for det første formerne  

 for finansielle interventioner, der kan tages i anvendelse, og hermed hvilke  

 former en ansøgning kan tage.
Medfinansiering af operationelle programmer  

 eller enkeltprogrammeringsdokumenter (EPD) er den normalt anvendte  

 interventionsform.
For det andet fastslås det i samme forordning og artikel,  

 at »kun interventionsformer, der fastlægges af medlemsstaten eller af de  

 af medlemsstaten udpegede kompetente myndigheder, og som forelægges  

 Kommissionen af medlemsstaten eller af ethvert andet organ, denne måtte  

 udpege med henblik herpå, (kan) komme på tale«.
Statens helt centrale  

 rolle i forbindelse med strukturfondsansøgninger, herunder  

 regionalfondsansøgninger, er hermed fastslået.
Den ved § 4 tildelte rolle til  

 erhvervsministeren skal ses som en konsekvens heraf.
Artikel 5 i rammeforordningen angiver blandt andet som undtagelse fra  

 ovenstående interventioner på Kommissionens initiativ, specielt pilot- og  

 demonstrationsprojekter.
Sådanne er i regionalfondsforordningen 2083/93  

 opregnet i artikel 10. Disse Kommissions-initierede projekter (forskellige  

 fra EF-initiativer) vil normalt kunne søges direkte af eksempelvis regionale  

 og lokale myndigheder ved fremsendelse af ansøgning til Kommissionen.
Da  

 dette forhold ikke fratager staten for et ansvar for en korrekt anvendelse af  

 midlerne, er der på finansloven, efter opfordring fra Rigsrevisionen,  

 etableret en eventualforpligtelse, jf. herved lovens § 3. Ligeledes har  

 Kommissionen forpligtet sig til, inden beslutning om artikel 10-midler til  

 projekter med dansk deltagelse, at informere de danske myndigheder.
Til § 6 Erhvervsministeren gives ved denne bestemmelse mulighed for at delegere  

 sine beføjelser i henhold til loven til Erhvervsfremme Styrelsen, jf.  

 gældende praksis, som det fremgår af de almindelige bemærkninger.
Til § 7 § 7 svarer til § 7, stk. 1-5, i socialfondsloven, og der er også her tale  

 om en lovfæstelse af den hidtidige administrative praksis.
 I strukturfondsforordningerne er det fastsat, at Kommissionen og den  

 danske stat i partnerskab skal sikre en effektiv overvågning af fondsstøttens  

 anvendelse, dels ved hjælp af rapporter, der udarbejdes efter procedurer, der  

 fastlægges ved fælles overenskomst, dels ved stikprøvekontrol og dertil  

 nedsatte udvalg.
Overvågningsudvalgene nedsættes på grundlag af en aftale mellem  

 Kommissionen og den enkelte medlemsstat.
Jf. § 7, stk. 3, varetager  

 Erhvervsministeriet formandsskabet for udvalget.
Dog kan der indgås særlige  

 aftaler med Kommissionen i forbindelse med grænseoverskridende programmer  

 (f.eks.
INTERREG-programmerne Danmark-Tyskland), hvor formandsskabet kan  

 varetages af en repræsentant fra regionen.
Overvågningsudvalgene tilpasser (inden for de harmoniserede grænser nævnt  

 i de generelle bestemmelser udstedt af Kommissionen) støttebetingelserne samt  

 årsfordelte finansieringsplaner, herunder eventuelle overførsler. Ændringer  

 meddeles Kommissionen og medlemsstaten og finder sted, når disse har  

 bekræftet dem.
Kommissionen og medlemsstaten vedtager øvrige ændringer efter  

 udtalelse fra overvågningsudvalgene.
 I de generelle bestemmelser vedrørende overvågningsudvalg beskrives  

 udvalgenes sammensætning og opgaver, som følger:
 Overvågningsudvalgene består af repræsentanter fra medlemsstaten, herunder  

 repræsentanter fra regionale, lokale eller andre myndigheder og  

 organisationer udpeget af medlemsstaten, samt repræsentanter fra Kommissionen  

 og Den Europæiske Investeringsbank.
Overvågningsudvalgene fastlægger selv deres forretningsorden, herunder  

 bestemmelser om organiseringen.
Udvalgene træder sammen på initiativ af  

 Kommissionen eller af medlemsstaten.
I de særlige tilfælde hvor der er tale  

 om grænseoverskridende programmer, kan udvalget også træde sammen på  

 initiativ af regionen.
Det er i overensstemmelse med de generelle bestemmelser i loven fastlagt,  

 at erhvervsministeriet varetager sekretariatsfunktionen.
Denne opgave vil  

 blive løst i et snævert samarbejde med sekretariaterne for de regionale  

 udvalg.
I forbindelse med grænseoverskridende programmer vil  

 sekretariatsfunktionen dog kunne overdrages til en regional myndighed.
 Udvalgene skal føre kontrol med gennemførelsen af  

 enkeltprogrammeringsdokumenterne (programmer) og føre tilsyn med de  

 interventioner, der er godkendt i forbindelse med de fællesskabsinitiativer,  

 der gennemføres i det geografiske område, som omfattes af det respektive  

 udvalgs virke.
 Overvågningsudvalgene udarbejder og godkender på det første møde de  

 detaljerede bestemmelser for dets varetagelse af de opgaver, det er blevet  

 pålagt, navnlig for så vidt angår overvågningen og de mellemliggende  

 evalueringer af de enkelte programmer.
Udvalgene skal sikre en god afvikling af de interventioner, der  

 gennemføres inden for rammerne af programmerne, således at de fastsatte mål  

 nås.
Udvalgene skal navnlig sikre:
- overholdelse af de fastsatte bestemmelser, herunder også bestemmelserne  

 for, hvorvidt operationer og projekter er støtteberettigede, - aktionernes og foranstaltningernes overensstemmelse med den fastsatte  

 prioritering og de fastsatte mål, - overholdelse af de andre fællesskabspolitikker.
 Udvalgene fastsætter i deres forretningsorden de operationelle  

 retningslinier for udvælgelse af projekter eller aktioner, idet denne skal  

 ske i overensstemmelse med den prioritering og de udvælgelseskriterier, der  

 er opstillet i programmerne.
 Udvalgene varetager overvågning, tilrettelæggelse og undersøgelse af  

 arbejdet i forbindelse med de mellemliggende evalueringer af programmerne på  

 grundlag af de finansielle fysiske indikatorer og de resultatindikatorer, der  

 er defineret heri for prioriteterne og foranstaltningerne.
 Udvalgene foreslår enhver foranstaltning, der er nødvendig for, at  

 gennemførelsen af programmerne kan fremskyndes i tilfælde af en forsinkelse,  

 der viser sig ved overvågningen og de mellemliggende evalueringer.
 Udvalgene udarbejder og drøfter eventuelle forslag til ændring af  

 programmerne, i overensstemmelse med nærmere fastsatte bestemmelser og  

 procedurer.
 Udvalgene fremsætter forslag til anvendelse af de midler, der følger af  

 den årlige indeksering af den oprindelige finansieringsplan for  

 enkeltprogrammeringsdokumentet, gennem en styrkelse af nogle af de  

 eksisterende foranstaltninger og/eller oprettelse af nye foranstaltninger  

 under programmerne.
 Udvalgene koordinerer informationsforanstaltningerne under programmerne.
 Udvalgene fremsætter forslag om faglig bistand, der skal gennemføres inden  

 for rammerne af den budgetramme, der er afsat til dette formål, og som  

 vedtages af formanden efter samråd med Kommissionens repræsentant.
 Udvalgene afgiver udtalelse om udkastene til de årlige  

 gennemførelsesrapporter.
Til § 8 Foruden at lovfæste en hidtil administrativ praksis, er det et formål på  

 en gang at give mulighed for at decentralisere og ensarte administrationen af  

 regionalfondsmidlerne, jf. anbefalingerne i Regionalpolitisk Redegørelse.
En samarbejdsmodel, med inddragelse af regionale indstillingsudvalg, der  

 er nedsat efter ministerens pålæg, vil sikre regionerne stor indflydelse på  

 gennemførelsen af programmerne og samtidig sikre statens forvaltningsmæssige  

 interesser som ansvarlig over for EU.
Bestemmelsen giver samtidig adgang til,  

 at ministeren kan kræve nedsatte udvalg nedlagt.
 I regioner, hvor der er flere programmer, vil det være naturligt, at  

 regionalfondsprojekterne for disse programmer bliver behandlet i et udvalg.
Der vil ikke blive nedsat regionale udvalg, hvor kun meget små områder er  

 berettigede til støtte fra Regionalfonden.
I sådanne tilfælde forudsættes de  

 berørte kommuner og amter med inddragelse af andre interessenter, herunder  

 Sammenslutningen af Danske Småøer, at foretage indstillingen.
 De regionale udvalg skal sammensættes, så de afspejler relevante regionale  

 og lokale interesser med betydning for erhvervsudviklingen, i  

 overensstemmelse med partnerskabsprincippet.
Der oprettes sekretariater for forretningsudvalgene.
Sekretariaterne  

 placeres hos den amtslige part.
Sekretariatsopgaverne løses i et ligeværdigt  

 samarbejde mellem amtskommunale og kommunale embedsmænd, medmindre andet  

 aftales lokalt.
Ifølge § 8, stk. 1, har de regionale udvalg til opgave at indstille  

 projekter til erhvervsministerens endelige godkendelse.
De regionale udvalgs  

 indstillinger forudsættes fulgt af erhvervsministeren, når indstillingerne er  

 afgivet på baggrund af et tilstrækkeligt beslutningsgrundlag og er  

 tilstrækkeligt begrundede.
Et tilstrækkeligt beslutningsgrundlag omfatter  

 bl.a., at indstillingerne er i overensstemmelse med forordninger, programmer  

 mv., jf. § 8, stk. 3. Indstillingerne skal i øvrigt kunne rummes inden for  

 eksisterende bevillinger og må ikke stride mod den nationale  

 erhvervspolitiske strategi.
Erhvervsministeriet har til hensigt at indgå skriftlige samarbejdsaftaler  

 med de regionale udvalg og deres sekretariater.
Disse samarbejdsaftaler vil  

 mere detaljeret definere parternes ansvar og kompetencer.
Aftalerne kan  

 f.eks. beskrive, hvilke oplysninger om de enkelte projektansøgninger,  

 sekretariaterne skal fremskaffe, for at der foreligger et tilstrækkeligt  

 beslutningsgrundlag.
Aftalerne kan herudover bl.a. omhandle den løbende  

 overvågning, ansvarsplacering samt informationsindsats.
 For at sikre den fornødne kvalitet i ansøgninger og indstillinger vil  

 Erhvervsministeriet udarbejde vejledende retningslinier for  

 regionalfondsfinansierede programmer, herunder kriterier for  

 støtteberettigelse.
 § 8, stk. 4, giver mulighed for, at erhvervsministeren kan, når særlige  

 forhold taler derfor og efter fastsættelse af nærmere regler herom, kan  

 bemyndige regionale udvalg til at træffe afgørelser om tilsagn om og  

 udbetaling af tilskud fra Regionalfonden.
Bemyndigelsen i § 8, stk. 4, vil kun blive bragt i anvendelse i særlige  

 tilfælde, hvor der er tale om grænseoverskridende programmer (f.eks.  

 INTERREG-programmerne Danmark-Tyskland). Da staten fortsat er ansvarlig over  

 for Kommissionen for anvendelsen af regionalfondsmidlerne, har Rigsrevisionen  

 krævet, at den regionale part (her Sønderjyllands Amt, Fyns Amt og Storstrøms  

 Amt) skal stille garanti over for staten til sikkerhed for eventuel  

 tilbagebetaling af beløb til Kommissionen.
Statens potentielle  

 tilbagebetalingsforpligtelse over for Kommissionen er optaget som en  

 eventualforpligtelse på finansloven som modsvar til, at det indkommende beløb  

 fra Kommissionen er optaget som en indtægt på finansloven.
 De nærmere regler skal bl.a. sikre, at de traktat- og forordningsmæssige  

 forpligtelser i forhold til behandling af regionalfondsmidlerne overholdes.
Til § 9 § 9, stk. 1-2 og § 4, stk. 2-3, svarer i al væsentlighed til § 14, stk.  

 1-5, i socialfondsloven.
 Forvaltningen af regionalfondsmidler i Danmark sker principielt efter  

 samme generelle og overordnede regler som den nationale administrative  

 indsats i øvrigt.
Hensigten med bestemmelsen er at slå fast, at det almindelige  

 legalitetsprincip - eller princippet om lovmæssig forvaltning - også gælder  

 fuldt ud for regionalfondsindsatsen.
Disse krav, med tilhørende  

 ansvarsforpligtelser, ønskes givet en gennemsigtighed og klarhed, som  

 modsvarer ønskerne fra projekterne, projektadministrationen, de nationale  

 myndigheder, statsrevisorerne, Rigsrevisionen og Kommissionens overvågnings-  

 og kontrolafdelinger.
 Det særlige kendetegn ved regionalfondsmidlerne og administrationen heraf  

 i forhold til den nationale medfinansiering er, at tilskuddene administreres  

 på grundlag af »hjemmel« i forordninger, der hovedsageligt  

 gennemføres via programmer.
 Disse forordningers indhold er blevet udmøntet, gennem aftaler truffet  

 mellem Kommissionen og den enkelte medlemsstat, i programmer.
 I artikel 4 i rammeforordningen 2081/93 er den generelle metode for  

 gennemførelsen af målsætninger og opgaver beskrevet således:
»1. EF-indsatsen udformes som et supplement til de tilsvarende  

 nationale aktioner (foranstaltninger) eller som et bidrag til disse.
Den  

 fastlægges ved et snævert samråd mellem Kommissionen, den pågældende  

 medlemsstat og de kompetente myndigheder og organer, herunder, inden for  

 rammerne af de bestemmelser, der følger af den enkelte medlemsstats  

 institutionelle regler og gældende praksis, arbejdsmarkedets parter og  

 økonomiske interesseorganisationer, som medlemsstaten har udpeget på  

 nationalt, regionalt, lokalt eller andet plan, idet disse alle er partnere  

 med et fælles mål.
Dette samråd kaldes i det følgende  

 »partnerskab«.
Partnerskabet omfatter forberedelse, finansiering,  

 samt forudgående vurdering, overvågning og efterfølgende evaluering af  

 aktionerne.
Partnerskabet gennemføres på en sådan måde, at hver enkelt partners  

 institutionelle, juridiske og finansielle beføjelser respekteres.' Samordningsforordningen indeholder i kapitel VI, »Finansielle  

 bestemmelser«, de generelle krav vedrørende fondenes finansielle  

 administration, herunder om forpligtelser, betalinger, anvendelse af ECU,  

 finansiel kontrol samt nedsættelse, suspension og ophævelse af støtten.
Om  

 betalingerne præciseres det særligt, at de skal vedrøre faktisk påløbne  

 udgifter, samt at de skal ske til de endelige støttemodtagere uden nogen form  

 for fradrag eller tilbageholdelse, der kan nedsætte den finansielle støtte,  

 de har krav på.
 Vedrørende den finansielle kontrol er det, for at sikre et godt resultat  

 af de aktioner, der gennemføres af offentlige eller private initiativtagere,  

 pålagt medlemsstaterne at træffe de nødvendige foranstaltninger i forbindelse  

 med iværksættelsen af aktionerne til:
- regelmæssigt at konstatere, om foranstaltningerne er gennemført korrekt, - at forebygge og forfølge uregelmæssigheder, - at få tilbagebetalt midler, der er gået tabt som følge af misbrug eller  

 forsømmelighed. (Hvis ikke medlemsstaten og/eller den projektadministrerende  

 myndighed og/eller initiativtageren eller projektet kan godtgøre, at de ikke  

 er skyld i misbruget eller forsømmeligheden, er medlemsstaten subsidiært  

 ansvarlig for tilbagebetalingen af de uberettiget udbetalte beløb.) Udover medlemsstaternes egenkontrol, og uden at gribe ind i denne, kan  

 tjenestemænd eller andre repræsentanter for Kommissionen, bl.a. ved  

 stikprøvekontrol, på stedet kontrollere de aktioner, der finansieres af  

 strukturfondene, samt forvaltnings- og kontrolsystemerne.
Kommissionen  

 underretter medlemsstaten herom forud for kontrollen.
Embedsmænd eller andre  

 repræsentanter for medlemsstaten kan deltage i kontrollen, jf. herom artikel  

 23.2 i samordningsforordningen.
I samordningsforordningens kapitel VII er de overordnede krav til  

 overvågning samt vurdering og evaluering fastsat.
Kommissionen og  

 medlemsstaten skal som led i partnerskabet sikre en effektiv overvågning af  

 regionalfondsstøttens anvendelse.
Denne overvågning sikres ved hjælp af  

 rapporter, stikprøvekontrol samt dertil nedsatte udvalg.
Der aftales til  

 dette brug en række fysiske og finansielle indikatorer, som der løbende skal  

 måles på, og der nedsættes overvågningsudvalg for de forskellige programmer.
 For de flerårlige aktioner skal der efter hvert programårs udløb  

 udarbejdes en situationsrapport, jf. artikel 25.4 i samordningsforordningen.  

 Efter afslutning af en foranstaltning skal der senest 6 måneder efter  

 afslutningen sendes en rapport til Kommissionen.
Overvågningsudvalgene tilpasser om nødvendigt finansieringsplanerne,  

 herunder eventuelle overførsler mellem EU-finansieringskilder og de ændringer  

 i støttesatserne, som følger heraf.
Dette skal ske uden at ændre størrelsen  

 af den samlede ydede støtte, og under overholdelse af de fastsatte grænser  

 for de enkelte mål, de oprindeligt fastsatte støttebetingelser, samt, under  

 overholdelse af de budgetmæssige bevillinger og regler.
Disse ændringer meddeles straks Kommissionen og erhvervsministeren.
De  

 finder anvendelse, når Kommissionen og erhvervsministeren har bekræftet dem;  

 dette skal ske senest tyve arbejdsdage efter datoen for modtagelsen af  

 meddelelsen.
De øvrige ændringer vedtages af Kommissionen i samarbejde med  

 erhvervsministeren efter udtalelse fra overvågningsudvalget, jf. artikel 25.5  

 i samordningsforordningen.
 Vedrørende evalueringer opereres der med en forudgående vurdering (ex-ante  

 evaluering), en midtvejs- og løbende evaluering (on-going) samt en  

 afsluttende evaluering (ex-post evaluering). Kommissionen har styrket denne  

 indsats væsentligt og har nu udfærdiget en omfattende overordnet vejledning  

 for evalueringsindsatsen.
 Udformningen af lovens § 9 er sket under behørig hensyntagen til de  

 ovenfor skitserede forordningsregler.
Udmøntningen af ministerens bemyndigelse vil blive koordineret med  

 udmøntningen af tilsvarende bemyndigelser vedrørende regnskab og revision for  

 øvrige strukturfondsmidler.
Udmøntningen vil blive tæt fulgt op og  

 konfirmeret af rigsrevisionen.
Til § 10 § 10 svarer, bortset fra § 10, stk. 4 og dele af stk. 5, til § 13, stk.  

 1-4, i socialfondsloven.
Selv om der ikke tidligere har været lovgivet om Regionalfondens  

 virksomhed i Danmark, har det ikke været sådan, at det ikke var muligt at  

 sanktionere uhæderlige eller strafbare forhold, da straffeloven under alle  

 omstændigheder har været gældende.
Sanktionsbestemmelser vedrørende de  

 statslige medfinansieringsmidler har hidtil været at finde i lov om  

 erhvervsfremme.
 I overensstemmelse med, at Rådet for De Europæiske Fællesskaber har  

 vedtaget en konvention om beskyttelse af De Europæiske Fællesskabers  

 finansielle interesser (svigskonventionen), medtages i lovforslaget  

 bestemmelser om både mindre og mere alvorlige forseelser vedrørende  

 regionalfondsmidler med tilhørende statslig medfinansiering.
I § 10, stk. 1, er der tænkt på de mindre alvorlige, til dels uagtsomme  

 forseelser, og det fastslås, at i de tilfælde skal de modtagne tilskud  

 tilbagebetales med tillæg af renter.
Renter beregnes fra fremsættelse af  

 kravet om tilbagebetaling med den rentesats, der er fastsat i renteloven.
I § 10, stk. 2, er der tænkt på de mere alvorlige forseelser, hvor  

 politianmeldelse og straffesag kan komme på tale.
Her skal med urette  

 modtagne tilskud naturligvis også tilbagebetales, og der kan tillige træffes  

 beslutning om, at den pågældende for en periode udelukkes fra at modtage  

 tilskud til projekter fra Regionalfonden.
Til § 11 Det foreslås, at loven træder i kraft den 1. januar 1997.
Til § 12 Bestemmelsen er en konsekvens af, at administrationen af  

 regionalfondsmidlerne og den statslige medfinansiering samles i en lov.
Til § 13 Med bestemmelsen undtages al ydet medfinansiering af regionale aktiviteter  

 for det generelle princip i lov om erhvervsfremme og lov om egnsudvikling om  

 tilbagebetaling ved forretningsmæssig succes.
Når det foreslås at lade tilbagebetalingsforpligtelsen falde bort, beror  

 det på flere forhold: 1. Der er ikke en tilsvarende  

 tilbagebetalingsforpligtelse knyttet til regionalfondsmidlerne, 2. Bortfaldet  

 kan ses som en regelforenkling, der forbedrer overskueligheden på området, 3.  

 En række potentielle problemsager vil kunne undgås.
Med det nuværende  

 administrationsgrundlag, hvor det administrative skøn spiller en dominerende  

 rolle, er der lagt op til omfattende brevvekslinger mellem  

 virksomhedsrådgivere og administratorer om, hvad foretningsmæssig succes er,  

 og om, hvorledes denne måles på projektniveau.
 Forslaget vil således medføre en administrativ lettelse for  

 virksomhederne.
 Bestemmelsen udelukker ikke, at der af andre årsager end forretningsmæssig  

 succes fortsat kan stilles krav om hel eller delvis tilbagebetaling, hvis en  

 virksomhed, institution mv., hvortil der er ydet tilskud, ophører, afhændes,  

 udlejes eller tilsidesætter vilkår for tilskuddet, jf. bestemmelsen i lov om  

 erhvervsfremme § 3, stk. 3, og bestemmelsen i lov om egnsudvikling § 6, stk.  

 6.
Til § 14 Det foreslås, at loven ikke gælder for Grønland og Fæøerne.
Skriftlig fremsættelse (30. oktober 1996) Erhvervsministeren (Mimi Jakobsen):
 Hermed har jeg den ære for det høje Ting at fremsætte:
 Forslag til lov om administration af tilskud fra Den Europæiske  

 Regionalfond og tilhørende statslig medfinansiering.
(Lovforslag nr.
L 47).
 Lovforslaget fremsættes i forlængelse af, at statsrevisorerne har  

 anbefalet, at de ansvarlige ministerier tilvejebringer et lovgrundlag for  

 administrationen af strukturfondene, herunder Regionalfonden i Danmark.
 Lovforslaget har samtidig, udover at lovfæste en hidtil ulovbestemt  

 administrativ praksis, til formål at etablere et enstrenget grundlag for  

 administration af regionalfondsmidler og den tilhørende statslige  

 medfinansiering.
 Således uddyber og præciserer lovforslaget, i overensstemmelse med  

 regeringens anbefalinger i den Regionalpolitiske Redegørelse 1995,  

 erhvervsministerens muligheder for at decentralisere administrationen af  

 regionalfondsprojekter i Danmark.
 Lovforslaget indeholder således bl.a. en decentralisering af  

 indstillingskompetencen til regionerne samt rammer for indgåelse af  

 samarbejdsaftaler mellem Erhvervsfremme Styrelsen og de regionale parter.
Erhvervsfremmelovens hjemmel hvad angår den statslige medfinansiering af  

 regionalfondsmidlerne bortfalder, således at både EU- og statslige midler  

 reguleres efter samme lov, hvorved der sikres en ensartet behandling af  

 regionalfondsmidlerne og den statslige medfinansiering.
Afledt heraf  

 bortfalder Bevillingsudvalgets kompetence, hvad angår den statslige  

 medfinansiering.
Et sidste element i lovforslaget er, at den hidtidige  

 tilbagebetalingsforpligtelse for den statslige medfinansiering i tilfælde af  

 kommerciel succes frafaldes.
En sådan forpligtelse gælder ikke EU-midlerne.  

 For at sikre lige behandling af alle støttemodtagere foreslås forpligtelsen  

 ophævet også for allerede afgivne tilsagn.
 Regeringen finder, at lovforslaget giver gode rammer for at få etableret  

 en ensartet og samtidig mere decentral administration af  

 regionalfondsprojekter i Danmark.
 Idet jeg i øvrigt henviser til bemærkningerne til lovforslaget, tillader  

 jeg mig at anbefale forslaget til det høje Tings velvillige behandling.
(* 1) Jf.
Rådsforordning 2081/93, 2082/93 og 2083/93, alle af 20.
 juli 1993.
