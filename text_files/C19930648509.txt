 Hermed fremsendes aftale af 25. juni 1993 mellem Finansministeriet og  

 Lærernes Centralorganisation om årsvikarer, månedslønnede og timelønnede  

 vikarer ved frie grundskoler.
 Aftalen træder i kraft 1. august 1993.
 Der er i overensstemmelse med den nye klassificeringsaftale for ledere og  

 lærere ved de frie grundskoler sket en ændring af de skalatrin, der ligger  

 til grund for aflønningen af årsvikarer, jf. § 2, og månedslønnede vikarer,  

 jf. § 7, og der ydes et særligt tillæg til de årsvikarer i det tidligere FKKA  

 område, som hidtil har fået kommunale løntillæg, jf. § 4.
 Endvidere er beregningen af arbejdstimelønnen til timelønnede vikarer  

 baseret på en årlig arbejdstid for fuldtidsbeskæftigede lærere på 1924 timer,  

 jf. § 10, i overensstemmelse med bestemmelserne i den indgåede  

 arbejdstidsaftale for ledere og lærere ved de frie grundskoler.
 Bortset fra disse tilpasninger svarer aftalens bestemmelser til de hidtil  

 gældende regler i Undervisnings- og Forskningsministeriets cirkulære af 27.  

 juni 1991.
Finansministeriet, Administrations- og Personaledepartementet Den 25. juni 1993 P.
M.
V.
E.
B.
Birgitte Nielsen AFTALE OM ÅRSVIKARER, MÅNEDS- OG TIMELØNNEDE VIKARER VED FRIE GRUNDSKOLER I henhold til § 2, stk. 2 i hovedaftale af 27. oktober 1969 med  

 tjenestemændenes centralorganisationer aftales følgende for lærere m.fl.  

 ansat ved de frie grundskoler:
Årsvikarer § 1.  Til varetagelse af timer, der ikke kan betjenes  

 af fastansatte lærere, kan ansættes årsvikarer.
Timerne overtages i fast  

 skema fra den 1. august, 1. september eller senest 1. oktober og for resten  

 af skoleåret.
Tilsvarende kan der ansættes årsvikarer i børnehaveklasser til  

 varetagelse af timer, der ikke kan varetages af fastansatte  

 børnehaveklasseledere.
§ 2.  Årsvikarer i lærerstillinger lønnes  

 ligesom lærere, dog anvendes kun de fire første trin (pr. 1.8.93  

 skalatrinene 20, 22, 24 og 26, og pr. 1.4.94  skalatrinene 21, 23, 25  

 og 27). Lønanciennitet beregnes efter samme regler som for fastansatte lærere  

 ved frie grundskoler.
Ud over lønnen efter skalatrinene ydes der i perioden  

 1. april 1993 - 31. marts 1994 et ureguleret tillæg på 1.200 kr., jf.  

 klassificeringsaftalen for frie grundskoler.
 Stk. 2.  Årsvikarer i stillinger som  

børnehaveklasseledere lønnes ligesom børnehaveklasseledere, dog  

 anvendes kun de fire første trin (skalatrinene 18, 19, 21 og 23, hvor  

 skalatrin 19 er 1-årigt). Lønanciennitet beregnes efter samme regler som for  

 børnehaveklasseledere ved frie grundskoler.
 Stk. 3.  Er en årsvikar ansat med et løntimetal, der er  

 lavere end det for fastansatte, heltidsbeskæftigede lærere, respektive  

 børnehaveklasseledere, gældende pligtige timetal, nedsættes lønnen  

 forholdsmæssigt.
 Stk. 4.  Lønnen udbetales månedlig bagud hele året uden  

 hensyn til ferier eller fridage, jf. dog § 14, stk. 1.
 § 3.  Der ydes et tillæg for varetagelse af  

 undervisningstimer i forbindelse med samordnet indskoling, jf.  

 klassificeringsaftalen for frie grundskoler.
§ 4.  Til årsvikarer i lærerstillinger ved frie  

 grundskoler i det tidligere FKKA-område samt inden for Frederiksberg og  

 Københavns Kommune, som hidtil har oppebåret kommunale løntillæg, ydes pr.  

1. april 1993 herudover et særligt tillæg på 2.300 kr.
Tillæggene ydes  

 som en personlig ordning, så længe de pågældende fortsat er ansat ved samme  

 skole.
 § 5.  Tjenestetiden beregnes og  

 afspadsering/overtimebetaling ydes efter de for fastansatte lærere,  

 respektive børnehaveklasseledere, gældende regler.
Månedslønnede vikarer § 6.  I vikariater i fast skema af 3 måneders varighed  

 eller derover i et skoleår ansættes månedslønnede vikarer.
Stk. 2.  Månedslønnede vikarer ansættes § 7.  Månedslønnede vikarer i lærerstillinger lønnes  

 som lærere på 1. løntrin (pr. 1.8.93 skalatrin 20 og pr. 1.4.94  

 skalatrin 21). Månedslønnede vikarer i stillinger som  

børnehaveklasseledere  lønnes som børnehaveklasseledere på 1. løntrin  

 (skalatrin 18), jf. klassificeringsaftalen for frie grundskoler.
Vikarer  

 lønnes i øvrigt efter bestemmelserne i § 2, stk. 3 og 4, og § 3. I dele af  

 kalendermåneder udgør betalingen pr. kalenderdag af månedslønnen.
 Stk. 2.  Bestemmelserne i § 5 finder tilsvarende  

 anvendelse for månedslønnede vikarer, dog bortset fra afspadsering.
Timelønnede vikarer § 8.  I vikariater, der påregnes at have en varighed  

 af mindre end 3 måneder (90 dage), ansættes timelønnede vikarer.
 Stk. 2.  Timelønnede vikarer skal dog senest overgå til  

 ansættelse som månedslønnede vikarer på det tidspunkt, hvor der er læst fast  

 skema i 3 måneder (90 dage).
 § 9.  Timelønnede vikarer aflønnes med en timeløn for  

 det faktisk udførte antal arbejdstimer.
 Stk. 2.  Arbejdstiden beregnes som for fastansatte  

 lærere/børnehaveklasseledere.
Stk. 3.  For hver skoledag, en timelønnet vikar er  

 anmodet om at give møde på en skole, er vikaren berettiget til løn for mindst  

 4 1/2 arbejdstime, (svarende til 3 lektioner a 45 minutter) uanset om timerne  

 bliver læst.
Det er en betingelse, at vikaren møder på skolen og er til  

 rådighed som vikar i 3 lektioner efter mødetidspunktet.
Tilkendegiver  

 vikaren, at vedkommende ikke ønsker at stå til rådighed i 3 lektioner efter  

 mødetidspunktet, skal der dog alene ske betaling for det faktisk antal  

 udførte arbejdstimer.
 § 10.  Arbejdstimelønnen til læreruddannede  

 timelønnede vikarer i lærerstillinger udgør 1/1924 af årslønnen på skalatrin  

 30.
 Stk. 2.  Arbejdstimelønnen til uddannede timelønnede  

 vikarer i stillinger som børnehaveklasseleder udgør 1/1924 af årslønnen på  

 skalatrin 28.
 Stk. 3.  Arbejdstimelønnen til andre timelønnede vikarer  

 udgør 1/1924 af årslønnen på skalatrin 15.
Fællesregler Afskedigelse § 11.  Årsvikarer kan afskediges med 3 måneders varsel  

 til udgangen af en måned.
Dog ophører ansættelsesforholdet ved første  

 ansættelse uden varsel ved skoleårets udløb (31. juli).
 Stk. 2.  Årsvikarer kan forlange sig afskediget med 1  

 måneds varsel til udgangen af en måned.
 Stk. 3.  Månedslønnede vikarer kan uanset bestemmelsen i  

 § 6 afskediges med 1 måneds varsel til udgangen af en måned.
 Stk. 4.  Månedslønnede vikarer kan forlange sig  

 afskediget med 14 dages varsel til udgangen af en måned.
 Stk. 5.  Uanset bestemmelserne i stk. 1-4 kan årsvikarer  

 og månedslønnede vikarer ved første ansættelse ved skolen inden for de første  

 3 måneder afskediges og forlange sig afskediget med 14 dages varsel.  

 Bestemmelsen anvendes tilsvarende, hvis der er forløbet mere end 2 år siden  

 sidste ansættelse ved skolen.
 Stk. 6.  Timelønnede vikarer kan afskediges og forlange  

 sig afskediget til fratræden den følgende dag.
Sygdom § 12.  Til årsvikarer og månedslønnede vikarer ydes  

 der løn under sygdom.
 Stk. 2.  Timelønnede vikarer oppebærer ikke løn under  

 sygdom.
Graviditet, barsel og adoption § 13.  De for fastansatte lærere gældende regler om  

 løn under fravær på grund af graviditet, barsel og adoption finder  

 tilsvarende anvendelse for årsvikarer og månedslønnede vikarer, jf.  

 Finansministeriets cirkulære af 30. juli 1991 om fravær fra arbejdet på grund  

 af graviditet, barsel og adoption.
 Stk. 2.  Timelønnede vikarer oppebærer kun løn under  

 fravær på grund af graviditet, barsel og adoption i det omfang, betingelserne  

 i § 1, stk. 2, i aftale af 5. juli 1991 om fravær fra arbejdet på grund af  

 graviditet, barsel og adoption er opfyldt, jf. punkt 6 i Finansministeriets  

 cirkulære af 30. juli 1991 herom.
Ferie § 14.  De for fastansatte lærere gældende regler om  

 ferie finder tilsvarende anvendelse for årsvikarer i ansættelsesperioden.
 Stk. 2.  Ved fratræden gælder ferielovens regler for  

 årsvikarer.
 Stk. 3.  Månedslønnede vikarer og timelønnede vikarer  

 oppebærer godtgørelse efter ferielovens regler.
Efterindtægt § 15.  Afgår en årsvikar ved døden under ansættelsen,  

 er den efterlevende ægtefælle berettiget til efterindtægt.
Efterlader  

 årsvikaren sig ikke ægtefælle, men børn under 18 år - over for hvilke  

 vedkommende havde forsørgerpligt - er disse berettiget til efterindtægt.
 Stk. 2.  Efterlader årsvikaren sig ikke ægtefælle eller  

 børn, som angivet i stk. 1, er boet berettiget til efterindtægt.
 Stk. 3.  Efterindtægten udgør for hver måned et beløb  

 svarende til den sidst udbetalte løn.
 Stk. 4.  Retten til efterindtægten omfatter et tidsrum  

 af 1, 2 eller 3 måneder, afhængigt af om vedkommende ved dødsfaldet havde  

 haft ansættelse ved skolen i henholdsvis 1, 2 eller 3 år og derover.
 Stk. 5.  Hvad der i denne bestemmelse er anført om  

 efterindtægt til ægtefælle, gælder også for registrerede partnere, jf. lov  

 nr. 372 af 7. juni 1989 om registreret partnerskab.
Ikrafttræden § 16.  Aftalen har virkning fra den 1. august 1993.
 Stk. 2.  Aftalen erstatter cirkulære af 27. juni 1991 om  

 årsvikarer, måneds- og timelønnede vikarer ved frie grundskoler.
København, den 25. juni 1993 Lærernes Finansministeriet Centralorganisation P.
M.
V.
Martin Rømer E.
B.
