 Forbrugerombudsmanden udtalte, uddeling af gavekort til de personer,  

 der først genkendte en som »N.N. manden«, samt uddeling af  

 tørklæder til børn, der dokumenterede at fylde 10 år samme uge, som selskabet  

 havde 10 års fødselsdag, var i strid med markedsføringslovens § 8, stk. 1, og  

 begærede indbragt for Sø- og Handelsretten der fandt, at førstnævnte  

 konkurrence var i strid med § 8, stk. 1 hvorimod uddeling af mindre gaver til  

 børn fandtes at falde uden for sådanne gevinstfordelinger, som er omfattet af  

 markedsføringslovens § 8, stk. 1.
 Uddeling af gavekort til personer, der først genkendte en som  

 N.N.-manden beskrevet person.
 Gaver til børn, der havde fødselsdag i samme uge som den  

 erhvervsdrivende.
Et kontoselskab var ved Sø- og Handelsretten sat under tiltale for  

 overtrædelse af markedsføringslovens § 8, stk. 1, ved 4 forhold.
De to af  

 forholdene gik nærmere ud på følgende:
1. Selskabet havde efter forudgående annoncering uddelt gavekort på kr. 50  

 til de personer, der først genkendte en som »N.N.-manden« beskrevet  

 person på nærmere angivne tidspunkter og steder.
Gavekortet kunne anvendes  

 til indkøb i de selskabet tilsluttede forretninger.
 2. Selskabet havde efter forudgående annoncering uddelt tørklæder til en  

 værdi af kr. 20 til børn, der kokumenterede at fylde 10 år i samme uge, som  

 selskabet havde 10 års fødselsdag.:
 I begge tilfælde var der efter FO's opfattelse tale om fordeling af  

 gevinster på grundlag af foranstaltninger, hvis udfald beroede på tilfældet.
 Sø- og Handelsretten fandt, at der for det første forhold var tale om en  

 overtrædelse af markedsføringslovens § 8, stk. 1, men frifandt selskabet for  

 forhold 2, idet denne uddeling af mindre gaver til børn fandtes at falde uden  

 for sådanne gevinstuddelinger, som er omfattet af markedsføringslovens § 8,  

 stk. 1.
 (* 1) Offentliggjort i Forbrugerombudsmandens Årsberetning 1979-1980, side  

 147.
