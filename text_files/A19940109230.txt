 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Staten yder i 1995 et tilskud på 843,4 mio. kr.  

 til Færøernes hjemmestyre.
 § 2.  Tilskuddet udbetales forskudsvis i lige store  

 rater hver måned, medmindre der træffes anden aftale om udbetalingsterminer  

 mellem finansministeren og Færøernes hjemmestyre.
 § 3.  Loven træder i kraft den 1. januar 1995.
Givet på Christiansborg Slot, den 21.  

 december 1994 Under Vor Kongelige Hånd og Segl MARGRETHE R.
