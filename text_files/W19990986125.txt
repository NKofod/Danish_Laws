 Overlægen på afdelingen gav datteren afslag på hendes  

 anmodning om aktindsigt med den begrundelse, dels at moderen havde givet  

 udtryk for, at hun ikke ønskede, at der blev givet aktindsigt i hendes  

 journal, og dels hensynet til tredjemand.
 Af et journalnotat fremgik det, at moderen ikke var interesseret i, at  

 datteren fik aktindsigt i hendes journal, idet aktindsigten blev forlangt for  

 at glæde og tækkes moderens fraskilte  

 ægtefælle.
Retlig interesse samt hensyn til den  

 afdøde og andre private interesser Patientklagenævnet fandt efter en gennemgang af  

 journalen, at overlægens afslag på aktindsigt i den afdøde  

 mors journal var korrekt på grund af afgørende hensyn til  

 moderen selv og andre private interesser.
Patientklagenævnet lagde  

 vægt på, at det var en datter, der anmodede om aktindsigt i sin  

 mors journal.
Nævnet lagde imidlertid også vægt på,  

 at moderen udtrykkeligt havde modsat sig, at hendes datter skulle få  

 aktindsigt i hendes journal og dermed varetage hendes interesser.
Endelig  

 lagde nævnet vægt på, at journalen også efter  

 nævnets opfattelse indeholdt sådanne oplysninger, at der var  

 grundlag for at afslå at give aktindsigt af hensyn til andre private  

 interesser.
