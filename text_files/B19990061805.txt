Bekendtgørelse om  

 arbejdsløshedsforsikring ved arbejde m.v. inden for EØS og i  

 det øvrige udland I medfør af § 41, stk. 6, § 53, stk. 7, og  

 § 95 i lov om arbejdsløshedsforsikring m.v., jf.  

 lovbekendtgørelse nr. 592 af 14. juli 1999, fastsættes efter  

 forhandling med Landsarbejdsrådet:
 § 1. Denne bekendtgørelse finder anvendelse  

 ved arbejde m.v. inden for EØS og i det øvrige udland, dog ikke  

 Færøerne.
 Stk. 2. Optagelse i en a-kasse forudsætter, at  

 betingelserne i § 41 i lov om arbejdsløshedsforsikring m.v. er  

 opfyldt, jf. dog §§ 3 og 4. Bopælskravet i § 41, stk. 1,  

 nr. 1, fraviges for personer, der har bopæl i et andet  

 EØS-land.
Ret til medregning af forsikrings- og arbejdsperioder  

 efter arbejde i et andet EØS-land og ret til optagelse for personer  

 omfattet af forordning (EØF) nr. 1408/71 eller Nordisk Konvention af  

 15. juni 1992 om Social Sikring § 2. En person, som ikke har været  

 arbejdsløshedsforsikret i Danmark inden for de sidste 5 år, men  

 som har haft lønarbejde og været arbejdsløshedsforsikret  

 i et andet EØS-land, kan medregne forsikringsperioder fra det andet  

 EØS-land til § 53, stk. 1, i lov om  

 arbejdsløshedsforsikring m.v.
Medregning er betinget af, at 1)	a-kassen modtager en skriftlig ansøgning om optagelse, og 2)	personen påbegynder arbejde i Danmark, jf. stk. 2, inden 8 uger, fra personen ophørte med at  

 være arbejdsløshedsforsikret i det andet EØS-land.
Stk. 2. For fuldtidsforsikrede kræves arbejde i mindst  

 296 timer inden for 12 uger eller 3 måneder.
For deltidsforsikrede  

 kræves arbejde i mindst 148 timer inden for 12 uger eller 3  

 måneder.
For selvstændige erhvervsdrivende kræves  

 udøvelse af selvstændig virksomhed mere end midlertidigt og i  

 væsentligt omfang.
Arbejdet skal kunne anerkendes efter reglerne i  

 bekendtgørelse om beskæftigelseskrav, dagpengeperiode og  

 aktivperiode.
 Stk. 3. Lønarbejde i det andet EØS-land kan  

 medregnes til § 53 i lov om arbejdsløshedsforsikring m.v. efter  

 reglerne i bekendtgørelse om beskæftigelseskrav, dagpengeperiode  

 og aktivperiode.
 Stk. 4. Direktoratet kan i særlige tilfælde  

 forlænge 8-ugers-fristen i stk. 1 og fristen for opfyldelse af  

 kravet om arbejde i stk. 2. Fristerne kan forlænges med op til 2  

 år.
§ 3. En person, der har været  

 arbejdsløshedsforsikret i Danmark inden for de sidste 5 år, og  

 som herefter har haft lønarbejde og været  

 arbejdsløshedsforsikret i et andet EØS-land, kan genoptages i  

 en a-kasse og medregne forsikringsperioder fra det andet EØS-land til  

 § 53, stk. 1, i lov om arbejdsløshedsforsikring m.v.  

 Genoptagelse og medregning er betinget af, at 1)	bopælskravet i § 41, stk. 1, nr. 1, i lov om  

 arbejdsløshedsforsikring m.v. er opfyldt, og 2)	a-kassen modtager en skriftlig ansøgning om optagelse inden 8  

 uger, fra personen ophørte med at være  

 arbejdsløshedsforsikret i det andet EØS-land.
 Stk. 2. Lønarbejde i det andet EØS-land kan  

 medregnes til § 53 i lov om arbejdsløshedsforsikring m.v. efter  

 reglerne i bekendtgørelse om beskæftigelseskrav, dagpengeperiode  

 og aktivperiode.
 Stk. 3. Direktoratet kan i særlige tilfælde  

 forlænge 8-ugers-fristen i stk. 1, nr. 2. Fristen kan  

 forlænges med op til 2 år.
 § 4. Optagelse i en a-kasse af helt  

 arbejdsløse grænsearbejdere og »andre arbejdstagere end  

 grænsearbejdere«, der har bopæl i Danmark, og som har haft  

 lønarbejde og været arbejdsløshedsforsikret i et andet  

 EØS-land, kan ske, uden at § 41, stk. 1, nr. 3, i lov om  

 arbejdsløshedsforsikring m.v. er opfyldt. §§ 3 og 5 finder  

 tilsvarende anvendelse.
§ 5. Forsikringsperioder, der ligger før  

 afbrydelser i forsikringen ved overgang fra en dansk a-kasse til  

 arbejdsløshedsforsikringen i et andet EØS-land og  

 forsikringsperioder, der ligger før afbrydelser i forsikringen i et  

 andet EØS-land, kan medregnes til § 53, stk. 1, i lov om  

 arbejdsløshedsforsikring m.v.
Afbrydelserne må ikke overstige  

 sammenlagt 8 uger inden for 12 måneder.
Udbetaling af dagpenge, hvor attest E 301 eller N 301  

 endnu ikke foreligger § 6. Dagpenge kan udbetales i op til 6  

 måneder, selv om attest E 301 eller N 301 endnu ikke foreligger.
Stk. 2. Det er en betingelse, at 1)	der er utvetydig dokumentation for, at personen har arbejdet og  

 været arbejdsløshedsforsikret i det andet EØS-land, 2)	der er søgt om attest E 301 eller N 301, 3)	der ikke er afbrydelser i forsikringen på mere end sammenlagt  

 8 uger inden for 12 måneder, 4)	personen har søgt om optagelse inden 8 uger, fra  

 pågældende ophørte med at være  

 arbejdsløshedsforsikret i det andet EØS-land, og 5)	personen har underskrevet en erklæring om eventuel  

 efterregulering af dagpenge.
 Stk. 3. Hvis attest E 301 eller N 301 ikke foreligger,  

 når a-kassen har udbetalt dagpenge i 6 måneder, træffer  

 direktoratet afgørelse om, hvorvidt der fortsat kan udbetales  

 dagpenge.
Ret til optagelse/genoptagelse under arbejde inden for  

 EØS og i det øvrige udland og ret til medregning af  

 beskæftigelse i en dansk forsikringsperiode § 7. En lønmodtager, der er omfattet af  

 dansk lovgivning om social sikring efter forordning (EØF) nr. 1408/71  

 eller Nordisk Konvention af 15. juni 1992 om Social Sikring, kan optages i en  

 a-kasse.
Stk. 2. En lønmodtager, som ikke har ret til at blive  

 arbejdsløshedsforsikret i et andet EØS-land, kan optages i en  

 a-kasse under arbejde i et andet EØS-land, hvis § 41 i lov om  

 arbejdsløshedsforsikring m.v. er opfyldt.
Bopælskravet i  

 § 41, stk. 1, nr. 1, fraviges, hvis personen har bopæl i et  

 andet EØS-land.
Stk. 3. Optagelse efter stk. 2 er betinget af, at  

 lønmodtageren 1)	umiddelbart før påbegyndelsen af arbejdet har haft  

 bopæl og ophold i Danmark, og 2)	søger om optagelse senest 1 år efter, at  

 pågældende har skiftet bopæl til det andet  

 EØS-land.
 Stk. 4. Lønarbejde og drift af selvstændig  

 virksomhed i det andet EØS-land kan medregnes til § 53 i lov om  

 arbejdsløshedsforsikring m.v. efter reglerne i bekendtgørelse  

 om beskæftigelseskrav, dagpengeperiode og aktivperiode.
§ 8. En person, der midlertidigt og for en kortere  

 årrække er udsendt til lønarbejde uden for EØS i en  

 dansk arbejdsgivers eller en dansk organisations tjeneste, kan optages i en  

 a-kasse, hvis § 41 i lov om arbejdsløshedsforsikring m.v. er  

 opfyldt.
Bopælskravet i § 41, stk. 1, nr. 1, fraviges.
Stk. 2. Optagelse er betinget af, at personen 1)	umiddelbart før påbegyndelsen af arbejdet har haft  

 bopæl og ophold i Danmark, og 2)	søger om optagelse senest 1 år efter, at  

 pågældende har skiftet bopæl til udlandet.
 Stk. 3. Lønarbejde i det andet land kan medregnes til  

 § 53 i lov om arbejdsløshedsforsikring m.v. efter reglerne i  

 bekendtgørelse om beskæftigelseskrav, dagpengeperiode og  

 aktivperiode.
 § 9. En person kan genoptages i en a-kasse, uden  

 at bopælskravet i § 41, stk. 1, nr. 1, i lov om  

 arbejdsløshedsforsikring m.v. er opfyldt, hvis personen, efter at have  

 været arbejdsløshedsforsikret i et andet EØS-land,  

 begynder andet arbejde i et EØS-land, hvor pågældende ikke  

 har ret til at blive arbejdsløshedsforsikret, eller påbegynder  

 arbejde uden for EØS.
Stk. 2. Genoptagelse er betinget af, at 1)	a-kassen modtager en skriftlig ansøgning om optagelse inden 8  

 uger, fra personen ophørte med at være  

 arbejdsløshedsforsikret i det andet EØS-land, og 2)	personen har været arbejdsløshedsforsikret i Danmark  

 inden for de sidste 5 år.
 Stk. 3. Lønarbejde og drift af selvstændig  

 virksomhed i det andet land kan medregnes til § 53 i lov om  

 arbejdsløshedsforsikring m.v. efter reglerne i bekendtgørelse  

 om beskæftigelseskrav, dagpengeperiode og aktivperiode.
 Stk. 4. Direktoratet kan i særlige tilfælde  

 forlænge 8-ugers-fristen i stk. 2, nr. 1. Fristen kan  

 forlænges med op til 2 år.
Ret til bevarelse af medlemskab under arbejde inden for  

 EØS og i det øvrige udland og ret til medregning af  

 beskæftigelse i en dansk forsikringsperiode § 10. Et medlem har ret til at bevare medlemskabet  

 af en a-kasse under arbejde i et andet EØS-land, hvis  

 medlemmet 1)	er omfattet af dansk lovgivning om social sikring efter forordning  

 (EØF) nr. 1408/71 eller Nordisk Konvention af 15. juni 1992, 2)	ikke har ret til at blive arbejdsløshedsforsikret efter dette  

 lands regler, 3)	ikke er omfattet af forordningen, eller 4)	ikke er omfattet af konventionen.
 Stk. 2. Et medlem, der arbejder uden for EØS, har ret  

 til at bevare medlemskabet af en a-kasse.
 Stk. 3. Lønarbejde og drift af selvstændig  

 virksomhed i det andet land kan medregnes til § 53 i lov om  

 arbejdsløshedsforsikring m.v. efter reglerne i bekendtgørelse  

 om beskæftigelseskrav, dagpengeperiode og aktivperiode.
Uretmæssig bevarelse af medlemskab under arbejde i  

 et andet EØS-land § 11. Et medlem har bevaret medlemskabet med  

 urette, når et medlem 1)	skulle have været arbejdsløshedsforsikret i et andet  

 EØS-land (fejlforsikring), jf. § 12, eller 2)	samtidig retmæssigt har været  

 arbejdsløshedsforsikret i et andet EØS-land  

 (dobbeltforsikring), jf. § 13.
 § 12. Medlemskabet annulleres i perioder, hvor  

 medlemmet har været fejlforsikret, jf. dog stk. 5 og stk. 6.  

 Fejlforsikringsperioder og arbejde i sådanne perioder kan ikke  

 medregnes til § 53 i lov om arbejdsløshedsforsikring m.v.
 Stk. 2. Hvis medlemmet ikke har været retmæssigt  

 arbejdsløshedsforsikret i Danmark inden for de sidste 5 år  

 regnet fra tidspunktet for ophøret af den seneste  

 fejlforsikringsperiode, skal pågældende optages som nyt medlem af  

 a-kassen, jf. § 41 i lov om arbejdsløshedsforsikring m.v.
 Stk. 3. Hvis medlemmet inden for de sidste 5 år har  

 været retmæssigt arbejdsløshedsforsikret i Danmark, anses  

 medlemskabet igen for retmæssigt fra det tidspunkt, hvor det seneste  

 arbejdsforhold i det andet EØS-land er ophørt.
 Stk. 4. Hvis fejlforsikringsperioderne sammenlagt overstiger 3  

 måneder inden for 12 måneder, skal § 53, stk. 1, i lov  

 om arbejdsløshedsforsikring m.v. opfyldes på ny fra det  

 tidspunkt, hvor medlemskabet igen er retmæssigt.
 Stk. 5. Hvis fejlforsikringsperioderne sammenlagt ikke  

 overstiger 3 måneder inden for 12 måneder, annulleres  

 medlemskabet ikke. § 53, stk. 1, i lov om  

 arbejdsløshedsforsikring m.v. anses for at være opfyldt,  

 når medlemmet, fra det tidspunkt hvor medlemskabet igen er  

 retmæssigt, har været medlem af a-kassen i en periode, der svarer  

 til fejlforsikringsperioderne, og når der herudover foreligger 1  

 års medlemskab.
 Stk. 6. Direktoratet kan i særlige tilfælde se  

 bort fra, at et medlem har været fejlforsikret.
 § 13. Medlemskabet af en dansk a-kasse annulleres  

 i dobbeltforsikringsperioder, hvor medlemmet retmæssigt har været  

 arbejdsløshedsforsikret i et andet EØS-land.  

 Forsikringsperioder og lønarbejde i det andet EØS-land kan  

 medregnes til § 53 i lov om arbejdsløshedsforsikring m.v., jf.  

 dog stk. 2.
 Stk. 2. Hvis medlemmet ikke har været retmæssigt  

 arbejdsløshedsforsikret i Danmark inden for de sidste 5 år fra  

 tidspunktet for ophøret af den seneste dobbeltforsikringsperiode, skal  

 betingelserne i § 1, stk. 2, og § 2, stk. 1, nr. 2, jf.  

 § 2, stk. 2, være opfyldt, for at medlemskabet igen kan anses  

 for retmæssigt, og for at forsikringsperioder fra det andet  

 EØS-land kan medregnes.
 Stk. 3. Hvis medlemmet har været retmæssigt  

 arbejdsløshedsforsikret i Danmark inden for de sidste 5 år fra  

 tidspunktet for ophøret af den seneste dobbeltforsikringsperiode,  

 anses medlemskabet igen for retmæssigt fra det tidspunkt, hvor  

 forsikringen i det andet EØS-land er ophørt.
Uretmæssig arbejdsløshedsforsikring i et  

 andet EØS-land § 14. Fejlforsikringsperioder i et andet  

 EØS-land og arbejde i sådanne perioder kan ikke medregnes til  

 § 53 i lov om arbejdsløshedsforsikring m.v.
 Stk. 2. Hvis fejlforsikringsperioderne sammenlagt overstiger 3  

 måneder inden for 12 måneder, skal § 53, stk. 1, i lov  

 om arbejdsløshedsforsikring m.v. opfyldes på ny fra tidspunktet  

 for optagelsen i den danske a-kasse.
 Stk. 3. Hvis fejlforsikringsperioderne sammenlagt ikke  

 overstiger 3 måneder inden for 12 måneder, anses § 53,  

 stk. 1, i lov om arbejdsløshedsforsikring m.v. for at være  

 opfyldt, når medlemmet, fra tidspunktet for optagelsen i den danske  

 a-kasse, har været medlem af a-kassen i en periode, der svarer til  

 fejlforsikringsperioderne, og når der herudover foreligger 1 års  

 medlemskab.
Tilmelding til Arbejdsformidlingen efter udløbet  

 af attest E 303 § 15. Et medlem, der har tilmeldt sig  

 Arbejdsformidlingen i Danmark efter udløbet af attest E 303,  

 opnår først ret til dagpenge, når medlemmet har arbejdet i  

 det omfang, som fremgår af § 2, stk. 2.
 Stk. 2. Kravet om arbejde bortfalder, hvis medlemmet på  

 baggrund af arbejde er blevet arbejdsløshedsforsikret i et andet  

 EØS-land.
Krav om arbejde for at få en ny attest E 303 § 16. Et medlem, der har benyttet en attest E 303,  

 opnår tidligst ret til en ny attest E 303, når  

 pågældende har arbejdet i det omfang, som fremgår af  

 § 2, stk. 2.
 Ikrafttræden m.v.
 § 17. Bekendtgørelsen træder i kraft  

 den 1. september 1999.
 Stk. 2. Samtidig ophæves bekendtgørelse nr. 866  

 af 30. september 1996 om arbejdsløshedsforsikring ved arbejde inden  

 for EØS og i det øvrige udland.
 § 18. Der udarbejdes en vejledning til  

 bekendtgørelsen.
