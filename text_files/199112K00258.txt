Nr LSF 258 Forslag til Lov om ændring af lov om elforsyning (Tilslutningsvilkår for  

 decentrale kraftvarmeværker) Fremsat af energiministeren (Anne Birgitte Lundholt) den 1. april 1992 Vedtaget ved tredjebehandling den 7. maj 1992 Lov nr. 329 af 14/05/1992 § 1 I lov nr. 54 af 25. februar 1976 om elforsyning, som ændret ved § 8 i lov  

 nr. 818 af 19. december 1989, foretages følgende ændringer:
 1. Efter § 9 indsættes:
» § 9 a.
Ved tilslutning af et decentralt kraftvarmeværk til  

 elforsyningsnettet skal kraftvarmeværket afholde den udgift, der er forbundet  

 med at lade sig tilslutte 10-20 kV-nettet. Øvrige omkostninger herunder til  

 netforstærkning og netudbygning afholdes af elforsyningsselskabet.
Stk. 2. Decentrale kraftvarmeværker, der ønsker at levere el på et  

 højere spændingsniveau end 10-20 kV, skal afholde den udgift, der er  

 forbundet med at lade sig tilslutte et net med det tilsvarende højere  

 spændingsniveau. Øvrige omkostninger herunder til netforstærkning og  

 netudbygning afholdes af elforsyningsselskabet.« 2. I § 10, stk. 4, indsættes efter »§ 9«:  

 »eller § 9 a«.
§ 2 Energiministeren fastsætter tidspunktet for lovens ikrafttræden.
Oprindeligt fremsat forslag § 1 I lov nr. 54 af 25. februar 1976 om elforsyning som ændret ved § 8 i lov  

 nr. 818 af 19. december 1989 foretages følgende ændringer:
 1. Efter § 9 indsættes:
» § 9 a.
Ved tilslutning af et decentralt kraftvarmeværk til  

 elforsyningsnettet, skal kraftvarmeværket afholde den udgift, der er  

 forbundet med at lade sig tilslutte 10-20 kV-nettet. Øvrige udgifter herunder  

 netforstærkning afholdes af elforsyningsselskabet.
Stk. 2. Decentrale kraftvarmeværker, der ønsker at levere el på et  

 højere spændingsniveau end 10-20 kV skal afholde den udgift, der er forbundet  

 med at lade sig tilslutte et net med det tilsvarende højere spændingsniveau.  

 Øvrige udgifter herunder netforstærkning afholdes af  

 elforsyningsselskabet.« 2. I § 10, stk. 4, indsættes efter »§ 9«:  

 »eller § 9 a«.
§ 2 Loven træder i kraft den 1. juni 1992.
Bemærkninger til lovforslaget Almindelige bemærkninger Lovforslagets baggrund er aftalen af 9. marts 1992 mellem regeringen og  

 Socialdemokratiet om tilslutningsvilkår for vindmøller og decentrale  

 kraftvarmeværker og udligning i forbindelse hermed i elsektoren.
 Aftalens ordlyd er følgende:
»I forbindelse med behandlingen af L 235 om udnyttelse af vedvarende  

 energikilder m.v. og lov om elforsyning samt med henvisning til tilsvarende  

 problemer for især de mindre decentrale kraftvarmeværker fastsættes der inden  

 1. juni 1992 regler, hvorefter vindmøller og decentrale kraftvarmeværker  

 alene skal betale for tilslutning til 10 kV-nettet.
Udbygningen af dette skal  

 således være en opgave for elsektoren som sådan, således at det ikke kun skal  

 kunne fungere som et distributionsnet, men også som et effektivt  

 opsamlingsnet for el.
Energiministeren opfordrer Elsam og Elkraft til inden 1. juni 1992 at  

 træffe beslutning om at etablere en økonomisk udligningsordning i hhv.
Elsam  

 og Elkraft for påvirkningen af vindmøller og decentrale kraftvarmeværker  

 svarende til princippet bag udligningen i brændselspriserne mellem  

 kraftværkerne.
For vindmøllernes vedkommende er det den totale økonomiske  

 belastning for de pågældende kraftværksområder, der skal være grundlaget for  

 udligningen, hvorimod det for de decentrale kraftvarmeværker alene skal være  

 konsekvensen af den ovenfor i elværksregie gennemførte netforstærkning, der  

 skal være grundlaget for udligningen.
Om nødvendigt fremsætter energiministeren lovforslag til sikring af  

 gennemførelsen af ovenstående til oktober 1992.« Formålet med dette ændringsforslag til elforsyningsloven er således at  

 sikre en lovmæssig baggrund for gennemførelsen af aftalen af 9. marts 1992  

 mellem regeringen og Socialdemokratiet, for så vidt angår omkostninger for  

 decentrale kraftvarmeværkers tilslutning til elforsyningsnettet.
 Regler om fordeling af omkostninger for vindmøllers tilslutning til  

 elforsyningsnettet fastsættes i lovforslag nr. 235 om ændring af lov om  

 udnyttelse af vedvarende energikilder m.v. og lov om elforsyning.
Baggrunden for lovforslaget er, at erfaringerne for udbygning med  

 decentral kraftvarme viser, at der kan være meget anseelige prisforskelle for  

 decentrale kraftvarmeværkers tilslutning til elnettet afhængig af afstanden  

 til elnettet samt eventuel netforstærkning.
Der er således ikke altid en  

 naturlig sammenhæng mellem værkets størrelse og omkostninger til  

 nettilslutning.
 Ved et decentralt kraftvarmeværk skal her forstås et anlæg, der primært er  

 dimensioneret efter at skulle dække et givent varmebehov herunder  

 procesvarme.
Et decentralt kraftvarmeværk kan være geografisk placeret sådan, at  

 såfremt tilslutningen skal finde sted uden uacceptable forstyrrelser på  

 elnettet, må der enten gennemføres netforstærkninger, eller der må foretages  

 en uforholdsmæssig lang kabelføring til et net med større kapacitet.
Dette  

 kan være forbundet med høje omkostninger for det enkelte værk, idet alle  

 omkostninger, der er forbundet med det decentrale kraftvarmeværks tilslutning  

 til elnettet, i dag typisk afholdes af værket.
 Såfremt netforstærkning er nødvendig, vil omkostningerne hertil kunne  

 hindre en udbygning med decentrale kraftvarmeværker.
 Problemet gør sig især gældende for de mindre værker (op til 5-7 MW).  

 Dette hænger sammen med, at tilslutningsomkostningen her vejer tungere i  

 forhold til det samlede projekts omkostninger, men også at større værker  

 lokaliseres i større bysamfund, hvor muligheden for adgang til et relativt  

 mere robust elnet er langt større.
Ifølge lovforslaget skal decentrale kraftvarmeværker alene betale for  

 tilslutning til 10-20 kV-nettet.
Store værker vil almindeligvis blive  

 tilsluttet elnet med højere spænding.
I lovforslaget er der ikke fastsat en  

 øvre MW-grænse for, hvilke værker der skal omhandles af lovforslaget.
Det  

 vurderes, at der ikke er behov herfor, idet større værker som hovedregel med  

 prismæssig fordel vil kunne tilsluttes et net med højere spænding end de i  

 lovforslaget omhandlede 10-20 kV-net.
Endvidere er det vanskeligt generelt at  

 fastslå, hvornår et værk skal tilsluttes et net med en højere spænding.  

 Derudover kunne en MW-grænse være medvirkende til, at værket ikke søges  

 optimeret i forhold til det givne varmebehov.
Det findes derfor hensigtsmæssigt, at der fastsættes ensartede regler  

 uanset værkets størrelse.
Herefter vil et decentralt kraftvarmeværk maksimalt  

 skulle afholde den omkostning, der er forbundet med at tilslutte sig 10-20  

 kV-nettet ved den nærmerste transformerstation.
Kræver tilslutning til den  

 pågældende transformerstation netforstærkning, afholder elselskabet denne  

 udgift.
Hvis det for elforsyningsselskabet er mere hensigtsmæssigt at  

 tilslutte kraftvarmeværket ved en transformerstation med en højere spænding  

 og derved undgå netforstærkning, afholder elforsyningsselskabet den hermed  

 forbundne merudgift.
 Hvis et decentralt kraftvarmeværk ønsker at levere el ved en højere  

 spænding, skal kraftvarmeværket afholde den udgift, der er forbundet med at  

 tilslutte sig en transformerstation på nettet med det tilsvarende højere  

 spændingsniveau i overensstemmelse med principperne, der er skitseret for  

 tilslutning til 10-20 kV-nettet.
 Udbygningen af elnettet skal ifølge lovforslaget være en opgave for  

 elsektoren som sådan, således at elnettet ikke kun skal fungere som et  

 distributionsnet, men også som et effektivt opsamlingsnet for el.
 Som det fremgår af aftalen af 9. marts 1992, vil energiministeren opfordre  

 elsektoren til at træffe aftale om oprettelse af en økonomisk  

 udligningsordning i de to kraftværksområder inden den 1. juni 1992.  

 Grundlaget for udligningen skal være de omkostninger, som måtte være  

 forbundet med netforstærkninger på grund af tilslutning af decentrale  

 kraftvarmeværker.
 Regeringen forventer, at elsektoren selv ønsker at etablere denne  

 udligningsordning, således at et indgreb overflødiggøres.
 Om nødvendigt fremsætter energiministeren lovforslag til sikring af  

 gennemførelsen af ovenstående til oktober 1992.
Økonomiske og administrative konsekvenser Forslaget skønnes ikke at ville medføre økonomiske eller administrative  

 konsekvenser.
Bemærkninger til de enkelte bestemmelser Til nr. 1 Ifølge lovforslagets § 9 a skal decentrale kraftvarmeværker alene afholde  

 omkostningerne til tilslutning til 10-20 kV-nettet, herunder nødvendig 10-20  

 kV-afbryder samt påkrævet afregningsmåleudstyr.
Det forudsættes, at  

 tilslutning sker på en transformerstation.
Den altovervejende del af decentrale kraftvarmeværker leverer el med en  

 spænding på 10-20 kV.
Hvis et decentralt kraftvarmeværk imidlertid ønsker at  

 levere el på et højere spændingsniveau, skal værket afholde den udgift, der  

 er forbundet med at lade sig tilslutte den nærmeste transformerstation med  

 det givne spændingsniveau.
 Hvis et decentralt kraftvarmeværk eksempelvis ønsker at levere el med en  

 spænding på 50-60 kV, skal kraftvarmeværket afholde den udgift, der er  

 forbundet med at tilslutte sig en tranformerstation på 50-60 kV-nettet.  

 Fordelingen af udgifter mellem kraftvarmeværket og elforsyningsselskabet skal  

 ske i overensstemmelse med principperne, der er skitseret for tilslutning til  

 10-20 kV-nettet.
 Omkostninger til netforstærkning eller alternativt den merudgift, der er  

 forbundet med at tilslutte kraftvarmeværket til en transformerstation med en  

 anden spænding, afholdes af elforsyningsselskabet.
Til nr. 2 Ifølge elforsyningslovens § 10, stk. 4, kan elprisudvalget, hvis det  

 finder, at priser eller andre betingelser er urimelige eller i strid med  

 bestemmelserne i § 9, give pålæg om ændring af priser eller betingelser.
I  

 lovforslaget fastslås det, at elprisudvalgets kompetence også omfatter  

 tvistigheder om omkostninger forbundet med decentrale kraftvarmeværkers  

 tilslutning til elforsyningsnettet, idet der nu tillige henvises til § 9 a.
Efter 2. behandling den 5. maj 1992 § 1 I lov nr. 54 af 25. februar 1976 om elforsyning, som ændret ved § 8 i lov  

 nr. 818 af 19. december 1989, foretages følgende ændringer:
 1. Efter § 9 indsættes:
» § 9 a.
Ved tilslutning af et decentralt kraftvarmeværk til  

 elforsyningsnettet skal kraftvarmeværket afholde den udgift, der er forbundet  

 med at lade sig tilslutte 10-20 kV-nettet. Øvrige omkostninger herunder til  

 netforstærkning og netudbygning afholdes af elforsyningsselskabet.
Stk. 2. Decentrale kraftvarmeværker, der ønsker at levere el på et  

 højere spændingsniveau end 10-20 kV, skal afholde den udgift, der er  

 forbundet med at lade sig tilslutte et net med det tilsvarende højere  

 spændingsniveau. Øvrige omkostninger herunder til netforstærkning og  

 netudbygning afholdes af elforsyningsselskabet.« 2. I § 10, stk. 4, indsættes efter »§ 9«:  

 »eller § 9 a«.
§ 2 Energiministeren fastsætter tidspunktet for lovens ikrafttræden.
