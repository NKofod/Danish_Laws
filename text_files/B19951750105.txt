 I medfør af § 51 og § 82 i lov om luftfart, jf. lovbekendtgørelse nr. 162  

 af 7. marts 1994, fastsætter Statens Luftfartsvæsen herved efter bemyndigelse  

 fra Ministeriet for Offentlige Arbejder, jf. bekendtgørelse nr. 93 af 8.  

 marts 1982 om flyvesikringstjeneste, luftrumsorganisation, lufttrafikregler  

 og luftfartsinformationstjene ste, § 13, følgende:
1. Referencedokumenter 1.1 ICAO Annex 2, Rules of the Air, seneste udgave.
 1.2 ICAO Document 9051, Airworthiness Technical Manual, seneste udgave.
 1.3 BL 5-2, Landbrugsflyvning, seneste udgave.
 1.4 BL 5-3, Civile flyveopvisninger, seneste udgave.
 1.5 BL 5-8, Målflyvning, målbugsering, reklameflyvning og  

 reklamenedkastning, seneste udgave.
 1.6 BL 5-19, VFR-NAT flyvning med flyvemaskiner, seneste udgave.
 1.7 BL 5-38, VFR-NAT flyvning med helikoptere, seneste udgave.
 1.8 BL 5-43, Bestemmelser om VFR-flyvning uden jordsigt med flyvemaskine,  

 seneste udgave.
 1.9 BL 7-7, Skyflyvning med svæveplaner, seneste udgave.
 1.10 BL 7-9, Ubemandede friballoner, seneste udgave.
 1.11 BL 7-10, Bestemmelser om definitioner vedrørende lufttrafiktjeneste,  

 seneste udgave.
 1.12 BL 7-11, Bestemmelser om signaler, tillæg til BL 7-1, seneste udgave.
 1.13 BL 7-12, Tillæg B til BL 7-1, Interception af civile luftfartøjer,  

 seneste udgave.
 1.14 BL 7-13, Tillæg C til BL 7-1, Tabel over marchhøjder, seneste udgave.
 1.15 BL 7-14, Bestemmelser om procedurer for radiokommunikation, seneste  

 udgave.
 1.16 BL 7-15, Tillæg E til BL 7-1, Længden af VFR-perioden, seneste  

 udgave.
 1.17 BL 7-16, Bilag 1 til BL 7-serien, Særligt følsomme naturområder,  

 seneste udgave.
 1.18 BL 7-20, Bestemmelser om forbud mod eller indskrænkning af luftfart i  

 visse områder, seneste udgave.
 1.19 BL 9-1, Bestemmelser om faldskærmsspring, seneste udgave.
 1.20 Industriministeriets bekendtgørelse om søvejsregler, seneste udgave.
 Anm.: De dokumenter, der er nævnt i pkt. 1.1 og pkt. 1.2 , kan købes i  

 engelsk udgave hos Statens Luftfartsvæsen, Luftfartsinformationstjene sten,  

 Ellebjergvej 50, 2450 København SV.
2. Definitioner Se BL 7-10, Bestemmelser om definitioner vedrørende lufttrafiktjeneste.
3. Anvendelsesområde 3.1 Denne BL gælder for lufttrafik inden for dansk område samt for  

 lufttrafik med danske luftfartøjer.
 3.1.1 Et luftfartøj betragtes som dansk, når det er dansk registreret  

 eller opereres i henhold til en dansk driftstilladelse, jf. luftfartslovens §  

 4, stk. 2.
 3.1.2 Ved lufttrafik inden for dansk område skal bestemmelserne i denne BL  

 følges.
 3.1.3 Ved lufttrafik med danske luftfartøjer over en fremmed stats  

 territorium skal de internationale lufttrafikregler, som angivet i ICAO Annex  

 2, med de afvigelser, som er fastsat af pågældende stat, følges.
 3.1.4 Ved lufttrafik med danske luftfartøjer over åbent hav og områder,  

 hvor ingen stat hævder suverænitet, skal de internationale lufttrafikregler  

 samt sådanne yderligere bestemmelser, som inden for hver  

 flyveinformationsregion er fastsat af vedkommende ATS-myndighed i medfør af  

 de internationale lufttrafikregler, følges.
 3.1.4.1 Inden for København og Søndrestrøm flyveinformationsregioner er  

 Statens Luftfartsvæsen vedkommende ATS-myndighed.
3.2 Overholdelse 3.2.1 Føringen af et luftfartøj, enten under flyvning eller på en  

 flyveplads' trafikområde, skal være i overensstemmelse med de almindelige  

 regler, jf. afsnit 4, og, under flyvning, tillige i overensstemmelse med visuelflyvereglerne eller instrumentflyvereglerne og de krav, der ifølge nedenstående skema gælder for hver enkelt  

 luftrumsklasse A-G, medmindre andet er angivet i AIP.
Lufttrafiktjenesteluftrum.
Klassifikation * Med luftfartøjer, der er etableret i trafikrunden til en flyveplads, er  

 flyvning tilladt med en flyvesigtbarhed på mindst 1,5 km, fri af skyer og med  

 flyvepladsen i syne.
 Med bemandede friballoner er flyvning i eller under 450 m (1500 FT) MSL  

 eller 300 m (1000 FT) over terræn afhængig af, hvad der er højest, tilladt  

 med en flyvesigtbarhed på mindst 1,5 km.
 Med helikoptere er flyvning tilladt med en flyvesigtbarhed på mindst 0,8  

 km under forudsætning af, at helikopteren opererer med en hastighed, der  

 giver tilstrækkelig mulighed for at observere anden trafik eller hindringer i  

 tide til at undgå kollision.
Generelt intet krav om radiokommunikation.
Inden for de dele af  

 luftrummet, som benævnes trafikinformationszoner (TIZ'er) eller  

 trafikinformationsområder (TIA'er), er der dog krav om etablering af tovejs  

 radiokommunikation.
 3.2.2 Statens Luftfartsvæsen kan fastsætte og i AIP offentliggøre  

 supplerende vilkår for flyvning inden for de enkelte luftrumsklasser som  

 helhed eller inden for nærmere afgrænsede dele heraf.
3.3 Ansvar 3.3.1 Luftfartøjschefen er, hvad enten han betjener styregrejerne eller  

 ej, ansvarlig for luftfartøjets føring i overensstemmelse med  

 lufttrafikreglerne.
Dog kan han afvige fra disse regler under omstændigheder,  

 der gør sådan afvigelse absolut nødvendig af sikkerhedsmæssige grunde.
3.3.2 Forinden en flyvning påbegyndes, er luftfartøjschefen pligtig at  

 gøre sig bekendt med alle tilgængelige oplysninger, der er af betydning for  

 den pågældende flyvning.
Forberedelse til flyvning, der ikke skal foregå i en  

 flyveplads' nærhed, samt til alle IFR-flyvninger skal omfatte en omhyggelig  

 gennemgang af tilgængelige, aktuelle vejrmeldinger og vejrudsigter, beregning  

 af den nødvendige brændstofmængde samt fastlæggelse af en alternativ  

 fremgangsmåde for det tilfælde, at flyvningen ikke kan gennemføres som  

 planlagt.
3.4 Luftfartøjschefens myndighed Luftfartøjschefen har den afgørende myndighed med hensyn til den  

 flyvemæssige disponering over luftfartøjet i den tid, han er ansvarlig for  

 luftfartøjets føring.
3.5 Indtagelse af spiritus, opstemmende eller bedøvende midler Ingen må gøre eller forsøge at gøre tjeneste på et luftfartøj i nogen af  

 de i luftfartslovens § 35 omhandlede stillinger, når han har nydt spiritus i  

 et sådant omfang, at han er ude af stand til at gøre tjeneste på betryggende  

 måde, eller, bortset fra tjeneste af underordnet sikkerhedsmæssig betydning,  

 hvis han har en alkoholkoncentration i blodet på 0,40 promille eller derover.
 3.5.1 Ej heller må nogen gøre eller forsøge at gøre tjeneste på et  

 luftfartøj i nogen af de i luftfartslovens § 35 omhandlede stillinger, når  

 han på grund af sygdom, svækkelse, overanstrengelse, mangel på søvn,  

 påvirkning af opstemmende eller bedøvende midler eller af lignende årsager  

 befinder sig i en sådan tilstand, at han er ude af stand til at gøre tjeneste  

 på et luftfartøj på fuldt betryggende måde.
4. Almindelige regler 4.1 Beskyttelse af person, ejendom og natur 4.1.1 Et luftfartøj skal føres på en sådan måde, at andres liv eller  

 ejendom ikke udsættes for fare.
 4.1.1.1 Luftfartøjschefen skal drage omsorg for, at anden lufttrafik ikke  

 unødigt hindres eller forstyrres.
4.1.1.2 Luftfartøjschefen skal endvidere drage omsorg for, at flyvningen  

 bliver til så ringe ulempe for omgivelserne som muligt.
Dette gælder særligt  

 ved overflyvning af bebyggede områder, rekreative områder samt de følsomme  

 naturområder, der er anført i BL 7-16.
4.1.2 Minimumsflyvehøjder Flyvning skal, bortset fra start og landing, foregå i en højde, som  

 tillader, at landing i tilfælde af en nødsituation kan ske uden fare for  

 personer eller ejendom på jorden eller vandet.
De minimumsflyvehøjder, der er  

 fastsat i afsnit 5 og afsnit 6, skal samtidig overholdes.
 Anm.: I forbindelse med beregning af de minimumsflyvehøjder for  

 særlige områder og særlige ATS-ruter, der er publiceret af Statens  

 Luftfartsvæsen, har Statens Luftfartsvæsen anvendt en omregningsfaktor,  

 således at 984 FT er lig med 300 m.
4.1.3 Marchhøjder De marchhøjder, i hvilke en flyvning eller en del af en flyvning udføres,  

 skal angives i flyveniveauer ved flyvning i eller over lavest anvendelige flyveniveau  

 eller, hvor en gennemgangshøjde er fastsat, ved flyvning over  

 gennemgangshøjden og i højde over havet (altitude) ved flyvning under lavest anvendelige  

 flyveniveau eller, hvor en gennemgangshøjde er fastsat, ved flyvning i eller  

 under gennemgangshøjden.
4.1.4 Nedkastning og udspredning Intet må nedkastes eller udspredes fra et luftfartøj, medmindre Statens  

 Luftfartsvæsen har givet tilladelse dertil.
Nedkastning og udspredning skal  

 tillige, hvor dette i øvrigt kræves, foregå i overensstemmelse med indhentet  

 klarering eller under hensyntagen til råd og oplysninger fra pågældende  

 lufttrafiktjenesteenhed.
 Anm.: Se tillige BL 5-2 og BL 5-8.
4.1.5 Slæbeflyvning Intet luftfartøj eller anden genstand må slæbes efter et luftfartøj,  

 medmindre Statens Luftfartsvæsen har givet tilladelse dertil.
Slæbeflyvning  

 skal tillige, hvor dette kræves, foregå i overensstemmelse med indhentet  

 klarering eller under hensyntagen til råd og oplysninger fra pågældende  

 lufttrafiktjenesteenhed.
 Anm.: Se tillige BL 5-8.
4.1.6 Flyvning i forbindelse med faldskærmsudspring Flyvning i forbindelse med faldskærmsudspring må, bortset fra spring i  

 kritiske situationer, ikke foretages, medmindre Statens Luftfartsvæsen har  

 givet tilladelse dertil.
Flyvningen skal tillige, hvor dette kræves, foregå i  

 overensstemmelse med indhentet klarering eller under hensyntagen til råd og  

 oplysninger fra pågældende lufttrafiktjenesteenhed.
 Anm.: Se tillige BL 9-1.
4.1.7 Kunstflyvning 4.1.7.1 Kunstflyvning må kun udføres med luftfartøjer, som er godkendt  

 hertil, og må ikke udføres på en sådan måde, at den frembyder fare for andres  

 liv eller ejendom på jorden eller for anden lufttrafik.
4.1.7.2 Medmindre Statens Luftfartsvæsen har givet tilladelse, må  

 kunstflyvning ikke udføres a. over tæt bebyggede områder, herunder sommerhusområder, beboede  

 campingpladser samt områder, hvor et større antal mennesker er samlet i fri  

 luft, b. under instrumentvejrforhold, c. i højder lavere end 2000 FT (600 m) over det højeste punkt inden for  

 1,5 km vandret afstand fra luftfartøjet.
 4.1.7.3 Kunstflyvning skal tillige, hvor dette kræves, foregå i  

 overensstemmelse med indhentet klarering eller under hensyntagen til råd og  

 oplysninger fra pågældende lufttrafiktjenesteenhed.
 Anm.: Med hensyn til kunstflyvning i forbindelse med flyveopvisninger  

 henvises til BL 5-3.
4.1.8 Formationsflyvning 4.1.8.1 Luftfartøjer må ikke flyve i formation, medmindre de pågældende  

 luftfartøjschefer har truffet aftale herom, og flyvningen foregår under  

 overholdelse af bestemmelsen i pkt. 4.2.1.1.
 4.1.8.2 For formationsflyvning i luftrumsklasserne A, B, C, D og E gælder  

 ud over bestemmelserne i pkt. 3.2 følgende:
a.
Formationen skal i forbindelse med navigation og positionsrapporterin g  

 optræde som et enkelt luftfartøj.
b.
Ansvaret for adskillelse mellem de luftfartøjer, der flyver i  

 formation, påhviler formationsføreren og luftfartøjscheferne på de andre  

 luftfartøjer i forening.
Der skal tages højde for de manøvrer, som  

 luftfartøjerne må foretage for at opnå korrekt placering i formationen og i  

 forbindelse med udførelse af ordre om at slutte op (join-up) eller om at  

 dreje væk (break-away).
c.
Hvert luftfartøj i formationen skal opretholde en længde- og  

 sideadskillelse på ikke over 1 km (0,5 NM) og en højdeadskillelse på ikke  

 over 30 m (1000 FT) fra formationsføreren.
4.1.9 Ubemandede friballoner Se BL 7-9.
4.1.10 Forbudte områder og restriktionsområder Flyvning må ikke finde sted inden for et forbudt område eller et  

 restriktionsområde, medmindre det foregår i overensstemmelse med de pålagte  

 restriktioner eller efter tilladelse, jf.
BL 7-20.
4.2 Undgåelse af sammenstød 4.2.1 Flyvning i nærheden af andre luftfartøjer Et luftfartøj må ikke flyve så nær andre luftfartøjer, at der kan opstå  

 fare for sammenstød.
4.2.2 Vigepligt Når to luftfartøjer nærmer sig hinanden, skal det luftfartøj, der ikke har  

 vigepligt, holde sin styrede kurs og fart.
Hverken denne eller andre  

 bestemmelser i lufttrafikreglerne fritager dog luftfartøjschefen for pligten  

 til at foretage sådanne manøvrer, herunder undvigemanøvrer baseret på  

 ACAS-udstyr, der bedst tjener til undgåelse af sammenstød.
Et luftfartøj, der  

 i henhold til nedenstående regler er pligtig at vige for et andet, må ikke  

 passere over, under eller foran dette, medmindre det sker i betryggende  

 afstand, og der er taget hensyn til effekten af randhvirvler (wake  

 turbulence).
4.2.2.1 Mødende luftfartøjer Når to luftfartøjer styrer modsatte eller næsten modsatte kurser, og der  

 er fare for sammenstød, skal begge ændre deres styrede kurs til højre.
4.2.2.2 Luftfartøjer på skærende kurser Når to luftfartøjer i samme eller omtrent samme højde styrer kurser, som  

 skærer hinanden, har det luftfartøj, som har det andet luftfartøj på sin  

 højre side, vigepligt.
Fra denne regel gælder følgende undtagelser:
a.
Kraftdrevne luftfartøjer, der er tungere end luft, skal vige for  

 luftskibe, svævefly, dragefly og balloner.
b.
Luftskibe skal vige for svævefly, dragefly og balloner.
c.
Svævefly og dragefly skal vige for balloner.
d.
Kraftdrevne luftfartøjer skal vige for luftfartøjer, der ses at slæbe  

 andre luftfartøjer eller genstande.
 Anm.: Ved bestemmelse af vigepligt betragtes et motorsvævefly som et  

 kraftdrevet luftfartøj, der er tungere end luft, når motoren er i gang.
4.2.2.3 Indhentning Et indhentende luftfartøj har vigepligt og skal, hvad enten det stiger,  

 går nedad eller flyver vandret, holde sig klar af det indhentede luftfartøj  

 ved at ændre sin styrede kurs til højre.
Ingen efterfølgende ændring i de to  

 luftfartøjers stilling i forhold til hinanden fritager det indhentende  

 luftfartøj for denne forpligtelse, før det har passeret og er fuldstændig  

 klar af det indhentede luftfartøj.
4.2.2.4 Landing 4.2.2.4.1 Et luftfartøj under flyvning eller et luftfartøj, som manøvrerer  

 på jorden eller vandet, er pligtig at vige for luftfartøjer, der er i færd  

 med at lande eller foretage sidste del af indflyvning til landing.
4.2.2.4.2 Når to eller flere luftfartøjer, der er tungere end luft, nærmer  

 sig en flyveplads for at lande, skal hvert af dem vige for ethvert andet  

 luftfartøj, der befinder sig i lavere højde.
Luftfartøjer i lavere højde må  

 ikke udnytte denne regel ved at skære ind foran eller indhente et andet  

 luftfartøj, der foretager sidste del af indflyvning til landing.
Kraftdrevne  

 luftfartøjer er dog pligtige at vige for svævefly.
4.2.2.4.3 Nødlanding En luftfartøjschef, der er vidende om, at et andet luftfartøj er tvunget  

 til at lande, er pligtig at vige for dette.
4.2.2.5 Start Et luftfartøj under kørsel på manøvreområdet på en flyveplads skal vige  

 for luftfartøjer, som er under start eller er ved at starte.
4.2.2.6 Luftfartøjer på jorden 4.2.2.6.1 I tilfælde af risiko for kollision mellem to luftfartøjer under  

 kørsel på trafikområdet på en flyveplads gælder følgende:
a.
Når to luftfartøjer styrer modsatte eller næsten modsatte kurser, skal  

 begge luftfartøjer standse og, hvis det er muligt, ændre kurs til højre for  

 at passere hinanden.
b.
Når to luftfartøjer styrer kurser, som skærer hinanden, har det  

 luftfartøj, som har det andet luftfartøj på sin højre side, vigepligt.
c.
Et indhentende luftfartøj har vigepligt og skal holde sig klar af det  

 indhentede luftfartøj.
 4.2.2.6.2 Et luftfartøj under kørsel på manøvreområdet på en flyveplads  

 skal stoppe foran alle markerede ventepositioner, medmindre klarering til at  

 fortsætte er modtaget fra kontroltårnet.
 4.2.2.6.3 Et luftfartøj under kørsel på manøvreområdet på en flyveplads  

 skal stoppe foran alle tændte stopbarrer og må først fortsætte, når lysene  

 slukkes, og en klarering fra kontroltårnet er modtaget.
4.2.3 Lanterneføring 4.2.3.1 I perioden mellem solnedgang og solopgang skal luftfartøjer under  

 flyvning vise a. antikollisionslys med det formål at henlede opmærksomheden på  

 luftfartøjet samt b. navigationslys med det formål at angive luftfartøjets relative flyvevej  

 over for en iagttager.
Andre lys må ikke vises, hvis de kan forveksles med  

 navigationslysene.
 Anm.: Lys beregnet til andre formål, som f. eks. landingslys og  

 logobelysning må anvendes sammen med de antikollisionslys, som er  

 specificeret i ICAO DOC 9051, for at gøre luftfartøjet mere  

 iøjnefaldende.
4.2.3.2 I perioden mellem solnedgang og solopgang skal a. alle luftfartøjer under bevægelse, hvad enten dette sker ved egen kraft  

 eller under bugsering, på en flyveplads' trafikområde vise navigationslys med  

 det formål at angive luftfartøjets relative bevægelse over for en iagttager.  

 Andre lys må ikke vises, hvis de kan forveksles med navigationslysene, b. alle luftfartøjer på en flyveplads' trafikområde vise lys med det  

 formål at angive strukturens yderkanter, medmindre de på anden måde er  

 tilstrækkeligt belyste, c. alle luftfartøjer, der opererer på en flyveplads' trafikområde, vise  

 lys med det formål at henlede opmærksomheden på luftfartøjet, og d. alle luftfartøjer, som på en flyveplads' trafikområde har startet  

 motorerne, vise lys, som angiver dette.
 Anm. 1: Med et luftfartøj, der opererer, forstås et luftfartøj under  

 kørsel eller bugsering eller et luftfartøj, der midlertidigt holder stille  

 under kørsel eller bugsering.
Anm. 2: De navigationslys, der omtales i pkt. 4.2.3.1 b, kan, hvis de  

 er hensigtsmæssigt placeret på luftfartøjet, også imødekomme kravet i pkt.  

 4.2.3.2 b.
Røde antikollisionslys, som er monteret for at imødekomme kravet i  

 pkt. 4.2.3.1 a, kan også imødekomme kravene i pkt. 4.2.3.2 c og 4.2.3.2 d  

 under forudsætning af, at iagttagere ikke blændes.
 4.2.3.3 Alle luftfartøjer, som er udstyret med funktionsdueligt  

 antikollisionslys for at imødekomme kravet i pkt. 4.2.3.1 a, skal vise  

 sådanne lys under flyvning også uden for perioden mellem solnedgang og  

 solopgang.
4.2.3.4 Alle luftfartøjer, a. som er udstyret med funktionsdueligt antikollisionslys for at  

 imødekomme kravet i pkt. 4.2.3.2 c, og som opererer på en flyveplads'  

 trafikområde, eller b. som er udstyret med funktionsdueligt lys for at imødekomme kravet i  

 pkt. 4.2.3.2 d, og som befinder sig på en flyveplads' trafikområde, skal vise sådanne lys også uden for perioden mellem solnedgang og  

 solopgang.
4.2.3.5 Uanset pkt. 4.2.3.1, 4.2.3.2, 4.2.3.3 og 4.2.3.4 kan det tillades,  

 at en luftfartøjschef slukker eller reducerer styrken af ethvert blinkende  

 lys, hvis sådant lys a. påvirker føringen af luftfartøjet eller b. blænder iagttagere uden for luftfartøjet.
4.2.4 Simuleret instrumentflyvning Flyvning under simulerede instrumentflyveforhold må ikke udføres,  

 medmindre a. funktionsdygtig dobbeltstyringsanord ning er installeret i  

 luftfartøjet, og b. en kvalificeret pilot gør tjeneste som kontrolpilot.
Kontrolpiloten  

 skal have tilstrækkeligt udsyn fremefter og til begge sider eller stå i  

 forbindelse med en kvalificeret observatør, placeret på et sådant sted i  

 luftfartøjet, at hans synsfelt supplerer kontrolpilotens på tilfredsstillende  

 måde.
Anm.: Under al anden flyvning end skoleflyvning skal begge piloter  

 være certificerede til den pågældende form for flyvning.
Under skoleflyvning  

 kan instrumentflyveforhold simuleres for eleven på betingelse af, at de  

 fastsatte regler for skoleflyvning følges.
4.2.5 Manøvrering på og i nærheden af en flyveplads 4.2.5.1 Et luftfartøj, der manøvrerer på eller i nærheden af en  

 flyveplads, er pligtig at a. iagttage al anden flyvepladstrafik med henblik på undgåelse af  

 sammenstød, b. følge eller holde sig klar af trafikrunden, c. foretage alle drej til venstre under indflyvning til landing og efter  

 start, medmindre anden instruktion er modtaget fra vedkommende  

 lufttrafiktjenesteen hed, eller andet er foreskrevet af Statens  

 Luftfartsvæsen, samt d. lande og starte mod vinden, medmindre hensyn til sikkerheden, til  

 banesystemets udformning eller til øvrig lufttrafik medfører, at en anden  

 retning må foretrækkes.
Dog skal den bane benyttes, der af vedkommende  

 lufttrafiktjenesteen hed er fastsat som bane i brug, medmindre hensynet til  

 sikkerheden medfører, at en anden bane må foretrækkes.
4.2.6 Manøvrering på vandet 4.2.6.1 Når to luftfartøjer eller et luftfartøj og et skib nærmer sig  

 hinanden, og der er fare for sammenstød, kan man fortsætte under nødvendig  

 hensyntagen til de foreliggende omstændigheder, herunder de implicerede  

 fartøjers begrænsede manøvremuligheder.
4.2.6.1.1 Fartøjer på skærende kurser Et luftfartøj, som har et andet luftfartøj eller et skib på sin højre  

 side, er pligtigt at vige, således at passende afstand holdes.
4.2.6.1.2 Mødende fartøjer Et luftfartøj, der styrer lige imod eller næsten lige imod et andet  

 luftfartøj eller et skib, skal ændre sin styrede kurs til højre, således at  

 passende afstand holdes.
4.2.6.1.3 Indhentning Et luftfartøj eller skib, som indhentes, skal holde sin kurs, og det  

 luftfartøj eller skib, som indhenter, skal ændre sin styrede kurs, således at  

 passende afstand holdes.
4.2.6.1.4 Landing og start Luftfartøjer, som lander eller starter på vandet, skal så vidt muligt  

 holde passende afstand til skibe og undgå at hindre deres sejllads.
4.2.6.2 Lanterneføring for luftfartøjer på vandet Mellem solnedgang og solopgang skal luftfartøjer på vandet vise lys, der i  

 karakteristika og placering så vidt muligt er lig dem, der kræves ifølge  

 bekendtgørelse nr. 254 af 20. april 1989 om søvejsregler.
4.3 Oplysninger om flyvning 4.3.1 Flyveplaner 4.3.1.1 Afgivelse af flyveplan 4.3.1.1.1 Afgivelse af oplysninger vedrørende en påtænkt flyvning eller en  

 del af en flyvning skal ske til en lufttrafiktjenesteenhed i form af en  

 flyveplan.
 4.3.1.1.2 En flyveplan skal afgives før påbegyndelse af:
a.
Enhver flyvning eller del deraf, for hvilken der ydes  

 flyvekontroltjeneste .
b.
Enhver IFR-flyvning.
c.
Enhver flyvning inden for eller ind i angivne områder eller langs  

 angivne ruter, når dette er krævet af Statens Luftfartsvæsen.
d.
Enhver flyvning, som indebærer passage af dansk landegrænse eller  

 passage af grænsen for dansk territorialt farvand, medmindre Statens  

 Luftfartsvæsen har tilladt undtagelser.
4.3.1.1.3 Medmindre der er indleveret standardflyveplan eller andet er  

 anført i AIP, skal en flyveplan og tilhørende opdateringsmeldinger afgives  

 til et meldekontor for lufttrafiktjeneste før start, eller, hvis afgivet  

 under flyvning, til vedkommende lufttrafiktjenesteenhed.
Retningslinier for  

 afgivelse af standardflyveplaner fremgår af AIP.
4.3.1.1.4 Medmindre andet er anført i AIP, skal en flyveplan for en  

 flyvning, for hvilken der vil blive ydet flyvekontroltjeneste eller  

 flyverådgivningstjeneste, afgives mindst 60 minutter før start eller, hvis  

 afgivet under flyvning, på et tidspunkt, som vil sikre, at den modtages af  

 vedkommende lufttrafiktjenesteenhed mindst 10 minutter, før luftfartøjet  

 forventer at nå a. det påtænkte indflyvningspunkt i kontrolområdet eller  

 rådgivningsområdet, eller b. punktet for krydsning af en luftvej eller rådgivningsrute.
4.3.1.2 Indhold af en flyveplan 4.3.1.2.1 En fuldstændig flyveplan skal indeholde oplysninger om følgende:
 4.3.1.2.2 For flyveplaner afgivet under flyvning erstattes oplysningen om  

 forventet afgangstidspunkt af tidspunktet over det første punkt på  

 flyvevejen, hvortil flyveplanen refererer.
4.3.1.3 Udfyldelse af flyveplan 4.3.1.3.1 En flyveplan skal indeholde oplysning om alle relevante punkter  

 til og med alternativ(e) flyveplads(er). Disse oplysninger skal omfatte hele  

 flyvevejen eller den del deraf, for hvilken flyveplanen afgives.
 4.3.1.3.2 En flyveplan skal desuden indeholde oplysning om andre punkter,  

 når dette er foreskrevet af Statens Luftfartsvæsen eller, hvis det skønnes  

 nødvendigt, af luftfartøjschefen.
4.3.1.4 Ændringer til en flyveplan 4.3.1.4.1 Alle tilsigtede afvigelser fra en flyveplan, som er afgivet for  

 en IFR-flyvning eller for en VFR-flyvning, der foregår som kontrolleret  

 flyvning, skal snarest muligt rapporteres til vedkommende  

 lufttrafiktjenesteenhed.
For andre VFR-flyvninger skal væsentlige afvigelser  

 fra en afgivet flyveplan snarest muligt rapporteres til vedkommende  

 lufttrafiktjenesteenhed.
Med hensyn til utilsigtede afvigelser henvises til  

 pkt. 4.6.2.2.
 4.3.1.4.2 For enhver flyvning, for hvilken der er afgivet flyveplan, skal  

 der snarest muligt efter start afgives en startmelding til vedkommende  

 lufttrafiktjenesteenhed, medmindre andet er foreskrevet af Statens  

 Luftfartsvæsen.
 4.3.1.4.2.1 Inden for dansk område er afgivelse af en sådan melding dog  

 ufornøden efter start på en flyveplads, hvor lufttrafiktjeneste udøves, når  

 det af radiokommunikation eller synlige signaler fremgår, at starten er  

 observeret.
4.3.1.5 Afslutning af flyveplan 4.3.1.5.1 For enhver flyvning, for hvilken der er afgivet flyveplan, skal  

 der snarest muligt efter landing afgives en ankomstmelding til vedkommende  

 lufttrafiktjenesteenhed, medmindre andet er foreskrevet af Statens  

 Luftfartsvæsen.
 4.3.1.5.1.1 Inden for dansk område er afgivelse af sådan melding dog  

 ufornøden efter landing på en flyveplads, hvor lufttrafiktjeneste udøves, når  

 det af radiokommunikation eller synlige signaler fremgår, at landingen er  

 observeret.
 4.3.1.5.2 Når en afgivet flyveplan alene omfatter en anden del af en  

 flyvning end den sidste del til bestemmelsesstedet, skal flyveplanen  

 afsluttes ved en melding til vedkommende lufttrafiktjenesteenhed, når det  

 kræves af denne.
4.3.1.5.3 Når der ikke findes en lufttrafiktjenesteenhed på  

 landingsstedet, skal ankomstmeldingen afgives til nærmeste  

 lufttrafiktjenesteenhed snarest muligt efter landing.
Hvis det forudses, at  

 en sådan ankomstmelding ikke vil være den pågældende lufttrafiktjenesteenhed  

 i hænde senest 30 minutter efter det beregnede landingstidspunkt, skal det  

 tidspunkt, på hvilket ankomstmeldingen senest kan forventes, angives i  

 flyveplanen under punktet »Andre oplysninger«.
 4.3.1.5.4 Når det er kendt, at kommunikationsmidlerne på landingsstedet er  

 utilstrækkelige, og andre midler til befordring af ankomstmelding efter  

 landing savnes, skal meldingen, hvis det er muligt, afgives pr. radio til en  

 lufttrafiktjenesteenhed umiddelbart før landing.
 4.3.1.5.5 Ankomstmelding skal indeholde følgende oplysninger:
a.
Luftfartøjets identitetsbetegnelse.
 b Startsted.
c.
Bestemmelsessted (hvis der ikke er tale om landing på det planlagte  

 bestemmelsessted).
d.
Aktuelt landingssted.
e.
Landingstidspunkt.
4.4 Signaler 4.4.1 Når der fra et luftfartøj observeres eller modtages et eller flere  

 af de signaler, der er beskrevet i BL 7-11, skal der træffes de  

 foranstaltninger, som signalet måtte kræve.
4.4.2 Når de signaler, der er omtalt i BL 7-11, anvendes, skal de have den  

 betydning, der er angivet deri.
De må kun anvendes til de formål, som er  

 angivet i BL'en, og ingen andre signaler, der med sandsynlighed kan  

 forveksles hermed, må anvendes.
4.5 Tidsangivelse 4.5.1 Tidsangivelsen UTC (Coordinated Universal Time) skal anvendes, og  

 tiden skal angives i timer og minutter af et døgns 24 timer begyndende ved  

 midnat.
 4.5.2 Oplysninger om korrekt tid skal indhentes før påbegyndelse af en  

 kontrolleret flyvning og på sådanne andre tidspunkter under en flyvning, som  

 må anses for nødvendigt.
4.6 Flyvekontroltjeneste 4.6.1 Klareringer 4.6.1.1 En klarering skal indhentes, inden en flyvning eller en del af en  

 flyvning udføres i luftrumsklasser, hvortil der i henhold til skemaet  

 »Lufttrafiktjenesteluftrum - klassifikation« som anført i pkt.  

 3.2.1, er stillet krav om klarering.
Anmodning om en sådan klarering skal  

 fremsættes ved afgivelse af en flyveplan til en flyvekontrolenhed.
Anm. 1: En flyveplan kan afgives for en del af en flyvning, f.eks. den  

 del af en flyvning, for hvilken der ydes flyvekontroltjeneste.
En klarering  

 kan udstedes således, at den kun gælder for en del af flyveplanen.
Dette vil  

 være angivet ved en klareringsgrænse eller ved, at klareringen kun omhandler  

 en bestemt manøvre, f.eks. kørsel, landing eller start.
 Anm. 2: Hvis en luftfartøjschef finder en klarering utilfredsstillende,  

 vil der efter anmodning blive udstedt ændret klarering, hvis dette er muligt.
 4.6.1.2 Når der anmodes om en klarering, som indebærer fortrinsret, skal  

 en rapport, som nærmere redegør for nødvendigheden af en sådan fortrinsret,  

 afgives, hvis det kræves af vedkommende flyvekontrolenhed.
4.6.1.3 Ændret klarering under flyvning Hvis det før start kan forventes, at en flyvning, hvis  

 brændstofbeholdningen tillader dette, og ændret klarering modtages, vil  

 fortsættte til et andet bestemmelsessted end det, der er angivet i  

 flyveplanen, skal lufttrafiktjenesten gøres opmærksom på dette ved, at der i  

 flyveplanen tilføjes oplysninger om den ændrede flyvevej og det nye  

 bestemmelsessted.
 4.6.1.4 Et luftfartøj, som manøvrerer på en kontrolleret flyveplads, må  

 ikke køre på manøvreområdet uden at have modtaget klarering fra  

 kontroltårnet, og det skal følge de instruktioner, der gives af denne enhed.
4.6.2 Overholdelse af flyveplan 4.6.2.1 En luftfartøjschef, som udfører en kontrolleret flyvning, skal,  

 bortset fra de tilfælde, der er nævnt i pkt. 4.6.2.2 og 4.6.2.4, overholde  

 den gældende flyveplan eller den del af den gældende flyveplan, der kommer i  

 betragtning.
Opstår der en kritisk situation, som nødvendiggør øjeblikkelig  

 handling fra luftfartøjschefens side, skal vedkommende flyvekontrolenhed  

 snarest muligt underrettes om den foretagne handling og årsagen hertil.
4.6.2.1.1 Medmindre vedkommende flyvekontrolenhed har givet klarering til  

 andet, skal en luftfartøjschef under udførelse af en kontrolleret flyvning så  

 vidt muligt a. følge den angivne centerlinie, hvis flyvningen foregår ad en fastlagt  

 ATS-rute, eller b. hvis en ATS-rute ikke følges, flyve direkte mellem de  

 navigationshjælpemid ler og/eller punkter, som angiver den anvendte rute.
 4.6.2.1.2 For at følge bestemmelsen i pkt. 4.6.2.1.1 skal en  

 luftfartøjschef, som flyver på et afsnit af en ATS-rute, defineret ved  

 VOR/NDB-stationer, ændre sin primære navigationsreference fra det  

 bagvedliggende hjælpemiddel til det nærmest foranliggende, når  

 omstillingspunktet, hvor et sådant er fastsat, passeres, eller så nær dette,  

 som det er operativt muligt.
 4.6.2.1.3 Afvigelse fra kravet i pkt. 4.6.2.1.1 skal meddeles til  

 vedkommende lufttrafiktjenesteenhed.
4.6.2.2 Utilsigtede ændringer 4.6.2.2.1 Hvis der på en kontrolleret flyvning utilsigtet afviges fra den  

 gældende flyveplan, skal der tages følgende forholdsregler:
a.
Afvigelse fra flyvevej:
 Hvis luftfartøjet er afveget fra flyvevejen, skal der straks foretages  

 kursændring for snarest muligt at bringe luftfartøjet tilbage til flyvevejen  

 samtidig med at pågældende lufttrafiktjenesteen hed underrettes.
 b. Ændringer af egenfart:
 Hvis den gennemsnitlige egenfart i marchhøjden mellem rapportpunkter  

 varierer eller forventes at ville variere med +/- 5% eller mere af den  

 egenfart, der er angivet i flyveplanen, skal pågældende lufttrafiktjenesteen  

 hed underrettes.
 c. Ændringer af beregnede tidspunkter:
 Hvis det beregnede tidspunkt over næste fastlagte rapportpunkt, eller ved  

 FIR-grænse eller på bestemmelsesstedet forventes at afvige mere end 3  

 minutter fra det, som er meddelt lufttrafiktjenesten, skal et revideret  

 tidspunkt snarest muligt meddeles pågældende lufttrafiktjenesteen hed.
 Statens Luftfartsvæsen kan, hvor stedlige forhold tilsiger det, fastsætte  

 en anden periode end 3 minutter.
4.6.2.3 Tilsigtede ændringer 4.6.2.3.1 Anmodninger om ændring af en flyveplan skal indeholde følgende  

 oplysninger:
 a. Ændring af marchhøjde:
 - Luftfartøjets identitetsbetegnelse.
 - Ønsket ny marchhøjde og marchfart i denne højde.
 - Reviderede beregnede tidspunkter (når nødvendigt) for passage af  

 efterfølgende FIR-grænser.
 b. Ændring af flyvevej:
i.
Uforandret bestemmelsessted:
 ii. Ændret bestemmelsessted:
 - Luftfartøjets identitetsbetegnelse.
 - Flyveregler.
 - Beskrivelse af ændret flyvevej til dette bestemmelse ssted indbefattet  

 tilknyttede flyveplandata begyndende med positionen, hvorfra den ønskede  

 ændring af flyvevej påbegyndes.
 - Reviderede beregnede tidspunkter.
 - Alternativ(e) flyveplads(er).
 - Enhver anden oplysning af betydning.
4.6.2.4 Forværring i vejret til lavere værdier end VMC 4.6.2.4.1 Når det konstateres, at flyvning under visuelle vejrforhold  

 (VMC) i ovensstemmelse med gældende flyveplan ikke vil være mulig, skal et  

 luftfartøj, som udfører en VFR-flyvning som en kontrolleret flyvning a. anmode om en ændret klarering, som sætter luftfartøjet i stand til at  

 fortsætte VMC til bestemmelsesstedet eller til en alternativ flyveplads eller  

 til at forlade det luftrum, inden for hvilket klarering er krævet, b. hvis ingen klarering i overensstemmelse med a. kan opnås, fortsætte  

 flyvningen VMC og underrette pågældende flyvekontroltjeneste enhed om de  

 forholdsregler, der er taget til enten at forlade det pågældende luftrum  

 eller at lande på nærmest beliggende, egnede flyveplads, c. hvis flyvningen foregår inden for en kontrolzone, anmode om klarering  

 til at fortsætte som Speciel VFR-flyvning, eller d. anmode om klarering til at flyve i overensstemmelse med  

 instrumentflyvereglerne.
4.6.3 Positionsrapporter 4.6.3.1 Medmindre Statens Luftfartsvæsen har bestemt andet, eller særlig  

 tilladelse er givet af pågældende lufttrafiktjenesteenhed, skal der ved en  

 kontrolleret flyvning snarest muligt til pågældende lufttrafiktjenesteenhed  

 rapporteres tidspunkt og højde ved passage af hvert fastlagt, obligatorisk  

 rapportpunkt tillige med enhver anden krævet oplysning.
4.6.3.2 Positionsrapporter skal på tilsvarende måde afgives i tilknytning  

 til yderligere punkter efter anmodning fra pågældende  

 lufttrafiktjenesteenhed.
I mangel af fastlagte rapportpunkter skal  

 positionsrapporter afgives med tidsintervaller fastsat af Statens  

 Luftfartsvæsen eller angivet af pågældende lufttrafiktjenesteenhed.
4.6.4 Ophør af kontrol Et luftfartøj, der udfører en kontrolleret flyvning, skal, medmindre det  

 er landet på en kontrolleret flyveplads, underrette vedkommende  

 flyvekontroltjenesteenhed, så snart det ophører med at være underlagt  

 flyvekontroltjeneste.
4.6.5 Radioforbindelse 4.6.5.1 En luftfartøjschef, der udfører flyvning inden for områder, hvor  

 der i AIP er publiceret krav om etablering af tovejs radiokommunikation,  

 eller som udfører flyvning i luftrumsklasser, hvor der i henhold til skemaet  

 »Lufttrafiktjenesteluftrum.
Klassifikation« som anført i pkt.  

 3.2.1, er stillet krav om tovejs radiokommunikation, skal opretholde uafbrudt  

 lyttevagt på den foreskrevne radiofrekvens, medmindre andet er tilladt af  

 vedkommende flyvekontrolenhed for a. flyvepladstrafik på en kontrolleret flyveplads og b. for enkelte flyvninger ind i eller ud af en kontrolzone.
 Anm.: Brug af SELCAL eller lignende automatiske signalanordninger  

 opfylder kravet om opretholdelse af lyttevagt, når dette er anført i AIP.
4.6.5.2 Svigtende radioforbindelse Hvis svigtende radioforbindelse udelukker overholdelse af pkt. 4.6.5.1,  

 skal luftfartøjschefen efterkomme de forskrifter, der er indeholdt i BL 7-14,  

 samt de af følgende fremgangsmåder, der kan komme i betragtning.
Fra et  

 luftfartøj, som indgår i flyvepladstrafikken på en kontrolleret flyveplads,  

 skal der desuden holdes udkig efter sådanne instruktioner, som måtte blive  

 givet ved hjælp af lyssignaler.
4.6.5.2.1 Under visuelle vejrforhold skal luftfartøjschefen a. fortsætte flyvningen under visuelle vejrforhold, b. lande på nærmest beliggende, egnede flyveplads, uanset om radiokontakt  

 er krævet, samt c. hurtigst muligt melde landing til vedkommende flyvekontrolenhed.
4.6.5.2.2 Under instrumentvejrforhold, eller når vejrforholdene er  

 således, at det ikke skønnes muligt at udføre flyvningen i overensstemmelse  

 med pkt. 4.6.5.2.1, skal luftfartøjschefen a. fortsætte flyvningen i overensstemmelse med gældende flyveplan til det  

 navigationshjælpemiddel, der er angivet for bestemmelsesstedet, og når det er  

 krævet ifølge nedenstående b., vente over dette hjælpemiddel indtil  

 påbegyndelse af nedgang, b. påbegynde nedgang fra det navigationshjælpemiddel, der er angivet under  

 a., på det tidspunkt, der afviger mindst muligt fra det forventede  

 indflyvningstidspunkt, som luftfartøjschefen sidst har modtaget og kvitteret  

 for.
Hvis luftfartøjschefen ikke har modtaget og kvitteret for et forventet  

 indflyvningstidspunkt, skal det navigationshjælpemiddel, der er angivet under  

 a., forlades på et tidspunkt, der afviger mindst muligt fra det beregnede  

 ankomsttidspunkt, som fremgår af den gældende flyveplan, c. udføre en normal instrumentindflyvningsprocedure som foreskrevet for  

 det pågældende navigationshjælpemiddel, samt d. lande, hvis muligt, inden for 30 minutter efter det seneste af følgende  

 tidspunkter:
1. Det beregnede ankomsttidspunkt, som fremgår af den  

 gældende flyveplan, eller 2. det forventede indflyvningstidspunkt, som der sidst  

 er modtaget og kvitteret for.
4.7 Ulovlig handling Luftfartøjschefen på et luftfartøj, som udsættes for ulovlig handling,  

 skal, hvis luftfartøjet er udstyret med SSR-transponder, så vidt muligt  

 indstille denne må mode A, kode 7500, samt bestræbe sig på at underrette  

 pågældende lufttrafiktjenesteenhed om situationen samt om enhver  

 betydningsfuld omstændighed i tilknytning hertil og om enhver afvigelse fra  

 den gældende flyveplan, der er nødvendiggjort af omstændighederne, for derved  

 at sætte lufttrafiktjenesteenheden i stand til at give luftfartøjet prioritet  

 og begrænse muligheden for konflikt med andre luftfartøjer.
4.8 Interception 4.8.1 Luftfartøjschefen på et civilt luftfartøj skal, hvis luftfartøjet  

 bliver interceptet, følge de fremgangsmåder, der er angivet i BL 7-11 og BL  

 7-12.
 Anm. 1: Udtrykket »interception« omfatter ikke interception  

 og eskortetjeneste, som udføres efter anmodning fra et luftfartøj, som  

 befinder sig i en nødsituation .
Anm. 2: Interception af civile luftfartøjer vil blive søgt undgået og  

 vil kun blive foretaget som den sidste mulighed.
Hvis interception af civile  

 luftfartøjer er nødvendig, vil interceptionen blive udført i overensstemmelse  

 med de fremgangsmåder, der er beskrevet i BL 7-11 og BL 7-12 .
5. Visuelflyveregler 5.1 VFR-flyvning skal, medmindre den udføres som Speciel VFR-flyvning i  

 henhold til pkt. 5.1.1, udføres på en sådan måde, at luftfartøjet flyver  

 under sigtbarhedsforhold og i en afstand fra skyer, der ikke er mindre end  

 værdierne som angivet i nedenstående skema 5-1, der angiver grænserne for  

 visuelle vejrforhold (VMC).
5.1.1 Medmindre klarering til Speciel VFR-flyvning er indhentet fra  

 vedkommende flyvekontrolenhed, må VFR-flyvning ikke finde sted inden for en  

 kontrolzone, når a. skydækkehøjden er under 450 m (1500 FT), eller b. sigtbarheden ved jorden er mindre end 5 km.
5.1.2 Vedkommende flyvekontrolenhed kan inden for en kontrolzone give  

 klarering til Speciel VFR-flyvning, hvis skydækkehøjden ikke er under 150 m  

 (500 FT), og den rapporterede sigtbarhed på flyvepladsen er mindst a. 1,5 km inden for de perioder, der er anført i BL 7-15, og b. 8 km uden for de perioder, der er anført i BL 7-15.
5.1.2.1 Speciel VFR-flyvning skal udføres klar af skyer og med jordsigt  

 samt med en flyvesigtbarhed på mindst a. 1,5 km inden for de perioder, der er anført i BL 7-15, og b. 8 km uden for de perioder, der er anført i BL 7-15.
 5.1.2.2 For helikoptere kan sådan flyvning inden for de perioder, der er  

 nævnt i BL 7-15, dog tillades udført med en rapporteret sigtbarhed på  

 flyvepladsen og en flyvesigtbarhed på mindst 0,8 km under forudsætning af, at  

 helikopteren opereres med en hastighed, der giver tilstrækkelig mulighed for  

 at observere hindringer i tide til at undgå kollision.
 5.1.3 VFR-flyvning uden jordsigt er kun tilladt, når den udføres i  

 overensstemmelse med de bestemmelser, der er fastsat i BL 5-43.
 5.2 Skyflyvning med svævefly er tilladt, når det udføres i  

 overensstemmelse med kravene i BL 7-7.
5.3 VFR-flyvning må ikke uden tilladelse fra Statens Luftfartsvæsen  

 udføres a. over flyveniveau 200, b. uden for de perioder, der er anført i BL 7-15, herfra dog undtaget  

 VFR-flyvning udført i overensstemmelse med de krav, der er gældende for  

 VFR-NAT flyvning, jf.
BL 5-19 og BL 5-38, samt c. ved transsonisk og supersonisk hastighed.
5.4 Medmindre der foreligger tilladelse fra Statens Luftfartsvæsen må  

 flyvning kun udføres a. over tæt bebyggede områder, herunder sommerhusområder, beboede  

 campingpladser samt områder, hvor et større antal mennesker er samlet i fri  

 luft, i en højde af mindst 300 m (1000 FT) over den højeste hindring inden  

 for en radius af 600 m fra luftfartøjet.
Nævnte flyvehøjde kan dog fraviges i  

 det omfang, hvori det er nødvendigt ved start fra eller landing på en  

 godkendt flyveplads, samt b. over andre end de områder, der er nævnt i a, i mindst 150 m (500 FT)  

 over jorden eller vandet, dog at flyvning i lavere højde er tilladt i det  

 omfang, hvori det er nødvendigt ved start eller landing.
 Flyvning under broer, luftledninger eller lignende er ikke tilladt uden  

 Statens Luftfartsvæsens særlige godkendelse.
5.5 Medmindre andet er angivet i klareringer eller foreskrevet af Statens  

 Luftfartsvæsen i AIP, skal VFR-flyvning, som foregår i større højder end a. i Danmark gennemgangshøjden, samt b. i Grønland 900 m (3000 FT) over jorden eller vandet (GND), udføres i et flyveniveau, der bestemmes ud fra kursen som angivet i  

 tabellerne over marchhøjder i BL 7-13. Herfra er dog undtaget flyvning under  

 stigning eller nedgang.
5.6 Luftfartøjschefer, der udfører VFR-flyvning, skal følge bestemmelserne  

 i pkt. 4.6, a. når de flyver i luftrumsklasserne B, C og D, b. når de indgår i flyvepladstrafikken på kontrollerede flyvepladser,  

 eller c. når de udfører Speciel VFR-flyvninger.
 5.7 En luftfartøjschef, som udfører VFR-flyvning inden for eller ind i  

 særligt angivne områder eller ad særligt angivne ruter, for hvilke der i AIP  

 er publiceret krav om etablering af tovejs radiokommunikation, skal  

 opretholde uafbrudt lyttevagt på den foreskrevne frekvens og rapportere sin  

 position, hvis det kræves, til den lufttrafiktjenesteenhed, som yder  

 flyveinformationstjeneste.
 Anm.: Se anmærkningen til pkt. 4.6.5.1.
5.8 En luftfartøjschef, som flyver i overensstemmelse med de visuelle  

 flyveregler, og som ønsker at overgå til flyvning efter  

 instrumentflyvereglerne, skal a. hvis en flyveplan tidligere er afgivet, meddele nødvendige ændringer  

 til den gældende flyveplan, eller b. afgive en flyveplan til pågældende lufttrafiktjenesteenhed og, hvis  

 flyvning skal foregå i luftrumsklasserne B, C, D eller E, indhente en  

 klarering før påbegyndelse af IFR-flyvning.
Skema 5-1 * Med luftfartøjer, der er etableret i trafikrunden til en flyveplads, er  

 flyvning tilladt med en flyvesigtbarhed på mindst 1,5 km fri af skyer og med  

 flyvepladsen i syne.
Med bemandede friballoner er flyvning i eller under 450  

 m (1500 FT) MSL eller 300 m (1000 FT) over terræn afhængig af, hvad der er  

 højest, tilladt med en flyvesigtbarhed på mindst 1,5 km.
Med helikoptere er  

 flyvning tilladt med en flyvesigtbarhed på mindst 0,8 km under forudsætning  

 af, at helikopteren opererer med en hastighed, der giver tilstrækkelig  

 mulighed for at observere anden trafik eller hindringer i tide til at undgå  

 kollision.
6. Instrumentflyveregler 6.1 Alle IFR-flyvninger 6.1.1 Luftfartøjsudstyr Luftfartøjet skal være udstyret med passende instrumenter og med  

 navigationsudstyr afpasset til den flyvevej, som skal følges.
6.1.2 Minimumsflyvehøjder Medmindre det er nødvendigt i forbindelse med start eller landing, eller  

 medmindre særlig tilladelse er givet af Statens Luftfartsvæsen, skal  

 IFR-flyvning a. ved flyvning over terræn eller bjergområder højere end 1800 m (6000 FT)  

 udføres i en flyvehøjde, der er mindst 600 m (2000 FT) over den højeste  

 hindring beliggende inden for 8 km (5 NM) fra luftfartøjets beregnede  

 position, og b. ved flyvning over andre terrænforhold end de, der er nævnt under a., i  

 en flyvehøjde, der er mindst 300 m (1000 FT) over den højeste hindring  

 beliggende inden for 8 km (5 NM) fra luftfartøjets beregnede position.
6.1.3 Overgang fra IFR-flyvning til VFR-flyvning 6.1.3.1 Et luftfartøj, som vælger at overgå fra flyvning efter  

 instrumentflyvereglerne til flyvning efter visuelflyvereglerne, skal  

 underrette pågældende lufttrafiktjenesteenhed om, at IFR-flyvningen er  

 annulleret, samt meddele de ændringer, der skal foretages i den gældende  

 flyveplan.
 6.1.3.2 Et luftfartøj, som udfører IFR-flyvning, og som befinder sig under  

 eller møder visuelle vejrforhold, skal vedblive at flyve i overensstemmelse  

 med instrumentflyvereglerne, medmindre det antages, at flyvningen i længere  

 tid vil kunne udføres under uafbrudte visuelle vejrforhold, og det er  

 hensigten at udføre VFR-flyvning i sådant tidsrum.
6.2 IFR-flyvninger inden for luftrums-klasserne A, B, C, D og E 6.2.1 IFR-flyvning skal udføres efter bestemmelserne i pkt. 4.6, når den  

 udføres inden for luftrumsklasserne A, B, C, D og E.
 6.2.2 Medmindre der er givet klarering til at anvende marchstigning mellem  

 to flyvehøjder eller over en given flyvehøjde, skal en IFR-flyvning under  

 vandret flyvning i luftrumsklasserne A, B, C, D og E udføres i en marchhøjde,  

 der bestemmes ud fra kursen som angivet i tabellerne over marchhøjder i BL  

 7-13. Overensstemmelse mellem højde og kurs skal dog ikke iagttages, når  

 andet er angivet i klareringer eller er foreskrevet af Statens Luftfartsvæsen  

 i AIP.
6.3 IFR-flyvninger inden for luftrums-klasserne F og G 6.3.1 Marchhøjder En IFR-flyvning skal under vandret flyvning inden for luftrumsklasserne F  

 og G udføres i en marchhøjde, der bestemmes ud fra kursen som angivet i  

 tabellerne over marchhøjder i BL 7-13.
6.3.2 Radioforbindelse En luftfartøjschef skal opretholde uafbrudt lyttevagt på den foreskrevne  

 frekvens ved flyvning inden for områder, hvor der i AIP er publiceret krav om  

 etablering af tovejs radiokommunikation, og ved flyvning inden for  

 luftrumsklasser, hvor der i henhold til skemaet  

 »Lufttrafiktjenesteluftrum . Klassifikation« er stillet krav om  

 tovejs radiokommunikation, medmindre andet er tilladt af pågældende  

 lufttrafiktjenesteenhed.
 Anm.: Brug af SELCAL eller lignende automatiske signalanordninger  

 opfylder kravet om opretholdelse af lyttevagt, når dette er anført i AIP.
6.3.3 Positionsrapport En luftfartøjschef, som udfører IFR-flyvning inden for luftrumsklasserne F  

 og G, skal afgive positionsrapport som angivet i pkt. 4.6.3 for kontrolleret  

 flyvning.
7. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf 9.1 Ved lufttrafik inden for dansk område straffes overtrædelse af  

 bestemmelserne i denne BL i medfør af luftfartslovens § 149, stk. 8, med  

 bøde, hæfte eller fængsel i indtil 2 år.
 9.2 Ved lufttrafik med danske luftfartøjer over fremmed stats territorium  

 straffes overtrædelse af de internationale lufttrafikregler (ICAO Annex 2)  

 med de afvigelser, som er fastsat af pågældende stat, i medfør af  

 luftfartslovens § 149, stk. 8, med bøde, hæfte eller fængsel i indtil 2 år.
 9.3 Ved lufttrafik med danske luftfartøjer over åbent hav og områder, hvor  

 ingen stat hævder suverænitet, straffes overtrædelse af de internationale  

 lufttrafikregler samt sådanne yderligere bestemmelser, som inden for hver  

 flyveinformationsregion er fastsat af vedkommende ATS-myndighed, i medfør af  

 luftfartslovens § 149, stk. 8, med bøde, hæfte eller fængsel i indtil 2 år.
10. Ikrafttræden 10.1 Denne BL træder i kraft den 9. november 1995.
 10.2 Samtidig ophæves BL 7-1, 5. udgave af 14. januar 1992.
