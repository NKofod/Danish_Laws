(Handelsskoler) Som et led i bestræbelserne for at sikre en rimelig ekspeditionstid af  

 sager om ansættelse af personale ved skolerne anmoder man skolerne om at  

 sørge for, at alle for ministeriets sagsbehandling nødvendige oplysninger  

 meddeles.
 Følgende skal iagttages:
 1. Særskilt skrivelse skal udfærdiges for hver enkelt person,  

 henvendelsen vedrører.
 2. Fødselsdato og -år skal anføres (grundlag for ministeriets  

 journalisering).
3. Ansøgningsskema skal medsendes ved alle ansættelser.
Der skal,  

 før skemaet påtegnes af skolen, påses, at de enkelte spørgsmål er  

 fyldestgørende besvaret, da de meddelte oplysninger skal danne grundlag for  

 ministeriets fastsættelse af løn- og ansættelsesvilkår.
4. Skemaets specifikationer af hidtidig praktisk  

 virksomhed og  undervisningsvirksomhed (pkt. 15) skal indeholde  

 nøjagtig angivelse af dato for påbegyndelse og afslutning af de enkelte  

 perioder.
Ved undervisningsvirksomhed anføres ugentligt løntimetal fordelt på  

 uddannelsesformer (ved handelsskoler eksempelvis HHX, HX, EFG, HMX).
 Undervisningsvirksomhed ved andre undervisningsinstitutioner end den  

 ansættende handelsskole skal være attesteret af vedkommende skole,  

 kommunalbestyrelse m.v.
 5. Beviser for tidligere beståede relevante eksaminer,  

 derunder særlig ved Statens erhvervspædagogiske Læreruddannelse,  

 universiteter og andre højere læreanstalter vedlægges i kopi.
 6. Det oplyses, ved hvilken/hvilke  

uddannelsesform/er (HHX, HX, EFG m.v.) læreren skal undervises med  

 angivelse af ugentligt løntimetal fordelt på de respektive uddannelsesformer,  

 samt hvilken/hvilke handelsfaglærereksamen/eksaminer, der vil blive  

 krævet af den pågældende.
 7. Ved nyansættelser skal det tilkendegives, om skolen  

 disponerer over en stilling, hvis normering er godkendt af  

 direktoratet for erhvervsuddannelserne, eller over en tidligere godkendt  

 stilling, som er blevet ledig ved afgang.
Dato for direktoratets godkendelse af stillingens normering anføres.
Hvis  

 det drejer sig om en ledigbleven stilling, oplyses navnet på stillingens  

 tidligere indehaver, og fra hvilken dato stillingen er blevet ledig.
8. Kopier af ansættelsesbreve skal indsendes  

 til ministeriet og den forhandlingsberettigede organisation umiddelbart  

 efter, at ansættelserne har fundet sted.
Ansættelsesproceduren betragtes  

 først som endeligt afsluttet, når kopierne er modtaget.
 Ansættelsessager, der ikke indeholder de oven for nævnte oplysninger, vil  

 blive tilbagesendt til skolerne med anmodning om fornyet indsendelse, når  

 oplysningerne foreligger.
 P.M.V.
N.H.
Assing fm.
