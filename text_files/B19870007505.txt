 I medfør af §§ 2-7 i lov nr. 156 af 14. april 1920 om smitsomme sygdomme  

 hos husdyrene, § 1 i lov nr. 188 af 1. maj 1923 om tillæg til nævnte lov og  

 §§ 1-2 og 5-7 i lov nr. 42 af 20. februar 1960 om vaccination mod ondartede  

 smitsomme pelsdyrsygdomme fastsættes:
§ 1.  Ved hvalpesyge forstås en af et særligt smitstof  

 (virus) forårsaget smitsom sygdom, der angriber ræve, mink, ildere og  

 fritter.
Sygdommen angriber såvel avlsdyr som hvalpe og viser sig i  

 almindelighed ved nedsat eller ophørt ædelyst, flåd fra øjne og næse,  

 opsvulmede, røde, senere skorpedækkede læber og poter.
Der findes jævnligt  

 diarrhoe og undertiden kramper.
Dødeligheden blandt de angrebne dyr er i  

 reglen stor, især blandt hvalpene.
 § 2.  Når ejeren af et pelsdyrhold eller den, der på  

 hans vegne fører tilsyn med dyrene, har grund til at formode, at hvalpesyge  

 er til stede i besætningen, skal han straks tilkalde en dyrlæge, og intet  

 levende kødædende pelsdyr må bortføres fra ejendommen, forinden dyrlægen  

 kommer til stede.
Stk. 2.  Såfremt dyrlægen ikke med sikkerhed mener at  

 kunne udelukke, at der foreligger et tilfælde af hvalpesyge, skal han meddele  

 dette til ejeren eller den, der på hans vegne fører tilsyn med dyrene, og  

 gøre vedkommende bekendt med de i stk. 4 fastsatte bestemmelser.
Endvidere  

 skal dyrlægen omgående give kredsdyrlægen underretning om sagen.
 Stk. 3.  Dyrlægen skal, såfremt selvdøde eller aflivede,  

 eventuelt afpelsede dyr forefindes, indsende et eller flere af disse til  

 Statens veterinære Serumlaboratorium, Hangøvej 2, 8200 Århus N., til  

 undersøgelse, bilagt en redegørelse for det hidtidige sygdomsforløb, herunder  

 en grundig beskrivelse af symptomerne.
Stk. 4.  Når dyrlægen har meddelt ejeren eller den, der  

 på hans vegne fører tilsyn med dyrene, at han ikke med sikkerhed mener at  

 kunne udelukke, at der foreligger hvalpesyge, jfr. stk. 2, er det forbudt fra  

 ejendommen at fjerne levende eller døde kødædende pelsdyr samt sådanne  

 genstande, der må antages at kunne overføre sygdommen, herunder foder samt  

 brugt emballage til foder.
Ejeren eller den, der på hans vegne fører tilsyn  

 med dyrene, skal påse, at personer, der bor eller er beskæftiget på  

 ejendommen, ikke færdes i fremmede pelsdyrhold eller på udstillinger af  

 pelsdyr.
§ 3.  Såfremt kredsdyrlægen fra Statens veterinære  

 Serumlaboratorium modtager meddelelse om, at der ved undersøgelse af det  

 indsendte materiale ikke er påvist hvalpesyge, skal han underkaste  

 besætningen en omhyggelig undersøgelse.
Finder han herefter, at der ikke er  

 grundlag for at opretholde formodningen om tilstedeværelsen af sygdommen,  

 skal han underrette ejeren eller den, der på hans vegne fører tilsyn med  

 dyrene, om, at de i § 2, stk. 4, fastsatte bestemmelser ikke længere gælder  

 for besætningen.
Stk. 2.  Fremgår det af Serumlaboratoriets meddelelse  

 til kredsdyrlægen, at der er grundlag for at opretholde formodningen om  

 tilstedeværelse af sygdommen, eller finder kredsdyrlægen ved sin undersøgelse  

 af besætningen selv grundlag for at opretholde en sådan formodning, skal  

 besætningen holdes under observation i yderligere 14 dage regnet fra  

 kredsdyrlægens besøg.
Veterinærdirektoratet kan dog, såfremt direktoratet  

 anser det for nødvendigt, forlænge observationstiden.
De i § 2, stk. 4,  

 fastsatte forbud gælder fortsat i observationstiden, og Veterinærdirektoratet  

 kan skriftligt pålægge ejeren eller den, der på hans vegne fører tilsyn med  

 dyrene, herudover at iagttage sådanne foranstaltninger, som anses for  

 nødvendige for at hindre smittespredning.
 Stk. 3.  Ejeren eller den, der på hans vegne fører  

 tilsyn med dyrene, skal straks tilkalde kredsdyrlægen, såfremt der i  

 observationstiden forekommer sygdomstilfælde eller dødsfald blandt dyrene.
Stk. 4.  Når den i stk. 2, 1. punktum, omhandlede  

 observationstid er forløbet, skal kredsdyrlægen på ny underkaste besætningen  

 en omhyggelig undersøgelse, og såfremt der herved ikke konstateres  

 sygdomstegn, der kan tyde på hvalpesyges tilstedeværelse, skal kredsdyrlægen  

 underrette ejeren eller den, der på hans vegne fører tilsyn med dyrene om, at  

 de i § 2, stk. 4, fastsatte forbud og de eventuelt herudover påbudte  

 foranstaltninger ikke længere gælder for besætningen.
Hvis der derimod ved  

 undersøgelsen konstateres sygdomstegn, der kan tyde på tilstedeværelse af  

 sygdommen, kan Veterinærdirektoratet forlænge observationstiden.
 § 4.  Såfremt Statens veterinære Serumlaboratorium ved  

 undersøgelse af det indsendte materiale påviser hvalpesyge, eller  

 Veterinærdirektoratet på grundlag af undersøgelsen og den optrædende sygdoms  

 epizootiske samt kliniske forløb anser det for overvejende sandsynligt, at  

 sygdommen er til stede i besætningen, skal ejeren eller den, der på hans  

 vegne fører tilsyn med dyrene, når han fra Veterinærdirektoratet har fået  

 underretning herom samt om, at besætningen indtil videre er under  

 Veterinærdirektoratets tilsyn, iagttage følgende:
 1. Fjernelse af levende, kødædende pelsdyr fra  

 ejendommen er forbudt.
2. Selvdøde eller aflivede pelsdyr, der er uegnet til  

 pelsning, samt kroppe af dyr, der er pelset på farmen, skal leveres til en  

 autoriseret destruktionsanstalt eller destrueres på en af  

 Veterinærdirktoratet godkendt måde.
Ved forsendelse af materiale til  

 undersøgelse skal dette emballeres i luft- og fugtighedstæt emballage.
3. Ubehandlede (ikke tørrede) skind samt kroppe til  

 pelsning må ikke fjernes fra ejendommen.
Kredsdyrlægen kan dog på nærmere  

 fastsatte betingelser tillade, at ubehandlede skind samt kroppe til pelsning  

 sendes til en pelsningscentral.
 4. Bure, transportkasser, udstillingsfælder, æde- og  

 drikkekar og andre genstande, der må antages at kunne overføre sygdommen, må  

 ikke fjernes fra ejendommen.
 5. Foder samt emballage, hvori der er tilført  

 ejendommen foder udefra, må ikke fjernes fra ejendommen.
 6. Såfremt der på ejendommen findes fodercentral  

 (fælleskøkken) eller pelsningscentral, skal med hensyn til driften heraf  

 iagttages nærmere af Veterinærdirektoratet angivne smittebegrænsede  

 foranstaltninger.
 7. Hunde og katte skal holdes indespærret.
8. Den gødning, der findes i pelsdyrgården ved  

 sygdomsudbruddet, samt den gødning der produceres i tilsynsperioden af såvel  

 angrebne som sunde pelsdyr, skal nedgraves på stedet eller samles (pakkes) og  

 tildækkes efter kredsdyrlægens anvisning.
Hvor pladsforholdene gør det  

 nødvendigt, kan tildækkede gødningsbunker fjernes efter indhentet tilladelse  

 fra kredsdyrlægen.
 9. Ejeren eller den, der på hans vegne fører tilsyn  

 med dyrene, skal ved alle indgange til pelsdyrgården opsætte advarselstavler,  

 der udleveres af kredsdyrlægen, og endvidere påse, at de personer, der er  

 beskæftiget med pasning, aflivning og pelsning af dyrene, foretager  

 omklædning og vasker hænder og arme grundigt samt desinficerer fodtøjet,  

 forinden de forlader ejendommen, at personer, der bor eller er beskæftiget på  

 ejendommen, ikke færdes i fremmede pelsdyrhold eller på udstillinger af  

 pelsdyr, samt at uvedkommende personer ikke færdes i pelsdyrgården.
 10. Kredsdyrlægen skal straks tilkaldes, såfremt der i  

 tilsynsperioden, efter at sygdomstegnene har været ophørt, på ny forekommer  

 sygdomstilfælde efter dødsfald i besætningen.
 11. Kredsdyrlægen skal tilkaldes, når der, efter at  

 sygdommen synes overstået, er forløbet 8 uger, eller når pelsdyrholdet er  

 blevet nedlagt.
 Stk. 2.  Når sygdommen er ophørt, eller pelsdyrholdet er  

 nedlagt, skal der foretages rensning og desinfektion på ejendommen i  

 overensstemmelse med en af Veterinærdirektoratet herom udarbejdet anvisning.
 Stk. 3.  Når rensning og desinfektion er godkendt af  

 Veterinærdirektoratet, giver direktoratet ejeren eller den, der på hans vegne  

 fører tilsyn med dyrene, meddelelse herom samt om, at bestemmelserne i stk. 1  

 ikke længere gælder for besætningen.
 Stk. 4.  Veterinærdirektoratet er bemyndiget til at  

 dispensere fra bestemmelserne i denne paragraf.
 § 5.  Det påhviler ejeren af en pelsdyrbesætning,  

 hvori hvalpesyge er konstateret, samt de hos ham beskæftigede personer at  

 give Veterinærdirektoratets repræsentanter oplysning om, til hvem der inden  

 for de seneste 8 uger før konstateringen af sygdommen er afhændet pelsdyr,  

 eller fra hvem der inden for samme tidsrum er modtaget pelsdyr, samt om, med  

 hvilke pelsdyrhold der i nævnte tidsrum i øvrigt har været smittefarlig  

 forbindelse ved parring, til- eller fraførsel af bure, fælder, trug, foder  

 eller på anden måde.
 Stk. 2.  Såfremt Veterinærdirektoratet formoder, at  

 sygdommen kan være overført fra eller til andre pelsdyrhold, skal ejeren af  

 det pågældende pelsdyrhold eller den, der på hans vegne fører tilsyn med  

 dyrene, når han fra Veterinærdirektoratet har fået underretning herom,  

 iagttage følgende:
 1. Fjernelse af levende kødædende pelsdyr fra  

 ejendommen er forbudt i et tidsrum, der regnet fra datoen for den  

 smittefarlige forbindelse udgør 8 uger.
 2. Dyrlæge skal straks tilkaldes, såfremt noget dyr i  

 besætningen viser symptomer, der kan tyde på, at dyret er angrebet af  

 hvalpesyge.
Stk. 3.  Såfremt Veterinærdirektoratet har formodning  

 om, fra hvilken anden besætning sygdommen er indført, foranlediger  

 direktoratet denne besætning undersøgt af en dyrlæge.
De i § 2, stk. 2-4,  

 indeholdte bestemmelser finder tilsvarende anvendelse.
 § 6.  Når det er konstateret, at en pelsdyrbestand er  

 angrebet af hvalpesyge, eller der er begrundet formodning herom, jfr. § 4,  

 stk. 1, og § 5, stk. 2, kan Veterinærdirektoratet påbyde ejeren (brugeren) af  

 den pågældende besætning omgående at lade hele farmens bestand af dyr, der er  

 modtagelige for sygdommen, vaccinere mod denne.
Stk. 2.  Såfremt der inden for en afstand af 1.000 m til  

 alle sider fra en pelsdyrfarm, hvis bestand af pelsdyr skal vaccineres i  

 henhold til bestemmelserne i stk. 1, findes andre pelsdyrfarme, skal også  

 pelsdyrbesætningerne på disse farme vaccineres.
Hvis der i nærheden af  

 grænsen for nævnte område findes pelsdyrfarme, kan Veterinærdirktoratet  

 påbyde vaccination af pelsdyrene også på disse farme.
Fjernelse af levende  

 pelsdyr fra disse må tidligst ske 14 dage efter vaccinationstidspunktet.
 Stk. 3.  Veterinærdirektoratet afgør, i hvilket omfang  

 de i stk. 1 og 2 omhandlede vaccinationer skal foretages, og fastsætter de  

 tidsfrister, inden for hvilke vaccinationerne skal være gennemført.
 Stk. 4.  Hvis udbrud af hvalpesyge antager et omfang,  

 hvor det må frygtes, at sygdommen vil spredes til et større område, kan  

 Veterinærdirektoratet påbyde vaccinationer af alle pelsdyrbesætninger i et  

 større område en angivet i stk. 2. Områdets størrelse fastsættes af  

 Veterinærdirektoratet efter forhandling med Dansk Pelsdyravlerforening.
 Stk. 5.  Veterinærdirektoratet kan påbyde gentagen  

 vaccination i sådanne besætninger, hvor der efter sygdommens ophør er fare  

 for tilstedeværelse af smittebærere.
 § 7.  En pelsdyrejer (bruger) kan fritages for påbud  

 om vaccination, såfremt hans pelsdyr tidligere er vaccineret med en vaccine  

 af samme art som den, der skal anvendes til den påbudte vaccination, og under  

 forudsætning af, at dyrene efter Veterinærdirektoratets skøn er immune i  

 samme tidsrum som de dyr, der vaccineres.
Stk. 2.  Såfremt en pelsdyrejer (bruger) ønsker  

 fritagelse for påbudt vaccination, skal han til kredsdyrlægen indsende en  

 ansøgning, vedlagt attest fra dyrlægen om, at vaccination allerede er  

 foretaget.
Attesten skal indeholde oplysning om antallet af vaccinerede dyr  

 samt datoen for vaccinationens udførelse.
Dette gælder også for pelsdyr, der  

 er indkøbt efter vaccination af farmens øvrige dyr.
§ 8.  Inden for et tidsrum af 12 måneder, efter at et  

 pelsdyrhold er blevet vaccineret i henhold til bestemmelserne i § 6, skal  

 samtlige hvalpe, efterhånden som de opnår en alder af 14 til 15 uger,  

 vaccineres mod hvalpesyge.
Vaccination af hvalpene mod hvalpesyge kan dog  

 undlades, når de pågældende hvalpe først opnår den nævnte alder, når der  

 inden for 1 km fra pelsdyrholdet ikke mere henstår pelsdyrhold under  

 Veterinærdirektoratets tilsyn på grund af hvalpesyge.
Stk. 2.  Inden for et tidsrum af 12 måneder, efter at  

 der er foretaget vaccinationer i henhold til stk. 1 eller § 6, er det forbudt  

 at føre levende kødædende pelsdyr til de ejendomme og områder, der er  

 omfattet af vaccinationerne, medmindre en medfølgende dyrlægeattest godtgør,  

 at dyrene er vaccineret med en vaccine af samme art som den, der er anvendt  

 ved de påbudte vaccinationer, og på et tidspunkt, der ikke ligger længere  

 tilbage end tidspunktet for de påbudte vaccinationer.
Attesten skal indeholde  

 oplysning om sælgerens navn og adresse, datoen for vaccination af de  

 pågældende dyr, disses art og antal og mod hvilken sygdom, vaccinationen er  

 foretaget, og skal være forsynet med dyrlægens stempel og underskrift.  

 Udstedes attesten på grundlag af en tidligere foretaget vaccination, skal  

 attesten yderligere indeholde en af sælgeren underskrevet erklæring om, at de  

 pågældende dyr henstod i hans besætning på tidspunktet for den omhandlede  

 vaccination og blev vaccineret sammen med de øvrige dyr.
Køberen skal  

 opbevare attesten mindst 2 år og på forlangende forevise den for  

 kredsdyrlægen.
Stk. 3.  Når et pelsdyrhold har været sat under tilsyn  

 på grund af hvalpesyge, skal dyr, der indkøbes inden for et tidsrum af 12  

 måneder, efter at tilsynet er ophørt, mindst 14 dage før modtagelsen være  

 vaccineret mod hvalpesyge.
En medfølgende dyrlægeattest skal bekræfte dette.
§ 9.  Vedkommende pelsdyrejer (bruger) skal  

 vederlagsfrit stille den fornødne medhjælp til rådighed for dyrlægen ved  

 dyrenes vaccination.
Opfylder han ikke denne forpligtelse, kan  

 Veterinærdirektoratet på hans regning antage den fornødne medhjælp.
 Stk. 2.  Når påbudte vaccinationer i en besætning er  

 afsluttet, skal ejeren (brugeren) på opfordring afgive en skriftlig erklæring  

 til dyrlægen om, at alle dyr, der er modtagelige for sygdommen, er blevet  

 vaccineret.
Stk. 3.  Såfremt en pelsdyrejer (bruger) modsætter sig  

 en påbudt vaccination, skal dyrlægen omgående indberette dette til  

 kredsdyrlægen.
Kredsdyrlægen foranlediger, at vaccinationen gennemføres ved  

 politiets foranstaltning.
§ 10.  Ved vaccination mod hvalpesyge må kun anvendes  

 vaccine, der er rekvireret af en dyrlæge.
Den med vaccinen følgende  

 brugsanvisning skal nøje følges.
 Stk. 2.  Vaccinationerne må kun foretages af dyrlægen  

 personlig eller under dennes ledelse.
 Stk. 3.  Ved foretagelse af vaccinationerne skal de af  

 Veterinærdirektoratet herfor fastsatte regler nøje følges.
 § 11.  Udgifterne til påbudte vaccinationer er det  

 offentlige uvedkommende.
 Stk. 2.  Det offentlige afholder udgifterne ved:
 § 12.  Overtrædelse af bestemmelserne i § 2, § 3, stk.  

 3, § 4, stk. 1 og 2, § 5, stk. 1 og 2, § 6, stk. 2, 3. punktum, § 8, stk. 1,  

 1. punktum, stk. 2 og 3, § 9, stk. 1, 1. punktum, og stk. 2, og § 10 straffes  

 med bøde.
 Stk. 2.  På samme måde straffes den, som undlader at  

 efterkomme påbud eller forbud, der udstedes i henhold til bekendtgørelsens  

 bestemmelser.
 § 13.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Bekendtgørelse nr. 487 af 22. oktober 1969 om  

 hvalpesyge hos pelsdyr og om virus enteritis hos mink ophæves.
