1. Direktoratet har i bekendtgørelse nr. 112 af 11. februar 1994  

 fastsat regler for fremgangsmåden ved beregning af arbejdsfortjenesten for  

 lønmodtagere, der gør tjeneste på skibe registreret i Dansk Internationalt  

 Skibsregister.
Til brug herfor har direktoratet udarbejdet denne vejledning  

 med tilhørende bilag I.
 2. Ad § 2. Ved indførelsen af Dansk Internationalt  

 Skibsregister (DIS) blev der foretaget ændringer i skattelovgivningen, som  

 medførte, at lønindkomst indtjent ved ansættelse i skibe registreret i DIS i  

 princippet er skattefri.
Dette har medført indgåelse af selvstændige overenskomster for ansatte  

 under DIS-området, som tager hensyn til den skattefrihedsordning, der er  

 knyttet til tjeneste i DIS-registrerede skibe.
Der opstod i den forbindelse  

 et behov for regulering af den udbetalte hyre ved beregning af  

 arbejdsløshedsdagpenge, således at den udbetalte hyre kommer til at svare til  

 lønniveauet for søfarende uden for DIS-området.
Skalatrinene vil årligt blive ændret i overensstemmelse med de grænser for  

 fradrag m.v., som er fastlagt af skattemyndighederne.
Skalatrin og  

 omregningsfaktorer vil fremgå af bilag I til denne vejledning.
3. Ad § 2 stk. 1 og stk. 4. Det er fastsat, at der  

 skal ske fradrag for kompensationstillæg forinden regulering af indtægten.  

 Dette tillæg er indført, for at søfarende, der er ansat inden for  

 DIS-området, kan få kompensation for den skattemæssige værdi af eventuelle  

 personlige fradrag, f.eks. renteudgifter.
Tillægget skal ikke medtages ved  

 dagpengeberegningen, idet der ved reguleringen af indtægten bliver taget  

 højde herfor.
 For så vidt angår ATP og bidrag til pensionsordninger, der er omfattet af  

 afsnit I i lov om pensionsordninger m.v. fremhæves, at disse bidrag  

 fratrækkes forinden regulering af indtægten, og først tillægges, når  

 regulering har fundet sted.
 Det skal endvidere fremhæves, at værdi af fri kost ikke skal indgå i  

 reguleringen af indtægten, men derimod tillægges det regulerede beløb med de  

 af skattemyndighederne godkendte satser.
 4. Ad § 2, stk. 1 og stk. 2. Ved fastsættelsen af  

 skalatrin og omregningsfaktorer er personskattelovens regler om opgørelse af  

 indkomstskat sammenholdt med de generelle fradrag lagt til grund, d.v.s.
Dette indebærer, at beskatningsprocenterne, der ligger til grund for  

 beregningen af faktorerne for indkomståret 1994 kan beregnes således. 14,5  

 prc. bundskat tillagt 30,26 prc. gennemsnitlig kommunalskat = 44,76 prc.
I  

 intervallet, hvor der tillige skal betales 4,5 prc. mellemskat, vil  

 beskatningsprocenten være 49,26, og i intervallet hvor der skal betales både  

 mellemskat og 5 prc.indkomstskat vil beskatningsprocenten blive 54,26. Da der  

 i skattereglerne er taget højde for, at den maximale beskatningsprocent i  

 intervallet, hvor der tillige skal svares 12,5 prc. topskat udgør 65 prc.  

 eksklusiv kirkeskat, vil beskatningsprocenten udgøre 65,82 prc., idet  

 kirkeskatten som et gennemsnit er fastsat til 0,82 prc.
 Ved beregning af faktorer er der taget hensyn til de variable  

 procentfradrag, der særligt gælder for søfarende, idet skatteprocenterne er  

 nedsat med henholdsvis 15 prc.-fradraget og 8 prc.-fradraget.  

 Procentfradragene er alene medtaget med en skatteværdi på 44,76 prc.
 Det skal bemærkes, at hyre, der er indtjent på skibe registreret i DIS  

 ikke skal medregnes til bidragsgrundlaget ved beregning af  

 arbejdsmarkedsbidrag efter lov om arbejdsmarkedsfonde.
 Der skal derfor ikke ske regulering af den omregnede hyre for  

 arbejdsmarkedsbidraget.
 Skalatrin og faktorer kan på årsbasis fastsættes som følger (1994-niveau):
 Eksempel:
 Omregningsfaktoren i skalatrin 2 er fastsat til 1,61. Følgende formel har  

 været anvendt:
100 - (44,76 - 44.76 prc. af 15) = 38,046 100 : (100 - 38,046) = 1,6141 afrundet 1,61.
 Det bemærkes, at det er den samme omregningsmetode, der tidligere har  

 været anvendt ved fastsættelse af omregningsfaktorer.
 Omregning af indtægt for fuldt månedslønnede (30 dage).
5. Arbejdsløshedsdagpenge beregnes for månedslønnede på grundlag  

 af 3 måneders beskæftigelse.
Skalatrinene er derfor i bilag I til  

 vejledningen , som finder anvendelse ved reguleringen, beregnet på  

 månedsbasis.
 Eksempel:
 En søfarende har en »nettohyre« på kr. 12.150,- eksklusiv  

 kompensationstillæg, ATP og pensionsbidrag.
 Omregning foretages som følger, jf. bilag I:
Herefter tillægges medlemmets bidrag til ATP, værdi af fri kost og  

 eventuel pension.
Det skal understreges, at den omregnede løn ikke skal  

 reguleres for bidrag i henhold til lov om arbejdsmarkedsfonde, da der ikke  

 skal indeholdes bidrag af hyren.
Forholdsmæssig omregning af indtægt ved beskæftigelse af under 30  

 dages varighed 6. Ad § 2, stk.3. Ved beregning af et medlems hidtidige  

 indtjening anvendes som udgangspunkt hele lønperioder.
Imidlertid kan der  

 forekomme situationer, hvor dele af en hel lønperiode indgår ved beregningen.  

 Dette kan f.eks. være tilfældet, hvis et månedslønnet medlem umiddelbart  

 overgår fra et beskæftigelsesforhold til et andet i løbet af en måned.
 Med henblik på at løse de - formentlig få - tilfælde, hvor der skal  

 beregnes på en ikke hel lønperiode, har det i § 2, stk. 3, været nødvendigt  

 at fastsætte, hvorledes reguleringen af lønnen skal ske i disse situationer.
 Eksempel:
 Et medlem har på 17 dage en nettohyre på kr. 6.800 eksklusiv  

 kompensationstillæg, ATP og pensionsbidrag.
 Omregning foretages som følger:
Nettoløn for 17 dage udgør kr. 6.800, hvilket svarer til en nettoløn for  

 30 dage på 6.800 x 30 = kr. 12.000 17 Denne omregning af beskæftigelsen til fuldtidsbeskæftigelse (30) dage  

 foretages, for at skalatrinene kan finde anvendelse.
 som kan medtages i beregningsgrundlaget tillagt medlemmets bidrag til ATP,  

 værdi af fri kost og eventuel pensionsbidrag.
Særlige forhold I det omfang den månedlige hyre i følge overenskomst er fastsat til en  

 arbejdsydelse udover normal arbejdstid, og hvor dette merarbejde er dækket af  

 den månedlige hyre, skal dette ulønnede merarbejde i beregningsmæssig  

 henseende sidestilles med et rådighedsbeløb.
Der skal derfor ikke ved  

 beregningen af medlemmets hidtidige daglige indtjening ske fradrag i  

 beregningsgrundlaget, uanset det faktiske timeantal i beregningsperioden  

 overstiger normalarbejdstiden, jf. overenskomst.
Direktoratet for  

 Arbejdsløshedsforsikringen, den 11. februar 1994 Eje Juel Jakobsen / Jan Strøbæk Bilag I Vedrørende fastsættelse af skalatrin og omregningsfaktorer ved beregning  

 af dagpengesatsen for medlemmer omfattet af DIS-overenskomster, jf.  

 Direktoratet for Arbejdsløshedsforsikringens bekendtgørelse nr. 112 af 11.  

 februar 1994 Det meddeles herved, at følgende skalatrin og omregningsfaktorer, jf.  

 bekendtgørelsens § 2 finder anvendelse for hyre indtjent i 1994.
 Regulering af månedlig hyre foretages efter følgende skalatrin:
