 Ref.: Lov nr. 245 af 8 JUN 1977, § 43 (Fribefordring og befordring på  

 særlige vilkår). Statsbaneloven.
FORMÅL 1. Bestemmelserne har til formål at fastsætte de  

 administrative bestemmelser/retningslinier for anvendelse og tildeling af DSB  

 frikort inden for forsvaret.
OMFANG 2. Bestemmelserne omfatter alle myndigheder, skoler,  

 enheder, enkeltpersoner, m.fl. inden for forsvaret - herunder også civilt  

 personel.
 Nærværende bestemmelser har dog ikke gyldighed for forsvarets personel  

 tjenstgørende i udlandet.
GENERELT 3. Tildeling af frikort til DSB sker ved indstilling  

 til Generaldirektoratet for DSB af Forsvarskommandoen (FKO) på  

 Forsvarsministeriets vegne.
Tildeling sker direkte fra Generaldirektoratet til den pågældende  

 myndighed, der herefter er ansvarlig for kortets anvendelse og opbevaring.  

 Visse kort er tildelt enkeltpersoner og kortet er derfor forsynet med grad og  

 navn eller tjenestestilling.
I så tilfælde er ihændehaveren alene ansvarlig  

 for kortets anvendelse og opbevaring.
Såfremt en myndighed har delegeret  

 anvendelsen af frikort til et »rejsekontor«, er rejsekontoret kun  

 ansvarlig for frikortene sålænge disse beror ved rejsekontoret, mens  

 ihændehaveren alene er ansvarlig for frikortets anvendelse og opbevaring,  

 sålænge dette er i hans varetægt.
Ved udlån af frikort, bør der altid  

 udstedes kvittering til rejsekontoret af kontrol- og afregningsmæssige  

 årsager.
Det er ulovligt at videreudlåne et tildelt eller udlånt frikort.
KORTTYPER 4. DSB udsteder to typer af frikort, nemlig:
 - frikort til enkeltpersoner (eksempelvis lydende på: »En officer  

 eller civil tjenestemand i forsvaret«) til 1.klasse og gældende til alle  

 DSB strækninger og DSB overfarter.
 Gyldighedsperiode: To kalenderår.
- frikort til persongrupper (eksempelvis lydende på: »En  

 militærpolitipatrulje på indtil 3 mand ved Vestre/Østre  

 Landsdelskommando« (LK)) til 2. klasse.
Disse kort er normalt kun  

 gældende inden for DSB strækninger i den pågældende LK område samt visse  

 færgeoverfarter.
Gyldighedsperiode: Et kalenderår.
BEGRÆNSNINGER OG UNDTAGELSER 5. a.
Alle frikort er mærket: »Kun til  

 tjenesterejser« og må derfor kun anvendes i tjenstligt øjemed.  

 Anvendelse af frikort til for eksempel daglig hen- og tilbagerejse er således  

 ulovlig.
b.
Frikortet fritager ikke for sovevogns- og pladsafgift.
Indskrivning af  

 bagage sker efter de herom gældende bestemmelser.
 Kun enkelte frikort tillader generelt fri rejse med DSB rutebiler. Øvrige  

 frikort er påstemplet: »Kun gyldigt til statsbanerutebiler optaget under  

 jernbanestrækninger i publikumskøreplaner« (frikort 1. klasse) eller  

 »kortet er i intet tilfælde gyldigt til rutebiler« (frikort 2.  

 klasse).
c.
Kortet er kun gyldigt, når det er forsynet med ihændehaverens  

 underskrift.
Ved en myndighed dog med den af myndigheden autoriserede persons  

 underskrift og/eller stempel.
Kortet skal på forlangende forevises for DSB  

 tjenestepersonale.
d.
Ingen frikort er gældende på privatbanestrækninger, private  

 færgeoverfarter og HT-busselskab.
GYLDIGHEDSFRIST 8. Ved gyldighedsfristens udløb (denne er påstemplet  

 kortet), skal frikortet(-ene) tilbagesendes Generaldirektoratet for DSB via  

 FKO forbindelsesofficer til DSB.
Generaldirektoratet kan uden varsel ændre  

 gyldighedsfristen for frikort.
MISBRUG 7. Såfremt der konstateres misbrug, forfalskning eller  

 uberettiget anvendelse af de til forsvaret tildelte frikort, skal der ske  

 indberetning til Forsvarskommandoauditøren under henvisning til nærværende  

 FKOBST.
