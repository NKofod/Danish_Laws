Nr LSF 180 Forslag til Lov om Det Danske Klasselotteri A/S Fremsat af skatteministeren (Fogh Rasmussen) den 16. januar 1992 Vedtaget ved tredjebehandling den 24. marts 1992 Lov nr. 235 af 08/04/1992 § 1. Skatteministeren stifter et aktieselskab, hvis formål er at drive klasselotteri.
Stk. 2. Aktiekapitalens størrelse fastsættes til 15 mio. kr., der  

 fremkommer ved, at skatteministeren bemyndiges til ved stiftelsen at indskyde  

 statsinstitutionen Det Kgl.
Københavnske Klasselotteri.
Stk. 3. Selskabet overtager samtlige aktiver og passiver i  

 statsinstitutionen Det Kgl.
Københavnske Klasselotteri.
Stk. 4. Selskabet indtræder i Det Kgl.
Københavnske Klasselotteris  

 rettigheder og forpligtelser.
 Stk. 5. Selskabets vedtægter og eventuelle ændringer i disse skal  

 godkendes af skatteministeren.
 Stk. 6. Selskabets navn skal være Det Danske Klasselotteri A/S.
 Stk. 7. Skatteministeren bemyndiges til på statens vegne at  

 afhænde aktier i selskabet.
 Stk. 8. For selskabet gælder aktieselskabsloven med de ændringer,  

 der følger af denne lov.
 Stk. 9. Selskabet kan etablere medarbejderaktieordninger.
§ 2. Skatteministeren kan meddele selskabet bevilling til at drive  

 klasselotteri mod betaling af en afgift til staten.
Afgiftens størrelse  

 fastsættes i bevillingen.
Stk. 2. Bevillingen gives for indtil 10 år ad gangen.
Fornyelse af  

 bevilling kræver godkendelse af Folketingets Finansudvalg.
 § 3. Af indskudssummen anvendes mindst 65 pct. og højst 72 pct.  

 til gevinster.
§ 4. Skatteministeren fører tilsyn og kontrol med selskabets  

 virksomhed.
Nærmere regler herom kan fastsættes i bevillingen.
 Stk. 2. Skatteministeren kan give selskabet påbud med henblik på  

 at sikre overholdelsen af denne lov, bevillingen og vedtægterne samt  

 bestemmelser udstedt i medfør af denne lov.
§ 5. De statstjenestemænd, der ved selskabets overtagelse af  

 driften af klasselotteriet gør tjeneste ved Det Kgl.
Københavnske  

 Klasselotteri, bevarer deres ansættelsesforhold til staten.
Tjenestemændene  

 er i dette ansættelsesforhold forpligtet til fortsat at gøre tjeneste ved  

 klasselotteriet.
 Stk. 2. Selskabet tilbyder de i stk. 1 nævnte tjenestemænd  

 overgang til ansættelse i selskabet.
 Stk. 3. Til de tjenestemænd, som ikke ønsker at overgå til  

 ansættelse efter stk. 2, udbetaler staten løn m.v. og afholder udgifter til  

 pension i overensstemmelse med reglerne i lovgivningen om  

 tjenestemandspension.
Stk. 4. Selskabet refunderer fra overtagelsen af Det Kgl.  

 Københavnske Klasselotteri staten de lønninger m.v., der udbetales i henhold  

 til stk. 3, og indbetaler løbende pensionsbidrag til staten for den  

 pensionsalder, tjenestemændene optjener fra overtagelsen.
Pensionsbidrag  

 fastsættes af finansministeren.
 Stk. 5. De tjenestemænd, der omfattes af bestemmelserne i stk. 1  

 og stk. 3, har på lige fod med selskabets øvrige medarbejdere ret til at  

 afgive stemme ved valg af medarbejderrepræsentanter til aktieselskabets  

 bestyrelse og er på tilsvarende måde selv valgbare til bestyrelsen, jf.  

 aktieselskabslovgivningens bestemmelser herom.
§ 6. Sagsakterne vedrørende omdannelsen af Det Kgl.
Københavnske  

 Klasselotteri til aktieselskab samt bortsalg af aktier er undtaget fra  

 aktindsigt efter lov om offentlighed i forvaltningen.
 § 7. I lov af 6. marts 1869 om klasselotteriet og forbud mod andet  

 lotteri m.m., som senest ændret ved lov nr. 351 af 6. juni 1991, foretages  

 følgende ændringer:
 1. Lovens titel affattes således:
»Lov om forbud mod lotteri m.m.« 2. § 1, § 3, 1. pkt., og § 5 A ophæves.
 3. I § 2, 1. pkt., udgår »anden«.
 Stk. 2. Lov nr. 187 af 23. juni 1932 angående salget af lodsedler  

 til klasselotteriet og lov nr. 519 af 19. december 1942 om afgift af  

 gevinster i klasselotteriet ophæves.
 Stk. 3. I lov nr. 23 af 27. januar 1956 om afgifter af gevinster  

 ved lotterispil m.v., som senest ændret ved lov nr. 312 af 16. maj 1990,  

 foretages følgende ændringer:
 1. I § 1 indsættes efter litra b som nyt litra:
 »c) ved klasselotteri afholdt af Det Danske Klasselotteri A/S,».
 Litra c-e bliver herefter litra d-f.
 2. I § 5 indsættes: »klasselotteriet,» før  

 »Landbrugslotteriet«.
 3. I § 6, stk. 1, ændres »amtstue, i hvis  

 distrikt« til: »told- og skatteregion, i hvis område«.
 4. I § 7 ændres »oppebørselsmyndigheden« til:  

 »told- og skatteregionen«.
 5. I § 11 udgår »lov nr. 519 af 19. december  

 1942«, og »i klasselotteriet og ved tipning samt præmier af  

 statspræmieobligationer« ændres til: »ved tipning og præmier af  

 statspræmieobligationer«.
 § 8. Loven træder i kraft dagen efter bekendtgørelsen i  

 Lovtidende, dog fastsætter skatteministeren tidspunktet for ikrafttrædelsen  

 af § 1, stk. 1-4, og § 7.
§ 9. Loven gælder ikke for Færøerne.
Loven gælder ikke for  

 Grønland, men kan ved kongelig anordning sættes i kraft for Grønland med de  

 afvigelser, de særlige grønlandske forhold tilsiger.
Oprindeligt fremsat forslag § 1. Skatteministeren stifter et aktieselskab, hvis formål er at drive klasselotteri.
Stk. 2. Aktiekapitalens størrelse fastsættes til 15 mill. kr., der  

 fremkommer ved, at skatteministeren bemyndiges til ved stiftelsen at indskyde  

 statsinstitutionen Det Kgl.
Københavnske Klasselotteri.
Stk. 3. Selskabet overtager samtlige aktiver og passiver i  

 statsinstitutionen Det Kgl.
Københavnske Klasselotteri.
Stk. 4. Selskabet indtræder i Det Kgl.
Københavnske Klasselotteris  

 rettigheder og forpligtelser.
 Stk. 5. Selskabets vedtægter og eventuelle ændringer i disse skal  

 godkendes af skatteministeren.
 Stk. 6. Selskabets navn skal være Det Danske Klasselotteri A/S.
 Stk. 7. Skatteministeren bemyndiges til på statens vegne at  

 afhænde aktier i selskabet.
 Stk. 8. For selskabet gælder aktieselskabsloven med de ændringer,  

 der følger af denne lov.
 Stk. 9. Selskabet kan etablere medarbejderaktieordninger.
§ 2. Skatteministeren kan meddele selskabet bevilling til at drive  

 klasselotteri mod betaling af en afgift til staten.
Afgiftens størrelse  

 fastsættes i bevillingen.
Stk. 2. Bevillingen gives for indtil 10 år ad gangen.
Fornyelse af  

 bevilling kræver godkendelse af Folketingets Finansudvalg.
 § 3. Af indskudssummen anvendes mindst 65 pct. og højst 72 pct.  

 til gevinster.
§ 4. Skatteministeren fører tilsyn og kontrol med selskabets  

 virksomhed.
Nærmere regler herom kan fastsættes i bevillingen.
 Stk. 2. Skatteministeren kan give selskabet påbud med henblik på  

 at sikre overholdelsen af denne lov, bevillingen og vedtægterne samt af  

 bestemmelser udstedt i medfør af denne lov.
§ 5. De statstjenestemænd, der ved selskabets overtagelse af  

 driften af klasselotteriet gør tjeneste ved Det Kgl.
Københavnske  

 Klasselotteri, bevarer deres ansættelsesforhold til staten.
Tjenestemændene  

 er i dette ansættelsesforhold forpligtet til fortsat at gøre tjeneste ved  

 klasselotteriet.
 Stk. 2. Selskabet tilbyder de i stk. 1 nævnte tjenestemænd  

 overgang til ansættelse i selskabet.
 Stk. 3. Til de tjenestemænd, som ikke ønsker at overgå til  

 ansættelse efter stk. 2, udbetaler staten løn m.v. og afholder udgifter til  

 pension i overensstemmelse med reglerne i lovgivningen om  

 tjenestemandspension.
Stk. 4. Selskabet refunderer fra overtagelsen af Det Kgl.  

 Københavnske Klasselotteri staten de lønninger m.v., der udbetales i henhold  

 til stk. 3, og indbetaler løbende pensionsbidrag til staten for den  

 pensionsalder, tjenestemændene optjener fra overtagelsen.
Pensionsbidrag  

 fastsættes af finansministeren.
 Stk. 5. De tjenestemænd, der omfattes af bestemmelserne i stk. 1  

 og stk. 3, har på lige fod med selskabets øvrige medarbejdere ret til at  

 afgive stemme ved valg af medarbejderrepræsentanter til aktieselskabets  

 bestyrelse og er på tilsvarende måde selv valgbare til bestyrelsen, jf.  

 aktieselskabslovgivningens bestemmelser herom.
§ 6. Sagsakterne vedrørende omdannelsen af Det Kgl.
Københavnske  

 Klasselotteri til aktieselskab samt bortsalg af aktier er undtaget fra  

 aktindsigt efter lov om offentlighed i forvaltningen.
 § 7. I lov af 6. marts 1869 om klasselotteriet og forbud mod andet  

 lotteri m.m., som senest ændret ved lov nr. 351 af 6. juni 1991, foretages  

 følgende ændringer:
 1. Lovens titel affattes således:
»Lov om forbud mod lotteri m.m.« 2. § 1, § 3, 1. pkt., og § 5A ophæves.
 3. I § 2, 1. pkt., udgår: »anden«.
 Stk. 2. Lov nr. 187 af 23. juni 1932 angående salget af lodsedler  

 til klasselotteriet og lov nr. 519 af 19. december 1942 om afgift af  

 gevinster i klasselotteriet ophæves.
 Stk. 3. I lov nr. 23 af 27. januar 1956 om afgifter af gevinster  

 ved lotterispil m.v., som senest ændret ved lov nr. 312 af 16. maj 1990,  

 foretages følgende ændringer:
 1. I § 1 indsættes efter litra b som nyt litra:
 »c) ved klasselotteri afholdt af Det Danske Klasselotteri A/S,».
 Litra c-e bliver herefter litra d-f.
 2. I § 5 indsættes »klasselotteriet,» før  

 »Landbrugslotteriet«.
 3. I § 6, stk. 1, ændres »amtstue, i hvis  

 distrikt« til: »told- og skatteregion, i hvis område«.
 4. I § 7, ændres »oppebørselsmyndigheden« til:  

 »told- og skatteregionen«.
 5. I § 11 udgår »lov nr. 519 af 19. december  

 1942« og »i klasselotteriet og ved tipning samt præmier af  

 statspræmieobligationer« ændres til: »ved tipning og præmier af  

 statspræmieobligationer«.
 § 8. Loven træder i kraft dagen efter bekendtgørelsen i  

 Lovtidende, dog fastsætter skatteministeren tidspunktet for ikrafttrædelsen  

 af § 1, stk. 1-4 og § 7.
§ 9. Loven gælder ikke for Færøerne.
Loven gælder ikke for  

 Grønland, men kan ved kongelig anordning sættes i kraft for Grønland med de  

 afvigelser de særlige grønlandske forhold tilsiger.
Bemærkninger til lovforslaget Almindelige bemærkninger 1. Lovforslaget indeholder forslag om at omdanne Det Kgl.
Københavnske  

 Klasselotteri til et aktieselskab, som ved en bevilling fra skatteministeren  

 får tilladelse til at afholde klasselotteri.
Omdannelsen af Det Kgl.
Københavnske Klasselotteri, der i dag  

 organisatorisk er et direktorat under Skatteministeriet, skal ses i lyset af  

 regeringens bestræbelser for modernisering og effektivisering af den  

 offentlige sektor.
 Efter regeringens opfattelse er det vigtigt, at der i denne  

 moderniseringsproces gives de statslige institutioner tilstrækkelig store  

 frihedsgrader til at effektivisere virksomheden.
Derfor foreslås Det Kgl.
Københavnske Klasselotteri omdannet til et  

 aktieselskab.
 Der bliver i første omgang tale om et rent statsligt aktieselskab.
 Efter en overgangsperiode er det hensigten at udbyde op til 25 pct. af  

 aktierne i selskabet til salg på det frie marked, idet det fremtidige  

 forretningsmæssige grundlag gør det hensigtsmæssigt at sikre en vis privat  

 indflydelse på selskabets drift.
Selskabet vil kunne etablere medarbejderaktieordninger.
Det er hensigten  

 at udbyde op til 5 pct. af selskabets aktier, inden for det samlede udbud på  

 25 pct., til medarbejderne, herunder kollektørerne.
2. Klasselotteriet er i forhold til andre lotterier karakteriseret ved, at  

 lodsedlerne er gennemgående for alle klasser (trækninger). Det er ligeledes  

 karakteristisk, at spillerne kan forny lodsedlerne fra den ene klasse til den  

 anden og spille på det samme nummer år efter år.
Endelig er det  

 karakteristisk, at gevinstudbetalingen af den samlede indskudssum er relativ  

 høj.
Gevinstandelen er på finansloven for 1991 fastsat til 72 pct. af  

 indskudssummen.
Det kan til sammenligning nævnes, at tips- og lottogevinster  

 udgør 45 pct. af indskudssummen, mens gevinstandelen ved totalisatorspil  

 udgør mellem 60 og 80 pct.
Klasselotteriet afholder i dag to årlige lotterier - opdelt på 6 klasser.  

 I hvert lotteri og klasse indgår der 200.000 lodder.
I lotteriets 6 klasser  

 forekommer der i alt 31 trækningsdage og der afholdes trækninger i alle årets  

 måneder.
Lodder udstedes som trehalve, hele, halve, fjerdedele eller  

 ottendedeles sedler, der giver ret til udbetaling af tilsvarende andel af  

 gevinst.
 3. Selskabsdannelsen indebærer, at klasselotteriet fremover kan  

 tilrettelægge sine aktiviteter på grundlag af en kommerciel vurdering.
 Det bliver ved omdannelsen til et aktieselskab muligt at bevare  

 klasselotteriet som det klassiske spil det er og med de traditioner, der er  

 forbundet hermed, samtidig med at lotteriet udvikles og moderniseres.
Aktieselskabet får mulighed for indenfor rammerne af klasselotteriets  

 karakteristika at finde frem til den markedsmæssigt optimale sammensætning af  

 antal lodder, antal lodsedler, lodsedlernes pris samt gevinsternes antal og  

 størrelse.
Forslaget indebærer dog, at gevinstandelen normalt ikke kan  

 overstige 72 pct. og ikke kan være mindre end 65 pct.
4. Reglerne om klasselotteriet findes i lov om klasselotteri og forbud mod  

 andet lotteri m.m. af 6. marts 1869 med senere ændringer, lov nr. 187 af 23.  

 juni 1932 ang. salget af lodsedler til klasselotteriet, samt lov nr. 519 af  

 19. december 1942 om afgift af gevinster i klasselotteriet med senere  

 ændringer.
Herudover findes der, som tekstanmærkninger på finansloven,  

 bestemmelser om prisen for lodsedler, antallet af lodder samt gevinstandelens  

 størrelse af indskudssummen.
Endelig er der i lov om stempelafgift fastsat  

 regler for stempelafgift for lodsedler.
Grundlaget for en ændring af betingelserne for klasselotteriet må  

 tilvejebringes ved lov.
Efter lovforslaget kan skatteministeren meddele  

 bevilling til et selskab, der oprettes til formålet.
Bevillingen giver  

 selskabet eneret til at drive klasselotteri i Danmark og selskabet overtager  

 ved stiftelsen driften af Det Kgl.
Københavnske Klasselotteri.
Det vil dog  

 fortsat være muligt at opretholde Landbrugslotteriet og Varelotteriet, som er  

 private lotterier, der drives i henhold til kgl. bevilling udfærdiget gennem  

 Justitsministeriet.
Der sker endvidere ingen ændringer i Justitsministeriets  

 adgang til at meddele enkeltstående bevillinger til afholdelse af lotterier.
 I lovforslaget foreslås selskabets aktiekapital fastsat til 15 mill. kr.
 Størrelsen af aktiekapitalen er fastsat udfra den forventede omsætning og  

 arten af selskabets virksomhed.
 Det er vurderet, at der ved omdannelsen af klasselotteriet til et  

 aktieselskab er behov for en egenkapital på 20 mill. kr.
Egenkapitalen forudsættes tilvejebragt ved at indskyde nettoaktiver, der  

 foreløbig er skønnet til en samlet værdi af 34,7 mill. kr.
Aktiverne består  

 af den goodwill, der er anset at være knyttet til lotteriet (40 mill. kr.),  

 inventar og driftsmidler (0,2 mill. kr.) og periodeafgrænsningsposter (0,2  

 mill. kr.). Passiverne udgøres af feriepengeforpligtelser (5,7 mill. kr.). De  

 endelige værdiansættelser og opgørelser foretages samtidig med, at  

 klasselotteriet indskydes i selskabet ved dettes stiftelse.  

 Værdiansættelserne udføres af eksterne vurderingsmænd.
Forpligtelsen til at betale gevinster udtrukket i lotterier afsluttet før  

 selskabets overtagelse af klasselotteriet, men ikke udbetalt til spillerne,  

 påhviler staten.
Af praktiske grunde vil selskabet forestå udbetalingerne mod  

 refusion fra staten.
Ved overførslen af disse nettoaktiver fra statsinstitutionen Det Kgl.  

 Københavnske Klasselotteri til Det Danske Klasselotteri A/S modtager staten  

 som betaling aktier for en pålydende værdi af 15 mill. kr. samt kontant et  

 beløb, der forventes at udgøre 14,7 mill. kr.
Det kontante beløb forudsættes  

 tilvejebragt ved låneoptagelse.
Aktiernes indre værdi svarer herefter til  

 egenkapitalen i selskabet, dvs. 20 mill. kr.
 Efter lovforslaget betaler selskabet en løbende afgift til staten for  

 retten til at drive lotteriet.
 Det forventes, at omdannelsen gennemføres med virkning fra 1. april 1992.
Det hidtidige tilsyn og kontrol med klasselotteriet har dels bestået i det  

 almindelige underordnelsesforhold til Skatteministeriet, og dels det særlige  

 tilsyn ved trækningerne.
For at sikre et fornødent overordnet tilsyn og  

 kontrol med selskabet og afviklingen af lotteriet, vil der i bevillingen  

 kunne fastsættes nærmere regler herom.
 I bevillingen fastsættes tillige størrelsen af den afgift, som selskabet  

 skal betale til staten.
 5. Henset til ønsket om at oprette et selskab, der på almindelige  

 forretningsmæssige vilkår driver lotterivirksomhed, skønnes det  

 hensigtsmæssigt i størst muligt omfang at underlægge selskabet den  

 lovgivning, som er gældende for private forretningsdrivende selskaber.
 Der tænkes her blandt andet på bestemmelser om ledelse og ansvar, om  

 regnskabsføring, om regnskabsaflæggelse og om skattemæssige forhold.
 Selskabet er således underlagt de almindelige bestemmelser i  

 aktieselskabsloven, medmindre andet er fastsat i nærværende lov.
Antallet af bestyrelsesmedlemmer fastsættes i vedtægterne.
Det er  

 regeringens opfattelse, at bestyrelsen i det nystiftede selskab bør udgøres  

 af 4 medlemmer, hvortil kommer muligheden for valg af 2  

 medarbejderrepræsentanter.
Der gives således bestyrelsen en størrelse, så den  

 vil kunne fungere smidigt og effektivt.
For at sikre en fornøden  

 fleksibilitet er det i udkastet til vedtægterne foreslået, at antallet af  

 bestyrelsesmedlemmer - efter generalforsamlingens beslutning - skal være på  

 mindst 4 og højest 6.
 Skatteministeren vil have mulighed for at vælge både personer med indsigt  

 og erfaring med lotterivirksomhed og personer med en høj grad af  

 forretningsmæssig ekspertise.
6. Det Kgl.
Københavnske Klasselotteri består i dag organisatorisk af to  

 dele: Direktoratet med en hovedkollektion og kollektørerne.
 Direktoratet varetager den daglige drift af lotteriet, herunder  

 gennemførelse af gevinstudtrækninger.
 Kollektørerne forestår sammen med hovedkollektionen salget af lodsedler  

 til lotteriet.
Efter omdannelsen vil der fortsat være mulighed for at bibeholde et  

 kollektørsystem.
En ændring af det nuværende kollektørsystem bør efter  

 regeringens opfattelse først gennemføres efter forhandlinger med  

 kollektørerne.
Ved vurdering af om ændringer skal gennemføres bør bl.a. indgå  

 såvel forretningsmæssige som sociale hensyn.
Regeringen finder dog, at den  

 endelige afgørelse heraf må overlades til selskabets ledelse.
Direktoratet beskæftiger 10 tjenestemandsansatte og hovedkollektionen 4  

 tjenestemandsansatte medarbejdere.
Endvidere er der beskæftiget 40-50  

 timelønnede medarbejdere svarende til ca. 14 fuldtidsansatte.
Antallet af  

 kollektører er for tiden ca. 440.
 Der er ved lovforslagets udarbejdelse lagt vægt på, at det fastansatte  

 personales rettigheder og vilkår ikke forringes i forbindelse med overgangen  

 til det nye selskab.
 Lovforslaget har derfor været drøftet med Kollektørforeningen, Danmarks  

 Jurist- og Økonomforbund, Statstjenestemændenes Centralorganisation II og  

 Ministerialbetjentforeningen.
 Kollektørforeningen har under drøftelserne tilkendegivet, at der er behov  

 for en modernisering af Klasselotteriet, og foreningen vil derfor ikke  

 modsætte sig omdannelsen af lotteriet til et aktieselskab.
 Statstjenestemændenes Centralorganisation II har tilkendegivet, at  

 organisationen ikke har indvendinger til lovforslaget.
 Danmarks Jurist- og Økonomforbund og Ministerialbetjentforeningen har ikke  

 udtalt sig imod lovforslaget.
 De nuværende 14 tjenestemænd i klasselotteriet bevarer ved selskabets  

 overtagelse af driften deres ansættelsesforhold til staten, idet de i deres  

 ansættelsesforhold samtidig forpligtes til fortsat at gøre tjeneste ved  

 klasselotteriet.
Selskabet skal tilbyde de pågældende tjenestemænd overgang til ansættelse  

 i selskabet.
I tilfælde, hvor ansættelsestilbuddet ikke accepteres, udbetaler  

 staten fortsat løn, rådighedsløn m.v., dog mod refussion fra selskabet, og  

 afholder udgifter til pension til de pågældende, dog mod at selskabet  

 indbetaler pensionsbidrag for deres ansættelsestid i selskabet.
 For så vidt angår kollektørerne og de timelønnede medarbejdere gælder det,  

 at disse vil være omfattet af bestemmelserne i lov om lønmodtagernes  

 retsstilling ved virksomhedsoverdragelse.
Efter aktieselskabslovgivningen er det kun medarbejdere, der er ansat i  

 aktieselskaber og anpartsselskaber m.v., der har valgret og kan være valgbare  

 som medarbejderrepræsentanter i selskabets bestyrelse.
De  

 tjenestemandsansatte i det tidligere Kgl.
Københavnske Klasselotteri, der gør  

 tjeneste i Det Danske Klasselotteri A/S, er, indtil de måtte have modtaget og  

 accepteret tilbud om ansættelse i selskabet, ansat i staten.
For ikke at  

 afskære dem fra indflydelse på ledelsen af deres arbejdsplads, får de efter  

 forslaget ret til at deltage i valg af medarbejderrepræsentanter til  

 aktieselskabets bestyrelse og er på tilsvarende måde valgbare til  

 bestyrelsen, jf. aktieselskabslovgivningens bestemmelser.
7. Mens loven træder i kraft dagen efter bekendtgørelse i Lovtidende,  

 fører praktiske hensyn til, at tidspunktet for selskabets stiftelse og  

 overtagelse af Det Kgl.
Københavnske Klasselotteri fastsættes af  

 skatteministeren.
Provenu På finanslovsforslaget for 1992 er budgetteret med et overskud fra det  

 nuværende klasselotteri på ca. 27 mill. kr.
Hertil kommer stempel- og  

 gevinstafgift på henholdsvis ca. 10 mill. kr. og ca. 20 mill. kr. årligt.  

 Endelig medfører forudbetalingen af indskudsbeløb en rentefordel for staten,  

 som skønnes til ca. 5 mill. kr. årligt.
Statens samlede indtægt fra  

 klasselotteriet er således godt 60 mill. kr. årligt.
Statens indtægt fra klasselotteriet i finansåret 1992 vil blive påvirket  

 af omdannelsen.
For det første vil staten udover aktier i selskabet modtage  

 ca. 15 mill. kr. kontant for nettoaktiverne i selskabet.
For det andet vil staten modtage løbende indtægter fra selskabets  

 virksomhed.
Det drejer sig bl.a. om gevinst- og stempelafgift, der i øvrigt  

 ikke umiddelbart vil blive påvirket af omdannelsen.
Endvidere vil der indgå  

 omsætningsafgift fra eet spil.
Statens samlede løbende indtægter fra det nye  

 selskabs virksomhed skønnes i 1992 at andrage ca. 30 mill. kr.
For det tredje vil der for perioden 1. januar til 31. marts 1992, hvor  

 selskabet forventes at overtage driften, være et underskud fra  

 klasselotteriet på ca. 45 mill. kr.
Dette underskud skyldes navnlig, at en  

 stor del af spillernes indskud i det igangværende spil primo 1992 er  

 indbetalt og indtægtsført i finansåret 1991 uden hensyn til  

 præmieudbetalingen i 1992.
Omdannelsen af klasselotteriet medfører således nogle ekstraordinære  

 indtægter og udgifter og betalingsforskydninger for staten i finansåret 1992,  

 herunder at der først betales selskabsskat og aktieudbytte i 1993. Alt i alt  

 skønnes den samlede virkning at blive, at indtægter og udgifter i finansåret  

 1992 nogenlunde modsvarer hinanden.
Målt i forhold til nettoindtægten ved  

 uændret videreførelse af klasselotteriet kan indtægtsnedgangen i finansåret  

 1992 som følge af omdannelsen opgøres til ca. 60 mill. kr., hvilket hænger  

 sammen med, at der i forbindelse med afviklingen af det hidtidige lotteri  

 skal afholdes udgifter i 1992 til præmier vedrørende indskud foretaget i  

 1991, samtidig med at den nye virksomhedsform medfører en vis udskydelse af  

 nogle indtægter.
For finansåret 1993, hvor der udover bl.a. stempel- og gevinstafgift vil  

 indgå omsætningsafgift fra to spil, selskabsskat og aktieudbytte, skønnes  

 statens indtægt at andrage ca. 55 mill. kr. eksklusiv konsolidering i  

 selskabet.
Af selskabsskatten på knap 6 mill. kr. skønnes den kommunale andel  

 at andrage godt 1/2 mill. kr.
Konsolidering i selskabet skønnes at blive ca.  

 4 mill. kr.
Administrative konsekvenser Omkostninger ved stiftelsen af selskabet, der er opgjort til ca. 500.000  

 kr, afholdes af selskabet.
Spaltehenvisninger Lov af 6. marts 1869 om klasselotteriet og forbud mod andet lotteri m.v.  

 er senest ændret ved lov nr. 351 af 6. juni 1991, jf.
Folketingstidende  

 1990/91 sp. 1380, 2716, 5518, 5854; tillæg A, 2941; tillæg B, 583; tillæg C,  

 481.
Lov nr. 187 af 23. juni 1932 angående salget af lodsedler til  

 klasselotteriet, jf.
Rigsdagstidende 1931/32 F sp. 5123, 5386, 5391; L sp.  

 1926, 1932, 1934; tillæg A, 7379; tillæg B, 2461, 2791; tillæg C, 2167.
Lov nr. 519 af 19. december 1942 om afgift af gevinster i klasselotteriet  

 er senest ændret ved lov nr. 59 af 7. februar 1990, jf.
Folketingstidende  

 1989/90 sp. 1621, 5463, 5696; tillæg A, 1281; tillæg B, 511; tillæg C, 307.
Lov nr. 23 af 27. januar 1956 om afgifter af gevinster ved lotterispil  

 m.v. er senest ændret ved lov nr. 312 af 16. maj 1990, jf.
Folketingstidende  

 1989/90 sp. 5354, 9152, 9282; tillæg A, 3735; tillæg B, 1007; tillæg C, 639.
Bemærkninger til lovforslagets enkelte bestemmelser Til § 1 Ved loven oprettes et aktieselskab, der gives bevilling til at forestå  

 driften af klasselotteri.
Selskabets formål vil alene være at drive klasselotteri.
Selskabet vil  

 således ikke kunne beskæftige sig med andre aktiviteter end afholdelse af  

 klasselotteri.
 Klasselotteriet omfatter i dag Direktoratet med en hovedkollektion samt et  

 kollektørnet.
Denne organisering af klasselotteriet vil i det nye aktieselskabs regi  

 kunne ændres.
Det vil henhøre under det nye selskabs ledelse at finde frem  

 til den optimale organisering af lotterivirksomheden.
 Aktieselskabet får mulighed for inden for rammerne af klasselotteriets  

 karakteristika at finde frem til den markedsmæssigt optimale sammensætning af  

 antal lodder, antal lodsedler, lodsedlernes pris samt gevinsternes antal og  

 størrelse.
 Klasselotteriets produkt og markedssituation vil således være afgørende  

 for beslutninger om ændringer af organisationen og lotteriet.
Selskabet skal fuldt ud respektere alle vilkår i kontrakter m.v., som er  

 indgået af Det Kgl.
Københavnske Klasselotteri, ligesom selskabet ved  

 overtagelsen af klasselotteriet indtræder i samtlige Det Kgl.
Københavnske  

 Klasselotteris kontraktlige rettigheder.
Det nystiftede selskab overtager Det Kgl.
Københavnske Klasselotteris  

 driftsmidler og inventar på ejendommene Vodroffsvej 34, Suomisvej 2 og 4,  

 1927 Frederiksberg C og Vendersgade 33, 1363 København K.
Selskabet overtager  

 ikke de faste ejendomme.
Bestemmelsen indebærer også, at det nystiftede selskab indtræder i  

 rettigheder og forpligtelser i forhold til det personale, der på  

 overtagelsestidspunktet er ansat i Det Kgl.
Københavnske Klasselotteri, jf.  

 herved loven om lønmodtagernes retsstilling ved virksomhedsoverdragelse.
For  

 så vidt angår tjenestemandsansat personale henvises til bemærkningerne til  

 lovforslagets § 5.
Henset til, at selskabets eneste formål er at drive klasselotteri, er det  

 fundet rigtigt at foreslå, at selskabets vedtægter og ændringer i disse skal  

 godkendes af skatteministeren.
Som bilag 1 er optrykt udkast til vedtægter  

 for Det Danske Klasselotteri A/S.
 Det er regeringens hensigt, at der efter en overgangsperiode skal ske  

 udbud af indtil 25 pct. af aktierne i det nystiftede selskab på det private  

 kapitalmarked.
 I overgangsperioden er det meningen, at selskabets ledelse skal udarbejde  

 materiale, der kan danne det bedst mulige grundlag for udbud af aktier.  

 Sideløbende hermed skal det undersøges, hvorledes et salg mest  

 hensigtsmæssigt kan gennemføres.
Forslag om salg af aktier og vilkår herfor vil skulle forelægges  

 Folketingets Finansudvalg til godkendelse.
Et eventuelt yderligere salg af  

 aktier i selskabet vil skulle forelægges Folketinget.
I bestemmelsen fastslås det, at selskabet skal kunne etablere  

 medarbejderaktieordninger.
Hensigten hermed er dels at sikre en bredere kreds  

 af købere, dels at skabe større motivation hos selskabets medarbejdere,  

 herunder kollektørerne og fremme disses opbakning af selskabet.
Etablering af medarbejderaktieordninger forventes tidligst at skulle ske  

 samtidig med, at en del af selskabets aktier udbydes til salg.
Det bemærkes,  

 at etablering af medarbejderaktieordninger sker efter reglerne i  

 aktieselskabsloven, og at den skattemæssige behandling af  

 medarbejderaktieordningerne finder sted efter bestemmelserne i ligningslovens  

 § 7 A.
Til § 2 Ved loven gives der bemyndigelse til skatteministeren til at udstede  

 bevilling til afholdelse af klasselotteri med de karakteristika, der knytter  

 sig til et sådant lotteri.
For retten til at drive klasselotteri betaler selskabet en afgift til  

 staten, hvis størrelse fastsættes i bevillingen.
Afgiften beregnes som en  

 fast procentandel af indskudssummen (omsætningsafgift). Indskudssummen er  

 spillernes betaling for lodsedlerne, excl. stempelafgift.
Provenuet af  

 afgiften vil således variere med indskudssummens størrelse og dermed også  

 afspejle lotterivirksomhedens udvikling.
Afgiftsprocenten fastsættes særskilt  

 i bevillingen, og størrelsen af afgiften forhandles ved fornyelse af  

 bevillingen.
Som bilag 2 er optrykt et udkast til bevilling.
Ved fornyelse af  

 bevillingen kan vilkårene dog ændres som følge af udviklingen i selskabet og  

 på spillemarkedet.
Det er fundet hensigtsmæssigt, at der ved udarbejdelsen af  

 den første bevilling sikres, at vilkårene for bevillingen kan tilpasses de  

 ændrede forhold, der måtte gøre sig gældende på tidspunktet for et eventuelt  

 salg af aktier, hvorfor der i bevillingen er tilvejebragt mulighed herfor.  

 Dog vil udstedelse af medarbejderaktier ikke alene medføre en genforhandling  

 af bevillingen.
Det er hensigten, at bevillingen gives for et tidsrum på 5 år.
Det kan dog  

 ikke udelukkes, at udviklingen på f.eks. det internationale spillemarked  

 eller salg af aktier kan medføre, at det vil være hensigtsmæssigt på et  

 senere tidspunkt at udstede bevilling af kortere eller længere varighed.
Det  

 bemærkes, at bevilling til tips og lotto alene gives for et tidsrum på 5 år.  

 Fornyelse af bevillingen kræver godkendelse af Folketingets Finansudvalg.
Til § 3 Gevinstandelen beregnes som en procentsats af indskudssummen, excl.  

 stempelafgift.
På finansloven for 1991 er klasselotteriets gevinstandel fastsat til 72  

 pct.
Det findes hensigtsmæssigt at bevare denne procentandel som øvre grænse  

 for selskabets fastsættelse af gevinstandelen, bl.a. for at undgå utilsigtede  

 forskydninger på lotterimarkedet.
I særlige tilfælde vil den faktiske  

 gevinstandel dog som hidtil kunne overstige 72 pct.
Da et klasselotteri netop  

 er karakteriseret ved en høj gevinstandel, findes det samtidig nødvendigt med  

 angivelse af en nedre grænse for gevinstandelens størrelse.
Til § 4 Ifølge § 4 fører skatteministeren tilsyn og kontrol med selskabets  

 virksomhed.
Som nævnt i de almindelige bemærkninger har det hidtidige tilsyn  

 og kontrol med Det Kgl.
Københavnske Klasselotteri primært bestået i det  

 almindelige underordnelsesforhold til det tidligere Skattedepartement og nu  

 Told- og Skattestyrelsen og Departementet, samt et særligt tilsyn med  

 trækningerne.
 For at sikre et fornødent tilsyn og kontrol med såvel selskabets daglige  

 drift som afviklingen af lotteriet, vil der i bevillingen kunne fastsættes  

 nærmere regler herom.
Revisionen af selskabet foretages i overensstemmelse med gældende praksis  

 for statsaktieselskaber af Rigsrevisionen og en statsautoriseret revisor.
Som  

 vedtægtsbestemt revisor vil Rigsrevisionen beregne sig honorar for  

 revisionsarbejdet.
 Det er endvidere fundet hensigtsmæssigt at give skatteministeren mulighed  

 for om fornødent at udstede påbud til selskabet.
Til § 5 Der er for tiden beskæftiget 10 tjenestemænd i Direktoratet og 4  

 tjenestemænd i hovedkollektionen.
I forbindelse med selskabets overtagelse af driften af klasselotteriet  

 bevarer de tjenestemænd, der gør tjeneste ved Direktoratet og  

 hovedkollektionen, deres hidtidige ansættelsesmæssige status som  

 statstjenestemænd.
De pågældende stillinger opføres fortsat som årsværk i  

 anmærkningerne til finansloven.
 De pågældende statstjenestemænd er forpligtet til fortsat at gøre tjeneste  

 ved klasselotteriet, og de har under denne tjeneste som hidtil pligt til at  

 tåle forandringer i stillingen, jf. herom tjenestemandslovens § 12.
 Bestemmelserne indebærer, at de i Direktoratet samt hovedkollektionen  

 tjenestegørende statstjenestemænd ikke vil have krav på  

 ventepenge/rådighedsløn eller pension som følge af det nystiftede selskabs  

 overtagelse af klasselotteriet.
 Som det fremgår af bestemmelsens stk. 2, vil det nye selskab snarest  

 muligt efter overtagelsen fremkomme med tilbud til de pågældende  

 statstjenestemænd om disses overgang til ansættelse i selskabet.
 Accept af dette tilbud vil indebære, at de pågældende herefter med det  

 efter tjenestemandslovens gældende varsel bringer deres ansættelse til staten  

 til ophør og indtræder i ansættelsesforhold til Det Danske Klasselotteri A/S.
 Indtil et ansættelsestilbud fra selskabet måtte være accepteret og  

 tjenestemandsansættelsen bragt til ophør, eller hvis ansættelsestilbudet ikke  

 accepteres, opretholder de pågældende statstjenestemænd ansættelsesforholdet  

 til staten, og staten udbetaler i tiden fra selskabets overtagelse af  

 klasselotteriet fortsat løn m.v. og afholder udgifter til pension til de  

 pågældende i overensstemmelse med reglerne i  

 tjenestemandspensionslovgivningen.
 Selskabet refunderer fra overtagelsestidspunktet udgifter til løn og  

 eventuelle senere opståede udgifter til rådighedsløn/ventepenge til de nævnte  

 statstjenestemænd samt betaler et af finansministeren fastsat pensionsbidrag  

 til staten for den pensionsalder, som optjenes i tiden fra overtagelsen og  

 fremefter.
 Efter aktieselskabslovgivningen er det kun medarbejdere, der er ansat i  

 aktieselskaber og anpartselskaber m.v., der har valgret og kan være valgbare  

 til hvervet som medarbejderrepræsentant i selskabets bestyrelse.
 Tjenestemændene, der efter selskabets overtagelse af klasselotteriet  

 fortsat gør tjeneste ved klasselotteriet, er, indtil de måtte have accepteret  

 tilbud om ansættelse i selskabet, ansat i staten.
 De er dermed afskåret fra at have indflydelse på spørgsmålet om  

 medarbejderrepræsentation i selskabets bestyrelse og fra at blive indvalgt  

 som repræsentant for medarbejderne.
 Under hensyn til at de pågældende statstjenestemænd reelt er medarbejdere  

 i selskabet, der også i alle praktiske henseender, bortset fra det formelle  

 ansættelsesforhold, er de pågældendes arbejdsgiver, vil det være urimeligt at  

 afskære dem fra indflydelse på ledelsen af deres arbejdsplads på lige fod med  

 selskabets øvrige medarbejdere.
 Der er derfor ved stk. 5 tilvejebragt lovgrundlag for en ensartet  

 behandling af alle selskabets medarbejdere.
Til § 6 Det Danske Klasselotteri A/S skal fungere under privatretlige og frie  

 konkurrencemæssige vilkår.
Af konkurrencemæssige hensyn foreslås det derfor,  

 at sager og dokumenter vedrørende omdannelsen og salg af aktier er undtaget  

 fra aktindsigt efter lov om offentlighed i forvaltningen.
Til § 7 Det følger af intentionerne med loven, at det er nødvendigt at ophæve de  

 bestemmelser, der vedrører foranstaltning af klasselotteri i lov af 6. marts  

 1869 om klasselotteriet og forbud mod andet lotteri m.m. med senere  

 ændringer.
Det følger tillige af intentionerne med lovforslaget, at det er nødvendigt  

 at ophæve lov nr. 187 af 23. juni 1932 angående salget af lodsedler til  

 klasselotteriet.
Loven indeholder begrænsninger om salg af lodsedler.
Det er endvidere fundet mest hensigtsmæssigt at ophæve lov nr. 519 af 19.  

 december 1942 om afgift af gevinster i klasselotteriet med senere ændringer.  

 Bestemmelserne om afgift af gevinster i klasselotteriet henføres i stedet til  

 lov nr. 23 af 27. januar 1956 om afgifter af gevinster ved lotterispil med  

 senere ændringer.
Der sker herved ingen ændringer i størrelsen og beregningen  

 af gevinstafgiften.
Det foreslås endvidere, at den myndighed, hvortil  

 afgiften skal indbetales, i fremtiden benævnes told- og skatteregion.
 Vedrørende ophævelsen af og ændring i anden lovgivning henvises til bilag  

 3.
 De lodsedler, der af selskabet udstedes i henhold til bevillingen, er som  

 hidtil stempelpligtige efter stempellovens § 71.
Til § 8 I henhold til denne bestemmelse træder loven i kraft dagen efter  

 bekendtgørelsen i Lovtidende.
Hermed bemyndiges og forpligtes  

 skatteministeren til at iværksætte oprettelsen af Det Danske Klasselotteri  

 A/S.
 Af praktiske grunde stiftes selskabet snarest efter 1. april 1992 med  

 overtagelse af klasselotteriet med virkning fra 1. april 1992.
Til § 9 Nærværende lov gælder ikke for Færøerne, da lotteri er et særanliggende.  

 Lotteri er ikke et særanliggende for Grønland, men det er valgt i første  

 omgang ikke at lade loven gælde for Grønland.
Bilag 1 Udkast til Vedtægter for Det Danske Klasselotteri A/S.
Selskabets navn, hjemsted og formål § 1. Selskabets navn er Det Danske Klasselotteri A/S.
Selskabets  

 hjemsted er Frederiksberg Kommune.
 § 2. Selskabets formål er at drive klasselotteri i henhold til en  

 af skatteministeren meddelt bevilling.
 Selskabet skal drives i overensstemmelse med bestemmelserne i lov nr. af  

 1992 om Det Danske Klasselotteri A/S.
Selskabets aktiekapitel § 3. Selskabets aktiekapital udgør 15 mill. kr.
 Aktiekapitalen, der er fuldt indbetalt, er fordelt på aktier a 100 kr.  

 eller multipla heraf.
§ 4. Aktierne skal lyde på navn og skal noteres i selskabets  

 aktiebog.
Aktierne er omsætningspapirer.
Udover de i § 5 nævnte gælder ikke  

 andre indskrænkninger i aktiernes omsættelighed.
Transport af en aktie har  

 ingen gyldighed overfor selskabet, før transporten er noteret i aktiebogen.  

 Selskabet er uden ansvar for noterede påtegningers rigtighed eller ægthed.  

 Ingen aktionær har særlige rettigheder.
 Mortifikation af bortkomne aktier kan ske uden dom i overensstemmelse med  

 reglerne herom.
 Selskabets aktiebreve forsynes ikke med udbyttekuponer, men udbyttet  

 sendes med frigørende virkning for selskabet til aktionærerne under den  

 adresse, som er noteret i aktiebogen på dagen for den ordinære  

 generalforsamlings afholdelse, efter generalforsamlingens godkendelse.
 Udbytte, der på grund af selskabet utilregnelige forhold ikke har kunnet  

 udbetales i 5 år efter den dag, det forfalder til betaling, tilfalder  

 selskabet.
§ 5. Ifølge lov nr. . . . af . . . . . . . . . 1992 om Det Danske  

 Klasselotteti A/S ejes samtlige aktier ved selskabets stiftelse af den danske  

 stat.
Skatteministeren er ved nævnte lovs § 1 bemyndiget til - efter  

 forudgående godkendelse af Folketingets Finansudvalg - at afhænde indtil 25  

 pct. af aktiekapitalen.
Et eventuelt yderligere aktiesalg herudover  

 forudsætter forudgående tilslutning fra Folketinget.
Generalforsamlinger § 6. Generalforsamlingen har indenfor de ved lovgivningen og  

 vedtægterne fastsatte grænser den højeste myndighed i selskabets anliggender.
 Alle generalforsamlinger skal afholdes på selskabets hjemsted eller i  

 Storkøbenhavn og indkaldes af bestyrelsen med mindst 8 dages og højst 4 ugers  

 varsel skriftligt til de noterede aktionærer.
Indkaldelsen skal indeholde angivelse af tid og sted for  

 generalforsamlingen samt oplysninger om dagsorden, herunder angivelse af det  

 væsentligste indhold af forslag, om hvilke der skal træffes beslutning.
Hvis  

 der foreligger forslag, til hvis afgørelse der kræves kvalificeret majoritet,  

 skal dette angives.
 Der kan kun træffes beslutning om de forslag, der er nævnt i indkaldelsen.
 § 7. Den ordinære generalforsamling afholdes senest hvert års 30.  

 september.
Ekstraordinær generalforsamling afholdes, når bestyrelsen eller en af  

 revisorerne finder det hensigtsmæssigt, eller når det begæres af aktionærer,  

 der tilsammen ejer mindst 10 pct. af aktiekapitalen i selskabet.
Begæringen  

 skal indgives skriftligt til bestyrelsen og indeholde en angivelse af, hvad  

 der ønskes forhandlet på generalforsamlingen.
Denne skal indkaldes inden 14  

 dage efter begæringens indgivelse.
 § 8. Hvert aktiebeløb på 100 kr. giver een stemme.
Enhver aktionær har ret til at møde på generalforsamlingen ved fuldmægtig  

 og kan møde sammen med en eller flere rådgivere.
Fuldmægtigen skal fremlægge  

 skriftlig fuldmagt, dateret mindre end eet år før generalforsamlingens  

 afholdelse.
 § 9. Senest 8 dage før hver generalforsamling skal dagsordenen og  

 de fuldstændige forslag, samt for den ordinære generalforsamlings vedkommende  

 tillige årsregnskabet med revisionsberetning og årsberetning, henligge til  

 eftersyn for aktionærerne på selskabets hovedkontor.
Forslag fra aktionærer må for at komme til behandling og afgørelse på den  

 ordinære generalforsamling være indgivet til bestyrelsen i så god tid, at  

 emnet kan optages på dagsordenen.
Forslag, der er modtaget senest den 1. maj,  

 anses for rettidigt indgivet.
 § 10. Generalforsamlingen ledes af en af generalforsamlingen valgt  

 dirigent, der afgør alle spørgsmål og måden for de foreliggende sagers  

 behandling, afstemning og lignende.
 Over forhandlingerne på generalforsamlingen føres en protokol, der  

 underskrives af dirigenten og bestyrelsen.
§ 11. På generalforsamlingen afgøres alle anliggender ved simpelt  

 flertal, medmindre andet fremgår af lovgivningen eller disse vedtægter.
For  

 at være beslutningsdygtig skal mindst halvdelen af den stemmeberettigede  

 aktiekapital være repræsenteret på generalforsamlingen.
Er det nævnte  

 aktiebeløb ikke repræsenteret på den pågældende generalforsamling, indkalder  

 bestyrelsen inden 8 dage og med 8 dages varsel til en ny ekstraordinær  

 generalforsamling, som er beslutningsdygtig uden hensyn til den  

 repræsenterede aktiekapitals størrelse.
Til vedtagelse af beslutninger om ændring af vedtægterne og opløsning af  

 selskabet udkræves, at mindst 2/3 af den stemmeberettigede aktiekapital er  

 repræsenteret på generalforsamlingen, og endvidere at beslutningen vedtages  

 med mindst 2/3 såvel af de afgivne stemmer som af den på generalforsamlingen  

 repræsenterede stemmeberettigede aktiekapital.
Er det nævnte  

 stemmeberettigede aktiebeløb ikke repræsenteret på den pågældende  

 generalforsamling, men er beslutningen i øvrigt vedtaget af 2/3 såvel af de  

 afgivne stemmer som af den på generalforsamlingen repræsenterede  

 stemmeberettigede aktiekapital, indkalder bestyrelsen inden 14 dage til en ny  

 ekstraordinær generalforsamling, på hvilken forslaget kan vedtages med 2/3  

 såvel af de afgivne stemmer som af den på generalforsamlingen repræsenterede  

 stemmeberettigede aktiekapital uden hensyn til den repræsenterede  

 aktiekapitals størrelse.
 I de tilfælde, hvor der indkaldes til en ny generalforsamling, fordi den  

 første generalforsamling ikke har været beslutningsdygtig, skal fuldmagter  

 til at møde på den første generalforsamling, for så vidt de ikke overfor  

 selskabet måtte være skriftligt tilbagekaldt, anses for gyldige også med  

 hensyn til den anden generalforsamling.
 Med hjemmel i lov nr. af 1992 om Det Danske Klasselotteri A/S skal  

 selskabets vedtægter og ændringer i disse godkendes af skatteministeren.
 § 12. På den ordinære generalforsamling skal forelægges:
 1. Valg af dirigent.
 2. Beretning om selskabets virksomhed.
 3. Årsregnskab.
 4. Forslag om anvendelse af overskud, derunder fastsættelse af udbytte  

 eller forslag til dækning af tab i henhold til det godkendte regnskab.
 5. Forslag fra bestyrelsen eller eventuelle forslag fra aktionærerne i  

 henhold til § 9.
 6. Forslag til valg af medlemmer til bestyrelsen.
 7. Forslag til valg af 1 statsautoriseret revisor.
Selskabets ledelse § 13. Bestyrelsen og direktionen forestår ledelsen af selskabet og  

 skal sørge for en forsvarlig organisation af selskabets virksomhed.
§ 14. Generalforsamlingen vælger mindst 4 og højst 6 medlemmer af  

 bestyrelsen.
Hertil kommer det antal medlemmer, der måtte blive valgt i  

 henhold til aktieselskabslovens regler om medarbejderrepræsentation, uanset  

 at selskabet ikke har eksisteret i 3 år.
§ 15. De af generalforsamlingen valgte bestyrelsesmedlemmer afgår  

 årligt på den ordinære generalforsamling.
Fratrædende medlemmer kan  

 genvælges.
 Bestyrelsens vederlag fastsættes af generalforsamlingen.
 § 16. Bestyrelsen har den overordnede ledelse af selskabet under  

 ansvar overfor generalforsamlingen.
 Bestyrelsen holder møde mindst 4 gange om året, og i øvrigt når et medlem  

 af bestyrelsen eller af direktionen eller en af revisorerne forlanger det.
Skatteministeren udpeger, sålænge staten er aktionær, formand og  

 næstformand blandt de generalforsamlingsvalgte bestyrelsesmedlemmer.  

 Bestyrelsen udarbejder en forretningsorden, hvorved bestyrelsen fastsætter  

 nærmere bestemmelser om udførelsen af sit hverv.
Forretningsordenen  

 godkendes, sålænge staten er aktionær, af skatteministeren.
Over  

 forhandlingerne føres en protokol, der underskrives af bestyrelsens  

 medlemmer.
 I ethvert møde forelægges revisionsprotokollen, der underskrives af  

 samtlige bestyrelsesmedlemmer.
Sagerne afgøres ved simpel stemmeflerhed.
Er stemmerne lige, gør  

 formandens eller i hans forfald næstformandens stemme udslaget.
Bestyrelsen  

 er beslutningsdygtig, når over halvdelen af medlemmerne, herunder formanden  

 eller næstformanden, er til stede.
 § 17. Bestyrelsen udnævner en direktion på 1 til 3 medlemmer til  

 varetagelse af selskabets daglige ledelse.
§ 18. Til at forpligte selskabet kræves to underskrifter, der kan  

 gives af to medlemmer af bestyrelsen, hvoraf det ene medlem skal være  

 bestyrelsens formand eller næstformand, af et medlem af bestyrelsen i  

 forening med en direktør eller af to direktører i forening.
Bestyrelsen kan  

 meddele kollektiv prokura.
Selskabets midler § 19. I overensstemmelse med bevillingens § 6, stk. 2, skal der  

 for hvert lotteri, på en særskilt konto i et pengeinstitut, indsættes et  

 beløb af den indbetalte indskudssum svarende til den af selskabet fastsatte  

 procentsats til gevinster.
Kontoen skal klausuleres til anvendelse til  

 gevinstudbetalinger.
 Bestyrelsen påser, at selskabets øvrige midler er anbragt på en  

 betryggende og til selskabets virksomhed tjenlig måde.
Regnskab og revision § 20. Selskabets regnskabsår er 1. april til 31. marts.
Første  

 regnskabsår løber fra stiftelsen til den 31. marts 1993.
 Selskabets årsregnskab udarbejdes af bestyrelsen og direktionen i  

 overensstemmelse med lovgivningens og vedtægternes regler herom.
 § 21. Revisionen af selskabets regnskaber foretages af en af  

 generalforsamlingen valgt statsautoriseret revisor samt af Rigsrevisor.
Valget af den statsautoriserede revisor gælder for 1 år ad gangen.
Den  

 fratrædende statsautoriserede revisor kan genvælges.
Bilag 2 Udkast til Bevilling til Det Danske Klasselotteri A/S til at drive klasselotteri i  

 Danmark.
 I henhold til § 2 i lov nr. xx af xx 1992 om Det Danske Klasselotteri A/S  

 meddeles bevilling til selskabet Det Danske Klasselotteri A/S til at drive  

 klasselotteri på følgende vilkår:
 § 1. Bevillingen gives til at drive klasselotteri for et tidsrum  

 af 5 år fra nærværende bevillings datering.
 Stk. 2. Klasselotteri er karakteriseret ved, at lodsedlerne er  

 gennemgående for alle klasser, samt at spillerne kan forny lodsedlerne fra  

 den ene klasse til den anden og fortsætte spillet på samme nummer til næste  

 lotteri.
 Stk. 3. Klasselotteriet skal drives i overensstemmelse med ovenfor  

 beskrevne karakteristika.
 Stk. 4. Selskabet er berettiget til at ændre på antallet af  

 lodder, antallet af lodsedler, prisen på lodsedlerne samt gevinsternes  

 størrelse, antal og sammensætning.
§ 2. Det Danske Klasselotteri A/S betaler en afgift af  

 indskudssummen på 6 pct.
Indskudssummen er spillernes betaling for  

 lodsedlerne, excl. stempelafgift.
Beløbet for det enkelte lotteri forfalder  

 til betaling 5 søgnedage efter sidste trækningsdag i sidste klasse.
Beløbet  

 indbetales til Skatteministeriet.
 Stk. 2. Afgiftens størrelse kan optages til forhandling, dog  

 tidligst efter 2 år fra bevillingens datering.
 § 3. Af indskudssummen skal minimum 65 pct. og maksimum 72 pct.  

 anvendes til gevinster.
 § 4. Selskabet forpligter sig til at sikre et landsdækkende salg.
§ 5. Selskabet skal udarbejde en plan over lotteriets og  

 trækningernes afvikling.
Planen skal være offentlig tilgængelig.
 § 6. Selskabets midler skal anbringes forsvarligt og bedst muligt.
Stk. 2. For hvert lotteri indsættes på en særskilt konto i et  

 pengeinstitut et beløb af den indbetalte indskudssum svarende til den af  

 selskabet fastsatte procentsats til gevinster.
Kontoen skal klausuleres til  

 anvendelse til gevinstudbetalinger.
 § 7. Skatteministeren fører tilsyn og kontrol med selskabets  

 virksomhed.
 Stk. 2. Selskabets regnskaber revideres af to revisorer, som i  

 henhold til vedtægterne for selskabet er en statsautoriseret revisor og  

 Rigsrevisionen.
 Stk. 3. Tilsyn og kontrol med afviklingen af lotteriet føres af  

 Notarius Publicus.
 Stk. 4. Udgifterne til statsautoriseret revisor, Rigsrevisionen og  

 Notarius Publicus afholdes af selskabet.
 § 8. Skatteministeren kan give selskabet påbud med henblik på  

 overholdelsen af bevillingen.
 Stk. 2. Skatteministeren fører tilsyn med at nærværende bevilling  

 overholdes.
 Stk. 3. Nærværende bevilling kan ikke omsættes eller gøres til  

 genstand for kreditorforfølgning.
 Stk. 4. Skatteministeren kan tilbagekalde bevillingen, såfremt  

 selskabet ikke efterkommer de af ministeren trufne afgørelser og udstedte  

 påbud.
 § 9. Denne bevillings vilkår kan ændres ved hver fornyelse.
 Stk. 2. Bevillingens vilkår optages til forhandling samtidig med  

 det første salg af aktier til private investorer.
København, den 1992 (skatteministeren) Kopi af nærværende bevilling bedes returneret i underskrevet og dateret  

 stand.
Bilag 3 I dette bilag er (med mindre skrift) indsat den gældende formulering af de bestemmelser, der berøres af lovforslaget § 7 I lov af 6. marts 1869 om klasselotteriet og forbud mod andet lotteri m.m.  

 som senest ændret ved lov nr. 351 af 6. juni 1991 foretages følgende  

 ændringer:
 1. Lovens titel affattes således:
»Lov om forbud mod lotteri m.m.« Lov om klasselotteriet og forbud mod lotteri m.m.
 2. § 1, § 3, 1. pkt., og § 5A ophæves.
§ 1. Der trækkes årligt to klasselotterier efter en plan, der  

 fastsættes af ministeren for skatter og afgifter.
Lodsedlerne betegnes med  

 numre og udstedes i lodder som hele og halve samt enten fjerde- og  

 ottendedele eller femte- og tiendedele.
 Stk. 2. Lodsedlernes pris og antal samt gevinsternes andel af den  

 samlede indskudssum fastsættes på finansloven.
Stk. 3. Ministeren for skatter og afgifter fastsætter reglerne om  

 tilsyn med og ledelse af klasselotteriets trækning.
Ministeren eller den, han  

 bemyndiger hertil, træffer den endelige adminstrative afgørelse af spørgsmål,  

 der opstår under trækningen.
 § 3. Lodsedlerne til Classelotteriet forhandles gjennem de  

 autoriserede Classelottericollecteurer, og det forbydes alle Andre at drive  

 Handelsforretning med disse Lodsedler.
§ 5 A.
Skatteministeren kan bemyndige de statslige eller kommunale  

 skattemyndigheder til at træffe afgørelser efter denne lov.
Ministeren kan  

 fastsætte regler om adgang til at klage over afgørelserne, herunder om at  

 afgørelserne ikke kan indbringes for højere administrativ myndighed.
 3. I § 2, 1. pkt. udgår: »anden«.
 § 2. Al anden Foranstaltning af Lottospil her i Riget eller  

 Colligeren for samme saavelsom al Colligeren her i Landet for fremmede  

 Lotterier eller Falbydelse af disses Lodsedler, ligesom Besørgelsen af dermed  

 i Forbindelse staaende Forretninger, skal være forbudt under Straf af Bøde.
De alt meddelte særlige Tilladelser til Lottospil vedblive dog at være  

 gjældende for den Tid, hvor hvilken de ere givne, og der skal derhos  

 fremtidig kunne meddeles Bevilling til Lotterier i udelukkende veldædige  

 Øiemed og med indskrænket Afsætningskreds saasom til en By eller et Amt,  

 ligesom ogsaa Bevilling skal kunne tilstaaes til Oprettelsen af Lotterier  

 eller Fortsættelsen af bestaaende Lotterier, der ere forbundne med andre  

 Foretagender og kun fremtræde som Middel til disses Befordring.
Ligeledes kan  

 der, naar særegne Omstændigheder tale derfor, meddeles Bevillinger til  

 Tombolaer.
 4. Lov nr. 187 af 23. juni 1932 angående salget af lodsedler til  

 klasselotteriet ophæves.
 § 1. Lodsedlerne til klasselotteriet, der ifølge § 3 i lov af 6.  

 marts 1869 om klasselotteriets ordning forhandles gennem de autoriserede  

 klasselotterikollektører, kan også forhandles ved foranstaltning af  

 klasselotteriets direktorat for så vidt angår ikke fornyede lodsedler, dog  

 således, at fornyelsen af disse lodsedler derefter atter finder sted gennem  

 de pågældende klasselotterikollektører.
 § 2. Forbudet i § 3 i loven af 6. marts 1869 mod at drive  

 handelsforretning med klasselotterisedler omfatter al erhvervsmæssig  

 afhændelse og medvirken ved afhændelse af disse lodsedler.
Afhændelse af en klasselotteriseddel til fyldestgørelse af et krav mod  

 vedkommende spiller skal være forbudt.
Overtrædelse af dette forbud straffes  

 som overtrædelse af forbudet mod at drive handelsforretning med  

 klasselotterisedler.
 Den tilladelse, som personer med bevilling til at drive  

 pantelånervirksomhed hidtil har haft til at afhænde de hos dem pantsatte  

 klasselotterisedler i den stand, hvori sedlerne er pansatte, jf. § 3, stk. 1,  

 pkt. 2, i lov nr. 709 af 22. december 1920, ophæves.
§ 3. Lovens § 1 træder i kraft straks.
Lovens § 2 træder i kraft  

 den 1. april 1933.
 5. Lov nr. 519 af 19. december 1942 om afgift af gevinster i  

 klasselotteriet, som senest ændret ved lov nr. 59 af 7. februar 1990 ophæves.
 § 1. Af de gevinster i klasselotteriet, der fra og med det 269de  

 lotteri tilfalder spillerne i lotteriet, skal der svares en afgift til  

 statskassen på 15 pct. beregnet af den del af gevinstbeløbet, der overstiger  

 200 kr.
 § 2. Falder gevinst på et nummer, der er delt i halve, fjerdedele,  

 ottendedele eller andre brøkdele, beregnes afgiften selvstændigt for hver af  

 de på del-sedlerne faldne gevinstbeløb.
 Stk. 2. Derimod får det ingen indflydelse på afgiftsberegningen,  

 at flere personer i forening spiller på samme seddel, en hel seddel eller en  

 del-seddel.
 § 3. Afgiften berigtiges derved, at den ved lotteriets  

 foranstaltning afkortes i gevinstbeløbet ved dettes udbetaling.
 § 4. Klasselotterigevinster, der fra og med det 269de lotteri  

 tilfalder spillerne i lotteriet, er fritaget for indkomstskat til stat og  

 kommune.
§ 4 A.
Skatteministeren kan bemyndige de statslige eller kommunale  

 skattemyndigheder til at træffe afgørelser efter denne lov.
Ministeren kan  

 fastsætte regler om adgang til at klage over afgørelserne, herunder om at  

 afgørelserne ikke kan indbringes for højere administrativ myndighed.
 § 5. Klasselotterigevinster, der som faldne i et tidligere lotteri  

 efter de almindelige regler er indkomstskattepligtige for skatteåret 1943-44  

 eller følgende skatteår, er fritaget for indkomstskat til stat og kommune,  

 såfremt gevinsten ville være fritaget for afgift efter reglerne i § 1, jfr. §  

 2.
 Stk. 2. I modsat fald skal vinderen befri sig og eventuelle  

 medvindere for indkomstskattepligten derved, at han betaler afgift af  

 gevinsten beregnet efter § 1, jfr., § 2.
Stk. 3. Den, der ønsker at benytte denne adgang, må ved indgivelse  

 af sin selvangivelse for pågældende skatteår fremsætte begæring om beregning  

 af afgift af gevinsten i overenstemmelse med nærværende lov og give de  

 fornødne oplysninger efter skatteministerens nærmere bestemmelse.
Afgiften  

 beregnes da af den amtstue, i hvis distrikt den pågældende har bopæl, og skal  

 indbetales til amtstuen inden 6 uger efter modtagelsen af amtstuens  

 afgiftsberegning.
Under særlige omstændigheder kan skatteministeren tilstå  

 forlængelse af fristen.
Betales den beregnede afgift ikke rettidigt  

 genindtræder indkomstskattepligt for den pågældende og hans eventuelle  

 medvindere.
§ 6. De til lovens gennemførelse fornødne nærmere regler  

 fastsættes af skatteministeren.
Denne bemyndiges til at afholde de med  

 afgiftens berigtigelse forbundne udgifter.
 § 7. Denne lov træder straks i kraft.
 6. I lov nr. 23 af 27. januar 1956 om afgifter af gevinster ved  

 lotterispil m.v., som senest ændret ved lov nr. 312 af 16. maj 1990 indsættes  

 i § 1 efter litra b) som nyt litra:
 »c) ved klasselotteri afholdt af Det Danske Klasselotteri A/S,».
 Litra c-e bliver herefter litra d-f.
 § 1. I overensstemmelse med nedenstående regler svares afgift til  

 staten af gevinster:
a) i Landbrugslotteriet og Almindeligt dansk Vare- og Industrilotteri  

 (Varelotteriet), b) ved bortlodninger, der sker i henhold til lov om gevinstopsparing, c) ved bortlodninger, hvortil der i henhold til § 2 i lov af 6. marts 1869  

 kræves tilladelse fra det offentlige, herunder bortlodning ved tombola, d) ved andre her i landet afholdte bortlodninger, der må anses for  

 offentlige, og e) ved her i landet afholdte præmie- og gættekonkurrencer, der må anses  

 for offentlige.
 7. I lov nr. 23 af 27. januar 1956 om afgifter af gevinster ved  

 lotterispil m.v., som senest ændret ved lov nr. 312 af 16. maj 1990,  

 indsættes i § 5 »klasselotteriet,» før  

 »Landbrugslotteriet«.
 § 5. Afgiften af gevinster i Landbrugslotteriet og Varelotteriet  

 anmeldes til og indbetales i statskassen af lotterierne efter nærmere af  

 finansministeren fastsatte regler.
 8. I lov nr. 23 af 27. januar 1956 om afgifter af gevinster ved  

 lotterispil m.v., som senest ændret ved lov nr. 312 af 16. maj 1990 ændres i  

 § 6, stk. 1, »amtstue, i hvis distrikt« til: »told- og  

 skatteregion, i hvis område« og i § 7,  

 »oppebørselsmyndigheden« til: »told- og skatteregionen«.
 § 6, stk. 1. I andre tilfælde end de i § 5 omhandlede skal  

 den, hvem afgiftens berigtigelse påhviler, senest 14 dage efter, at  

 resultatet af en bortlodning eller en konkurrence, hvor der bortloddes  

 gevinster eller er udsat præmier, der omfattes af afgiftspligten efter  

 nærværende lov, foreligger, indgive anmeldelse i to eksemplarer, indeholdende  

 beregning af afgiften, til den amtstue, i hvis distrikt anmelderen har  

 hjemsted.
 § 7. Indgivelse af behørig afgiftsanmeldelse kan om fornødent  

 fremtvinges ved dagbøder, der pålægges af finansministeren eller af  

 oppebørselsmyndigheden efter bemyndigelse af finansministeren.
 9. I lov nr. 23 af 27. januar 1956 om afgifter af gevinster ved  

 lotterispil m.v., som senest ændret ved lov nr. 312 af 16. maj 1990 udgår i §  

 11 »lov nr. 519 af 19. december 1942« og »i klasselotteriet og  

 ved tipning samt præmier af statspræmieobligationer« ændres til:  

 »ved tipning og præmier af statspræmieobligationer«.
 § 11. Det har sit forblivende ved de i lov nr. 519 af 19. december  

 1942, lov nr. 278 af 9. juni 1948, jfr. lov nr. 265 af 14. juni 1951, samt  

 lov nr. 123 af 23. marts 1948, jfr. lov nr. 451 af 25. november 1950,  

 indeholdte regler om afgift af henholdsvis gevinster i Klasselotteriet og ved  

 tipning samt præmier af statspræmieobligationer.
