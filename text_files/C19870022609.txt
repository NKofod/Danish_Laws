 Det meddeles herved, at Finansministeriet og Specialarbejderforbundet i  

 Danmark den 27. november 1987 har indgået medfølgende overenskomst, som  

 afløser overenskomst af 3. juli 1987 for gartnere og gartneriarbejdere, der  

 er beskæftiget ved en række statsinstitutioner samt ved de under folkekirken  

 hørende bykirkegårde, der administreres af menighedsrådene.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til tidligere overenskomster,  

 ligesom der er påbegyndt et arbejde med at forenkle og harmonisere de enkelte  

 bestemmelser. Ændringer i forhold til den hidtidige overenskomst er markeret  

 med streger i margenen.
Bemærkninger til de enkelte paragraffer ad § 2, stk. 1 Det hidtil gældende dyrtidstillæg er indregnet i ugelønnen.
ad § 2 stk. 3 Overgang fra aflønning som ufaglært til aflønning som faglært forudsætter,  

 at der indgås aftale herom mellem den enkelte institution og  

 tillidsrepræsentanten.
 I overenskomstperioden nedsættes et udvalg, der har til opgave 1) at  

 overveje en eventuel udvidelse af overenskomstens dækningsområde til også at  

 omfatte faglærte skovarbejdere og 2) nærmere at undersøge hvilke uddannelser,  

 der i relation til overenskomstens § 2, stk. 3, kan berettige til aflønning  

 som faglært gartner.
ad § 2, stk. 4 Tillægget i henhold til § 2, stk. 4, ydes kun for præsterede arbejdstimer.
 Tillægget kommer således ikke til udbetaling for søgnehelligdage og  

 fridage.
ad § 7 Af hensyn til institutionernes planlægning forudsættes, at tildeling af  

 tillæg fastlægges senest pr. 1. oktober hvert år.
ad § 8, stk. 4 I forbindelse med indførelsen af adgang til ansættelse på deltid er det  

 mellem parterne aftalt, at de gartnere og gartneriarbejdere, der ved  

 overenskomstens indgåelse er deltidsansatte, kan forblive på deltid.
ad § 17 Det skal understreges, at arbejdstøj ikke kan konverteres til penge,  

 bortset fra de ved fratræden gældende regler, jfr. pkt. 2 i regulativet,  

 bilag I.
ad § 23, stk. 3 og § 24, stk. 3 Efter anmodning fra specialarbejderforbundet i Danmark skal man henlede  

 opmærksomheden på Arbejdstilsynets publikation nr. 69/77 om Personlige  

 beskyttelsesmidler, IV Åndedrætsværn.
ad § 24, stk. 5 I henhold til Kirkeministeriets skrivelse af 2. juni 1978 ydes tillægget  

 også for arbejdet med tilkastning af grave samt dækning af graves sider med  

 gran, løv eller lignende.
 Tillægget ydes tillige ved gravning af urnegrave.
ad § 24, stk. 6 Tillægget for kremering ydes i lighed med øvrige arbejdsbestemte tillæg  

 kun for de timer, hvori arbejdet udføres.
ad Bilag III I forhold til den af 12. september 1985 gældende overenskomsts bilag III  

 (protokollat af 25. juli 1983) , er pkt. 1, (Efterindtægt) indarbejdet i  

 overenskomsten (§ 14) og pkt. 2 (Overgangsbestemmelse for gartnere og  

 gartneriarbejdere ansat før 14. februar 1978), er bortfaldet.
 I forhold til det hidtil gældende protokollat er der kun foretaget  

 redaktionelle ændringer.
 Eventuelle tvivlsspørgsmål vedrørende overenskomsten forelægges for  

 Finansministeriet.
Finansministeriet Lønnings- og Pensionsdepartementet den 15. december 1987 P.
M.
V.
E.
B.
Claus Nielsen OVERENSKOMST Kapitel 1. Fælles bestemmelser § 1.  Overenskomstens dækningsområde Overenskomsten er gældende for gartnere og gartneriarbejdere i de under  

 Boligministeriet, Landbrugsministeriet, Undervisningsministeriet og  

 Ministeriet for Kulturelle Anliggender hørende statshaver, herunder statens  

 aboret i Hørsholm og de under Statens Planteavlsforsøg henhørende  

 institutioner og forsøgsstationer, samt ved de under folkekirken hørende  

 bykirkegårde, der administreres af menighedsrådene.
§ 2.  Løn Stk. 2.  De første 4 uger af ansættelsen udbetales alene  

 løn for faktisk udførte arbejdstimer beregnet som 1/39 (efter 1. september  

 1988 som 1/38 og efter 1. september 1990 som 1/37) af den i stk. 1 nævnte  

 løn.
 Fortsætter ansættelsen udover 4 uger, overgår den ansatte til ugeløn.
 Stk. 3.  Berettigede til at oppebære den for faglærte  

 gartnere fastsatte løn er de, der enten har modtaget en uddannelse i  

 overensstemmelse med bestemmelser fastsat i henhold til lærlingeloven og lov  

 om erhvervsfaglige grunduddannelser eller, for så vidt den pågældende  

 uddannelse er sket, forinden sådanne bestemmelser er fastsat, har udstået en  

 læretid på mindst 3 år.
 Gartneriarbejdere, som har været beskæftiget med gartneriarbejde ved en  

 institution i 3 år, samt gennemgået Jordbrugets Arbejdsmarkedsuddannelse til  

 og med anlægsgartnerteknik, trin 1, eller jord- og plantehvervenes trin 1,  

 eller kirkegårdskursus, svarende til mindst 400 timers teoretisk uddannelse,  

 kan efter aftale mellem institutionen og tillidsrepræsentanten overgå til  

 aflønning scm faglært gartner og placeres på det nærmest højere liggende  

 løntrin i de faglærtes skala.
 Stk. 4.  Der ydes følgende faste tillæg pr. uge:
 For de i § 23, stk. 1, og § 24, stk. 1, nævnte arbejder 72,00 kr. pr. 1.  

 april 1987.
 Tillægget forhøjes pr. 1. april 1988 til 82,00 kr.
 Nævnte tillæg ydes kun for præsterede arbejdstimer og vil i tilfælde af,  

 at det bortfalder under sygdom m.v., være at omberegne pr. 1. april 1987 til  

 1,85 kr. pr. time og pr. 1. april 1988 til 2,10 kr. pr. time.
§ 3.  Anciennitetstillæg Anciennitetstillæg pr. uge udgør:
§ 4.  Lønregulering Lønnen til gartnere og gartneriarbejdere i henhold til § 2, stk. 1,  

 forhøjes eventuelt pr. 1. april 1988, 1989 og 1990 med den gennemsnitlige  

 beløbsmæssige forhøjelse af lønnen til tjenestemænd (stedtillægssats III) på  

 henholdsvis skalatrin 15, 16, 17, 18 og 19 for gartnere og skalatrin 8, 9,  

 10, 11, 12 og 13 for gartneriarbejdere i overensstemmelse med den i  

 overenskomstperioden gældende lønjusteringsaftale for statens tjenestemænd.
§ 5.  Lønberegning/-fradrag Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som 1/39  

 (fra 1. september 1988 som 1/38 og fra 1. september 1990 som 1/37) af  

 ugelønnen for de timer, den ansatte er berettiget til løn.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
§ 6.  Lønudbetaling Lønnen udbetales månedsvis bagud.
Den månedlige udbetaling beregnes efter  

 den til enhver tid gældende ugeløn, hvortil kommer anciennitets- og andre  

 faste tillæg, x 4,35.
§ 7.  Tillæg for snerydning/glatførebekæmpelse Til de af overenskomsten omfattede institutioner, der er pålagt snerydning  

 og glatførebekæmpelse, eksempelvis i medfør af politivedtægt eller anden  

 offentlig bestemmelse, kan der af institutionen til gartnere eller  

 gartneriarbejdere for eet år ad gangen ydes et ureguleret tillæg på 4.200 kr.  

 årligt for at påse behovet for samt at være til rådighed for arbejde med  

 snerydning og glatførebekæmpelse uden for normal arbejdstid.
 Tillægget udbetales med 700 kr. pr. måned i perioden 1. november - 30.  

 april.
§ 8.  Arbejdstid Arbejdstiden er 39 timer ugentlig.
Pr. 1. september 1988 nedsættes  

 arbejdstiden til 38 timer ugentlig og pr. 1. september 1990 til 37 timer  

 ugentlig.
 Ugelønnen, jfr. § 2, ændres ikke som følge af arbejdstidsnedsættelsen.
 Stk. 2.  Den daglige arbejdstid kan lægges mellem kl.  

 6.30 og 16.00 og fastsættes i øvrigt af virksomheden efter drøftelse med  

 arbejderne og under hensyn til virksomhedens tarv.
 Stk. 3.  Enhver ændring af arbejdstidens begyndelse og  

 slutning samt indførelse af weekend kan kun finde sted efter forhandling med  

 de pågældende arbejdere, eventuelt med den stedlige fagforening.
Stk. 4.  Der kan i særlige tilfælde efter godkendelse  

 afoverenskomstens parter besættes en stilling på deltid med forholdsmæssig  

 løn på en institution eller kirkegård.
Dog kan ingen deltidsansættelse finde  

 sted med mindre end 15 timers beskæftigelse pr. uge.
 Stk. 5.  Der kan mellem virksomheden og den ansatte  

 træffes aftale om arbejde ud over ugenormen mod opsparing af fritimer til  

 senere afvikling.
 De opsparede timer afvikles efter aftale mellem den ansatte og  

 virksomheden og skal normalt være afviklet 3 måneder efter opsparingen.
§ 9.  Overarbejde Ved overarbejde på hverdage ydes for de første 3 timer efter normal  

 arbejdstids ophør et tillæg på 50 pct. og for efterfølgende timer 100 pct.
 Ved overarbejde på søn- og helligdage samt forud aftalte hele  

 hverdagsfridage ydes for de første 3 timer efter almindelig arbejdstids  

 begyndelse 50 pct. og for efterfølgende timer 100 pct.
 Stk. 2.  Ovennævnte procenter beregnes af timelønnen,  

 jfr. § 2, stk. 1.
 Stk. 3.  Når en arbejder tilsiges til at udføre  

 overarbejde, skal det meddeles ham dagen forud.
 Stk. 4.  For manglende varsel til overarbejde ud over 1  

 time ydes 9,70 kr.
 Stk. 5.  Alt overarbejde afspadseres inden 6 måneder  

 efter dets udførelse.
 Stk. 6.  Ved pasning af fyringsanlæg og drivhuse om  

 aftenen og på fridage betales for mindst 2 timer pr. gang.
 Stk. 7.  Som betaling for tilkald uden vagt ydes med  

 virkning pr. 1. april 1988 en mindstebetaling for 3 timer.
§ 10.  Betaling for søgnehelligdage Til ansatte på ugeløn ydes sædvanlig overenskomstmæssig løn for  

 søgnehelligdage.
Ved søgnehelligdage forstås nytårsdag, skærtorsdag,  

 langfredag, 2. påskedag, St.
Bededag, Kristi Himmelfartsdag, 2. pinsedag, 1.  

 juledag og 2. juledag, såfremt de pågældende helligdage ikke falder på en  

 søndag.
Stk. 2.  Til ansatte på timeløn, jfr. § 2, stk. 2, hvor  

 ansættelsesforholdet ikke fortsætter ud over 4 uger, ydes der 3 1/2 pct.  

 søgnehelligdagsbetaling, beregnet på grundlag af den pågældendes  

 ferieberettigede løn.
I dette beløb er indeholdt feriegodtgørelse af  

 søgnehelligdagsbetalingen.
Den optjente søgnehelligdagsbetaling indbetales i  

 lighed med feriegodtgørelsen på feriegiro.
§ 11.  Ferie Der ydes ferie i henhold til ferieloven samt den som bilag II optagne  

 ferieoverenskomst.
§ 12.  Sygdom I sygdomstilfælde gælder lov om dagpenge ved sygdom og fødsel  

 (dagpengeloven).
 Stk. 2.  Når en arbejder har været ansat ved  

 institutionen i et uafbrudt tidsrum af 52 uger eller har været beskæftiget  

 ved institutionen i i alt 480 dage inden for de sidste 3 kalenderår og  

 tillige har været uafbrudt beskæftiget ved institutionen de sidste 4 uger før  

 sygdcmmens indtræden, oppebærer pågældende under sygdom og uarbejdsdygtighed  

 som følge af ulykkestilfælde i tjenesten fuld løn i op til 120 dage inden for  

 de sidste 12 måneder.
Stk. 3.  Opsigelse på grund af sygdom kan for ansatte,  

 som er berettiget til mere end 4 ugers opsigelsesvarsel ske med et forkortet  

 opsigelsesvarsel, såfremt den ansatte inden for et tidsrum af 12 på hinanden  

 følgende måneder har været fraværende på grund af sygdom i alt 120  

 kalenderdage.
Opsigelsens gyldighed er betinget af, at den sker i umiddelbar  

 tilknytning til udløbet af de 120 dage, og mens den pågældende endnu er syg,  

 hvorimod gyldigheden ikke berøres af, at medarbejderen er vendt tilbage til  

 arbejdet, efter at opsigelse er sket.
Det forkortede opsigelsesvarsel udgør 4  

 uger.
§ 13.  Barns 1. sygedag Institutionen kan give den ansatte hel eller delvis tjenestefrihed til  

 pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Dem ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
§ 14.  Efterindtægt Ved en arbejders død i ansættelsestiden ydes der hans efterlevende enke  

 eller børn under 18 år, over for hvem han har forsørgerpligt, efterindtægt  

 som følger:
 Når arbejderen har været uafbrudt ansat i en af de af overenskomsten  

 omfattede institutioner i mindst 1 år, udgør efterindtægten 1 måneds  

 sædvanlig løn.
 Når arbejderen har været uafbrudt ansat i mindst 5 år, udgør  

 efterindtægten 2 måneders sædvanlig løn.
 Ved sædvanlig løn forstås løn, anciennitetstillæg og personlige tillæg på  

 tidspunktet for dødsfaldet.
 Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
 Der er mellem parterne enighed om, at der ikke kan finde udbetaling af  

 efterindtægt sted senere end 1 måned efter udløbet af de i overenskomstens §  

 12 omhandlede perioder, hvori der udbetales sygeløn.
§ 15.  Antagelse og afskedigelse Opsigelsesfristen mellem institutionen og den enkelte arbejder er gensidig  

 1 dag.
 Efter 4 ugers ansættelse er opsigelsesfristen gensidig 1 uge.
 Efter 2 års ansættelse er opsigelsesfristen 4 uger fra institutionens side  

 og 2 uger fra arbejderside.
 Efter 3 års ansættelse er opsigelsesfristen 3 måneder fra institutionens  

 side og 1 måned fra arbejderside.
 Opsigelse skal ske til udgangen af en uge, når opsigelsesfristen regnes i  

 uger.
 Stk. 2.  Når en arbejder har arbejdet i en institution i  

 300 dage, indgår han i nummer og afskediges og genantages efter dette, for så  

 vidt det efter ledelsens (ministeriets) skøn om den pågældendes  

 kvalifikationer er foreneligt med institutionens tarv.
 I de 300 dage indregnes faktiske arbejdsdage, søgnehelligdage og ferie,  

 men ikke sygedage.
Der foretages en særskilt nummerering henholdsvis for faglærte gartnere og  

 gartneriarbejdere.
Ved afskedigelse og genantagelse er ledelsen  

 (ministeriet), under iagttagelse af den for hver gruppe gældende nummerorden,  

 frit stillet med hensyn til valget af faglært eller ufaglært arbejdskraft.
 Stk. 3.  Ancienniteten bortfalder, når der er forløbet  

 et år efter den pågældendes seneste afskedigelse fra institutionen.
 Stk. 4.  Indkaldelse til militærtjeneste, CF-tjeneste  

 eller lignende under stat eller kommune samt sygdom afskærer ikke de  

 pågældende fra deres anciennitetsforhold.
 Stk. 5.  Ansættelsesforholdet bortfalder i alle tilfælde  

 uden særligt varsel med udgangen af den måned, hvori den ansatte fylder 70  

 år.
§ 16.  Opholdsrum Arbejderne har krav på et antageligt opholdsrum, der i tiden fra 15.  

 september til 1. maj er opvarmet i spisetiderne.
I passende nærhed af  

 opholdsrummet skal forefindes vaskerum og skabe, der kan aflåses, til  

 opbevaring af tøj, og der skal forefindes forsvarligt aftrædelsesrum.
 Stk. 2.  Institutionen lader opholdsrummet renholde.
 Stk. 3.  Såfremt der ved arbejde uden for institutionen  

 ikke anvises arbejderne et antageligt opholdsrum, ydes der et tillæg på 24  

 kr. pr. dag.
§ 17.  Arbejdstøj Der ydes arbejdstøj efter det som bilag I optagne regulativ.
§ 18.  Entreprise Institutionens hidtidige adgang til at lade arbejder udføre helt eller  

 delvis i entreprise med private firmaer berøres ikke af overenskomsten, der  

 heller ikke finder anvendelse på de af de pågældende firmaer beskæftigede  

 arbejdere.
§ 19.  Bestemmelser om tillidsrepræsentanter 1. Valg:
På enhver virksomhed har arbejderne ret til at vælge en  

 tillidsrepræsentant.
Denne skal vælges af arbejderne og skal være godkendt af  

 den stedlige SID-afdeling.
Valget skal omgående meddeles arbejdsgiveren, der  

 har ret til begrundet indsigelse.
Valget af tillidsrepræsentant skal finde  

 sted på en sådan måde, at alle arbejdere, som er beskæftiget i virksomheden,  

 sikres mulighed for at kunne deltage i valget, der i øvrigt kun er gyldigt,  

 når flere end en trediedel af de der beskæftigede arbejdere har stemt for  

 vedkommende.
 Tillidsrepræsentanten skal vælges blandt de anerkendt dygtige arbejdere,  

 der så vidt muligt har arbejdet på arbejdsstedet, i virksomheden eller  

 virksomhedsafdelingen det sidste år.
 2. Ret og pligt:
 Tillidsrepræsentanten har ret og pligt til at påse, at overenskomstens  

 bestemmelser overholdes, og skal træde i forhandling med arbejdsgiveren om  

 alle opståede uoverensstemmelser på arbejdspladsen.
 Det er tillidsrepræsentantens - såvel som arbejdsgiverens og dennes  

 repræsentants - pligt at gøre sit bedste for at vedligeholde og fremme et  

 samarbejde på arbejdsstedet.
 3. Afskedigelse:
En tillidsrepræsentants afskedigelse skal begrundes, og arbejdsgiveren er  

 pligtig at give tillidsrepræsentanten et opsigelsesvarsel på i alt 4 måneder.  

 Efter 2 års virke som tillidsrepræsentant i samme virksomhed er  

 opsigelsesvarslet 5 måneder.
Gældende varselsregler kan dog ikke forringes.  

 Er afskedigelsen begrundet i arbejdsmangel, bortfalder varselspligten.
 4. Fagretlig behandling:
 Tillidsrepræsentantens arbejdsforhold kan normalt ikke afbrydes inden for  

 varselsperioden, og forinden pågældende organisation har haft mulighed for at  

 få afskedigelsens berettigelse gjort til genstand for fagretlig behandling.  

 Det bør tilstræbes, at sagens fagretlige behandling fremmes mest muligt,  

 således at afgørelsen kan foreligge inden varselsperiodens udløb.
 5. Informationsmøder:
 Tillidsrepræsentanten har ret til efter forudgående aftale med  

 arbejdsgiveren at afholde et informationsmøde af indtil en times varighed pr.  

 kvartal i tilknytning til frokostpausen eller i forbindelse med arbejdstids  

 ophør.
6. Kontrol Organisationerne har - efter forudgående henvendelse til arbejdsgiveren -  

 ret til ved deres repræsentanter at lade foretage kontrol på arbejdspladserne  

 med henblik på overenskomstens overholdelse samt medvirken til afholdelse af  

 informationsmøder.
§ 20.  Ungarbejdere Som ferieafløsere kan antages ungarbejdere, der aflønnes med nedenstående  

 procentdel af den for gartneriarbejdere til enhver tid gældende løn:
 Stk. 2.  I særlige tilfælde kan der mellem institutionen  

 og tillidsrepræsentanten træffes aftale om ansættelse af unge under 15 år til  

 særlige, kortvarige arbejdsopgaver, f.eks. bærplukning og lignende.
Ved særlige kortvarige arbejdsopgaver menes der et ansættelsesforhold på  

 mindst 5 timer og højst 4 uger.
Sådanne unge aflønnes med 40 pct. af  

 begyndelseslønnen for gartneriarbejdere.
§ 21.  Lærlinge og EFG-elever Lærlinge og EFG-elever ansættes og aflønnes efter de mellem  

 Landsforeningen Danske Anlægsgartnermestre og Specialarbejderforbundet i  

 Danmark til enhver tid gældende bestemmelser herom.
 EFG-elever oppebærer under skoleophold løn i henhold til den mellem  

 Landsforeningen Danske Anlægsgartnermestre og Specialarbejderforbundet i  

 Danmark til en, hver tid gældende aftale herom.
§ 22.  Medlemskab af arbejdsløshedskasse Der antages fortrinsvis arbejdere, som er medlemmer afen statsanerkendt  

 arbejdsløshedskasse.
Kapitel 2. Særlige bestemmelser I.
Statshaverne § 23.  Tillæg For udførelse af nedennævnte arbejder ydes pr. uge det i § 2, stk. 4,  

 anførte særlige tillæg:
Stk. 2.  Ved arbejde i træer, som ikke kan udføres fra  

 stige, men kræver klatring, ydes et tillæg på 6,00 kr. pr. time.
Ved arbejde,  

 der udføres fra fritstående mekaniske stiger, og ved arbejde på stige,  

 platform eller skylift i over 4 meters højde ydes et tillæg på 5,00 kr. pr.  

 time.
 Stk. 3.  Ved arbejde med sundhedsfarlige materialer,  

 hvor der skal anvendes maske (trykluftmaske eller filtermaske med  

 udskifteligt filter), ydes et tillæg på 5,13 kr. pr. time.
II.
Bykirkegårdene § 24.  Tillæg De på kirkegårdene ansatte gartnere og gartneriarbejdere er pligtige at  

 udføre alt forefaldende arbejde.
 For udførelse af nedennævnte arbejde ydes pr. uge det i § 2, stk. 4,  

 anførte særlige tillæg:
Stk. 2.  Ved arbejde i træer, som ikke kan udføres fra  

 stige, men kræver klatring, ydes et tillæg på 6,00 kr. pr. time.
Ved arbejde, der udføres fra fritstående mekaniske  

 stiger, og ved arbejde på stige, platform eller skylift i over 4 meters højde  

 ydes et tillæg på 5,00 kr. pr. time.
 Stk. 3.  Ved arbejde med sundhedsfarlige materialer,  

 hvor der skal anvendes maske (trykluftmaske eller filtermaske med  

 udskifteligt filter), ydes et tillæg på 5,13 kr. pr. time.
 Stk. 4.  For flytning af lig eller ligrester ydes til  

 højst 2 personer et tillæg på 88,00 kr. pr. person pr. grav.
 Stk. 5.  For gravning af grave ydes et tillæg på 15,00  

 kr. pr. time.
Stk. 6.  For kremering ydes et tillæg på 4,00 kr. pr.  

 time.
Tillægget kan kun oppebæres af en ansat pr. kremering.
Kapitel 3. Andre bestemmelser § 25.  Forhandlingsregler m.v.
 Så længe denne overenskomst er gældende må ingen af parterne tage sig selv  

 til rette, men opstår der strid om fortolkningen af overenskomsten, behandles  

 sådanne uoverensstemmelser mellem Finansministeriet og  

 Specialarbejderforbundet i Danmark, og ingen arbejdsstandsning eller  

 afskedigelse må finde sted, før uoverensstemmelsen har været behandlet mellem  

 parterne.
 Stk. 2.  Den mellem hovedorganisationerne den 31.  

 oktober 1973 vedtagne hovedaftale med senere ændringer finder tilsvarende  

 anvendelse pa nærværende overenskomstområde.
§ 26.  Ikrafttræden og opsigelse Overenskomsten har virkning fra 1. april 1987 og kan afparterne opsiges  

 skriftligt med 3 måneders varsel til en 31. marts, dog tidligst 31. marts  

 1989.
 Stk. 2.  Overenskomstens bestemmelser om arbejdstidens  

 længde og ekstraordinær lønregulering kan dog tidligst opsiges til 31. marts  

 1991.
 Stk. 3.  Selv om overenskomsten er opsagt eller udløbet,  

 er parterne dog forpligtet til at overholde dens bestemmelser, indtil anden  

 overenskomst træder i stedet, eller arbejdsstandsning er iværksat i  

 overensstemmelse med de forannævnte regler.
København, den 27. november 1987 Specialarbejderforbundet i Danmark Knud Ove Pedersen Finansministeriet P.
M.
V.
E.
B.
Claus Nielsen BILAG 1 REGULATIV om udlevering af arbejdstøj 1. Regulativet omfatter følgende former for  

 arbejdstøj, der er pointsat således:
 2. De første to ansættelsesår optjener den ansatte  

 1,875 points pr. måned svarende til 45 points og herefter 1,4 points pr.  

 måned.
 Udlevering af arbejdstøj på baggrund af optjente points finder sted 2  

 gange årligt, april og oktober.
 Ved fratræden fra en arbejdsplads før en 1. juni, svarer 1 point til 42,00  

 kr., som udbetales 1. juni, såfremt den pågældende ikke er blevet genansat  

 inden nævnte dato.
 3. Nyansatte får efter 3 måneders ansættelse udleveret  

 1 sæt arbejdstøj (bukser + jakke), som er arbejdspladsens ejendom, indtil den  

 pågældende har optjent points hertil samt til det nedenfor nævnte regntøj.
Ved nyansættelse på bykirkegårdene udleveres 1 sæt regntøj (bukser +  

 trøje), for så vidt den pågældende ikke allerede for egen regning har  

 anskaffet dette.
Det udleverede regntøj svarer til 9 points, der fradrages i  

 de pr. førstkommende 1. juni optjente points.
Eventuelle manglende points  

 fradrages opgørelsen en efterfølgende 1. juni.
 Ved ansættelse af ferieafløsere og lignende korttidsansatte stiller  

 kirkegården regntøj til rådighed.
 4. Der udleveres personlige værnemidler i  

 overensstemmelse med gældende regler.
 5. Den konkrete administration af bestemmelserne  

 aftales lokalt.
 Bemærkninger til regulativet:
 1. Kvalitetskrav.
Det udleverede arbejdstøj skal som minimum være af samme kvalitet som det  

 hidtil udleverede.
Såfremt kvaliteten ikke direkte fremgår af regulativet,  

 skal der være enighed herom mellem institutionen og de ansatte, inden indkøb  

 foretages.
 2. Deltidsansattes optjening af points.
1,875 points svarer til 169,65 timer.
Den deltidsansattes timer  

 sammenlægges, således at den pågældende for hver 169,65 timer optjener 1,875  

 points.
Samtidig med arbejdstidsnedsættelsen den 1. september 1988 og 1.  

 september 1990 nedsættes 169,65 timer til henholdsvis 165,30 timer og 160,95  

 timer.
 I øvrigt ligestilles en deltidsansat med en fuldtidsansat for så vidt  

 angår regulativets pkt. 3 til 6.
 3. Ansættelse og afskedigelse.
 Ved ansættelse og afskedigelse på andet tidspunkt end ved en måneds  

 begyndelse/ophør optjenes points efter den i ovennævnte pkt. 2 for  

 deltidsansatte fastsatte regel.
 4. Sygdom.
 Under sygdom af kortere varighed end een måned optjener den ansatte  

 points, mens der ikke optjenes points ved sygdom ud over een måneds varighed.
 5. Ferie og helligdage.
 Points optjenes pr. måned, og der foretages derfor ikke fradrag for  

 søgnehelligdage, forud aftalte fridage med løn samt ferie.
 6. Tidsbegrænsede ansættelser.
 Personer, der ansættes for en tidsbegrænset periode af højst 7 måneders  

 varighed, herunder ferieafløsere, og som ikke kan forventes genansat, skal  

 ved ansættelsens ophør have udbetalt de optjente points, der ikke er anvendt  

 ved udlevering af arbejdstøj.
BILAG 2 FERIEOVERENSKOMST for gartnere og gartneriarbejdere ved statshaver og kirkegårde omfattet af  

 finansministeriets overenskomst med Specialarbejderforbundet i Danmark.
 Idet ferieloven af 4. juni 1970, jfr. lovbekendtgørelse nr. 395 af 31.  

 august 1979 med senere ændringer og dertil hørende administrative  

 bestemmelser i øvrigt er gældende, er parterne enige om, at nedenstående  

 regler træder i stedet for bestemmelserne i ferielovens §§ 12 og 14, stk. 1  

 og 2.
 1. Ansatte, der er omfattet af denne  

 ferieoverenskomst, får i stedet for feriegodtgørelse løn under ferie.  

 Endvidere ydes et ferietillæg på 1 pct. af den løn, der er indtjent i det  

 foregående optjeningsår, beregnet efter reglerne i ferielovens § 15.
2. En ansat, der er omfattet af denne  

 ferieoverenskomst, kan dog forud for et optjeningsårs begyndelse i stedet  

 kræve feriegodtgørelse af lønnen i dette optjeningsår.
Feriegodtgørelsen  

 udgør i så fald 10 pct. af lønnen i optjeningsåret, dog efter 1. september  

 1979 12 1/2 pct. beregnet efter reglerne i ferielovens § 15.
 Denne ferieoverenskomst har virkning fra og med optjeningsåret 1979,  

 således at løn under ferie udbetales første gang i ferieåret 1980/81.
BILAG 3 PROTOKOLLAT I tilslutning til overenskomsten mellem Finansministeriet og  

 Specialarbejderforbundet i Danmark har parterne indgået aftale om følgende:
 Overgangsbestemmelse i forbindelse med ændring af en kirkegårds status.
 Såfremt en bykirkegård ændrer status gennem en omklassificering af  

 kirkegårdslederstillingen til en graverstilling, overgår de på kirkegården  

 ansatte gartnere og/eller gartneriarbejdere til reglerne i kirkeministeriets  

 cirkulære om løn- og ansættelsesvilkår for gravermedhjælp.
 Til udligning af den derved fremkomne lønnedgang ydes der et personligt  

 tillæg, der opgøres som forskellen mellem hidtil oppebåren løn (løn og faste  

 tillæg efter overenskomstens § 2, stk. 4 og § 3) og den løn, den pågældende  

 vil få efter reglerne om aflønning af gravermedhjælp på sidste løntrin.
 Det personlige tillæg reduceres med alle fremtidige lønstigninger.
 Såfremt en kirkegård ændrer status, således at en hidtidig graverstilling  

 omklassificeres til en kirkegårdslederstilling, overgår de for graveren  

 ansatte medhjælpere til reglerne i nærværende overenskomst efter følgende  

 overgangsbestemmelser:
Ved ændringen indplaceres en ansat på 1. løntrin i overenskomsten i den  

 løntabel, der svarer til den pågældendes uddannelse, dog således at der de  

 første 6 måneder fortsat udbetales den hidtidige løn i henhold til cirkulære  

 om løn- og ansættelsesvilkår for gravermedhjælp.
Derefter udbetales der de  

 næste 6 måneder den hidtidige løn med et tillæg, der udgør halvdelen af  

 forskellen mellem denne løn og den fremtidige løn i henhold til nærværende  

 overenskomst.
Efter 1 år aflønnes den pågældende fuldt ud i henhold til  

 overenskomsten.
København, den 27. november 1987 Specialarbejderforbundet i Danmark Knud Ove Pedersen Finansministeriet P.
M.
V.
E.
B.
Claus Nielsen Lønoversigt pr. 1. april 1987 Løn i henhold til § 2, stk. 1  

 og 4 samt § 3.
