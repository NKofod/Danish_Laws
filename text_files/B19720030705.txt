 I henhold til § 14 i lov nr. 271 af 4. juni 1970 om universiteternes  

 styrelse fastsættes:
 § 1.  På Odense universitet afholdes en bifagseksamen  

 i faget legemsøvelser.
 Stk. 2.  Uddannelsens varighed er normeret til 2 år.
Stk. 3.  Den, der har bestået eksaminen, har ret til at  

 betegne sig examinatus(a)cientiae (exam. scient.).
 Stk. 4.  Eksaminen kan indgå i en naturvidenskabelig  

 kandidateksamen.
 § 2.  Bifagseksamen i faget legemsøvelser omfatter  

 følgende fag:
 Stk. 2.  Universitetet fastsætter nærmere bestemmelser  

 om prøvernes art og antal i hvert af de i stk. 1 nævnte fag.
 Stk. 3.  For hver prøve gives en karakter.
 § 3.  De studerende skal endvidere på  

 tilfredsstillende måde have gennemgået kursus af i alt 4 semestres varighed i  

 legemsøvelsernes praktik, pædagogik og metodik.
 Stk. 2.  Kurser kan afsluttes med prøver, om hvis art og  

 antal universitetet fastsætter nærmere bestemmelse.
 Stk. 3.  For prøverne gives en karakter, jfr. dog § 4,  

 stk. 2.
 § 4.  Ved karaktergivningen anvendes 13-skalaen efter  

 de derom ved de højere uddannelsesinstitutioner gældende bestemmelser.
Stk. 2.  universitet kan dog bestemme, at der ved visse  

 af de i § 3, stk. 2  omhandlede prøver anvendes bedømmelsen  

 »bestået« - »ikke bestået«.
 Stk. 3.  Det samlede eksamensresultat angives ved den  

 samlede karakter for prøverne i hvert fag og for det samlede kursus.
 § 5.  Ved prøverne medvirker efter universitetets  

 nærmere bestemmelse en eller to censorer.
Stk. 2.  Censorerne beskikkes af  

 undervisningsministeriet for 3 år ad gangen efter indstilling fra  

 universitet.
Ingen kan beskikkes efter det fyldte 70. år.
 § 6.  Prøver m.v. aflagt på andre danske eller  

 udenlandske højere uddannelsesinstitutioner kan af universitetet godkendes  

 som helt eller delvis svarende til prøver m.v. under denne eksamen.
 § 7.  Bekendtgørelsen har virkning fra  

 eksamensterminen sommeren 1972.
 Undervisningsministeriet, den 13. juni  

 1972.
 Knud Heinesen.
 /Jørgen Ebbe Hansen.
