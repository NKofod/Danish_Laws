Erstatningsansvarslovens § 26 - forbrydelser mod kønssædeligheden mv., nævnets j.nr. 15-520-07350 Ansøger, der på gerningstidspunkterne var 9-10 år, havde ved to til tre lejligheder været udsat for, at skadevolder, der var 14 år, og som var hendes halvbror, havde formået hende til at beføle sit lem og ved to til tre lejligheder havde formået hende til at tage sit lem i munden.
Ansøger søgte Erstatningsnævnet om 30.000 kr. i godtgørelse for tort.
Nævnet tilkendte ansøger 20.000 kr. i godtgørelse.
Nævnet lagde herved vægt på antallet af overgreb, overgrebenes karakter og tidsmæssige udstrækning, ansøger og skadevolders unge alder samt den betydelige aldersforskel mellem parterne.
