 I medfør af lov om registreringsafgift af motorkøretøjer m.v., jf.
lovbekendtgørelse nr. 577 af 1. august 1991, fastsættes følgende bestemmelser:
Udlændinges berigtigelse af  

 registreringsafgift ved betaling af (lovens § 3, stk. 1) § 1.  Udlændinge, hvis ophold her i landet er  

 tidsbegrænset, men dog medfører registreringspligt for motorkøretøjer, der  

 ejes og benyttes af dem, kan, såfremt opholdet her i landet antages ikke at  

 ville overstige 3 år, få tilladelse til at betale registreringsafgiften med 1  

 pct. af afgiftsbeløbet pr. påbegyndt måned.
Tilladelsen meddeles af told- og  

 skattevæsenet efter følgende regler:
 Stk. 2.  Betales afgiften ikke rettidigt, må køretøjet  

 ikke benyttes, og dets nummerplader vil på told- og skattevæsenets  

 foranledning blive inddraget af politiet.
Stk. 3.  Såfremt et køretøj ved tilladelsens ophør  

 fortsat er registreringspligtigt her i landet, forfalder det resterende  

 afgiftsbeløb til betaling.
Told- og skattevæsenet kan dog tillade, at  

 køretøjet registreres for en ny ejer og fortsat afgiftsberigtiges med 1 pct.  

 af afgiftsbeløbet pr. måned, såfremt den nye ejer opfylder betingelserne for  

 at få sådan tilladelse.
Fritagelse for registreringsafgift af  

 motorkøretøjer, som (lovens § 3, stk. 3) § 2.  Der kan indrømmes fritagelse for  

 registreringsafgift af motorkøretøjer, som fremstilles ved genopbygning af  

 køretøjer, som er ødelagt ved færdselsuheld, eksplosion, ildebrand m.m., og  

 som efter genopbygning ikke er identiske med noget tidligere  

 afgiftsberigtiget køretøj, jf. lovens § 29, stk. 2, nr. 1.
 Stk. 2.  Afgiftsfritagelsen kan kun indrømmes, såfremt  

 genopbygningen af køretøjet går ud på at udbedre de ved færdselsuheld m.m.  

 skete skader fuldt ud, således at køretøjet også med hensyn til fabrikat,  

 chassis- og karrosseritype efter genopbygningen nøje svarer til køretøjet før  

 uheldet, og i øvrigt på de i §§ 15-17 og § 21 anførte betingelser.
Motorkøretøjer, som omfattes af en skadesforsikring § 3.  Bestemmelserne i §§ 4-8 finder anvendelse på  

 motorkøretøjer, som på skadestidspunktet var omfattet af en kaskoforsikring,  

 og på køretøjer med skader, som dækkes af en ansvarsforsikring.
Reglerne  

 omfatter alle tilfælde, hvor udgifterne til skadernes udbedring, jf. § 16,  

 stk. 1, opgøres til mere end 75 pct. af det pågældende køretøjs handelsværdi  

 umiddelbart før skadestidspunktet, samt endvidere tilfælde, hvor skaden ikke  

 overstiger 75 pct., men hvor skaden afregnes kontant og reparationen  

 gennemføres efter ejerens nærmere bestemmelse og for dennes regning.
 § 4.  Det beskadigede køretøjs handelsværdi  

 umiddelbart før uheldet og omkostningerne ved genopbygningen skal fremgå af  

 en specificeret skadesopgørelse, som forsikringsselskabet lader udarbejde til  

 brug for skadesafregningen.
Stk. 2.  Handelsværdien er genanskaffelsesprisen for  

 køretøjet, inklusive afgift, umiddelbart før uheldet under hensyn til alder,  

 kørt distance, vedligeholdelsesstand og slitage.
For køretøjer, der er  

 registrerede som fabriksnye inden for det sidste år før uheldet, og som på  

 skadestidspunktet har kørt højst 25.000 km, sættes handelsværdien til  

 køretøjets værdi som nyt, inklusive afgift.
§ 5.  Skadesopgørelsen skal omfatte samtlige udgifter  

 til genopbygningen, bortset fra maling og lakering, men inkl. merværdiafgift.  

 Opgørelsen skal indeholde en specifikation over dele, som skal udskiftes, med  

 anførsel af priserne på disse.
Opgørelsen skal ske på grundlag af  

 bruttopriser på nye reservedele, herunder nyt karrosseri.
Der må ikke  

 anvendes selvbærende karrosseri, chassis eller stel hidrørende fra et ikke  

 tidligere registreret køretøj.
Opgørelsen skal endvidere indeholde oplysning  

 om taksators navn og adresse og om forsikringsselskabets navn og hjemsted.
 Stk. 2.  Køretøjets registreringsattest vedlægges  

 skadesopgørelsen.
Stk. 3.  Inden skadesopgørelsen afsluttes, skal taksator  

 undersøge, om køretøjets chassisnummer findes tydeligt og ubeskadiget, eller  

 om det skal genihugges, og taksator påfører skadesopgørelsen oplysning om  

 undersøgelsens resultat.
Skal genihugning finde sted, kan denne udføres af  

 reparatøren under kontrol af taksator, inden erklæringen i § 6, stk. 3,  

 afgives.
 § 6.  Køretøjets genopbygning skal, hvad enten  

 genopbygningen sker for forsikringsselskabets eller ejerens regning, udføres  

 i overensstemmelse med skadesopgørelsen.
Stk. 2.  Selskabet træffer alle nødvendige  

 foranstaltninger for at sikre gennemførelsen af den fornødne kontrol med  

 genopbygningen.
Eventuelle mindre ændringer, der viser sig påkrævede under  

 arbejdets udførelse, kan godkendes af taksator inden for reparationsgrænsen  

 for den afgiftsfri genopbygning, jf. § 18, stk. 1, og oplysning om sådanne  

 ændringer skal påføres skadesopgørelsen tillige med anførelse af eventuelle  

 prisændringer.
Reparationen skal udføres ved anvendelse af reservedele,  

 herunder såkaldte skarringsdele, af art og beskaffenhed, som normalt  

 forefindes på og forhandles fra automobilforhandlernes og -værkstedernes  

 reservedelslagre, eventuelt med tilsvarende brugte dele.
Stk. 3.  Når genopbygningen er fuldført, men inden  

 lakering finder sted, foretager taksator et eftersyn af køretøjet og  

 gennemgår den stedfundne genopbygning.
Finder taksator, at genopbygningen har  

 fundet sted i overensstemmelse med den af selskabet godkendte  

 skadesopgørelse, forsynes opgørelsen med følgende, af taksator underskrevne  

 påtegning:
»Køretøjet er dags dato undersøgt.
Genopbygningen er gennemført i  

 overensstemmelse med foranstående skadesopgørelse.
De på grundlag af nye  

 reservedele opgjorte samlede reparationsomkostninger overstiger ikke det for  

 afgiftsfri genopbygning fastsatte maksimumsbeløb.
Køretøjets chassisnummer forefindes uændret.
er genihugget.« Stk. 4.  Er genopbygningen udført for  

 forsikringsselskabets regning, kan selskabet på grundlag af taksators  

 erklæring overlade registreringsattesten til ejeren.
Køretøjet skal ikke  

 forevises told- og skattevæsenet.
Er genopbygningen udført for andres  

 regning, skal køretøjet anmeldes og fremstilles for told- og skattevæsenet  

 efter reglerne i § 8, stk. 3.
§ 7.  Udgifterne til genopbygningen må ikke overstige  

 køretøjets handelsværdi tillagt 10 pct. for hvert hele år, køretøjets alder  

 overstiger 5 år regnet fra køretøjets første registrering.
Tillægget kan dog  

 maksimalt udgøre 50 pct.
Overstiger udgifterne ifølge skadesopgørelsen denne  

 reparationsgrænse, skal køretøjet efter genopbygningen afgiftsberigtiges  

 efter lovens bestemmelser.
I forbindelse med skadesafregningen udfærdiger  

 forsikringsselskabet en erklæring herom, der tillige skal indeholde oplysning  

 om køretøjets mærke, art, chassisnummer og seneste registreringsnummer.  

 Erklæringen skal medfølge ved overdragelse af det beskadigede køretøj.
 Stk. 2.  Såfremt en genopbygning, der ifølge  

 skadesopgørelsen kunne udføres uden at medføre afgiftspligt for køretøjet, er  

 udført på anden måde end beskrevet i skadesopgørelsen, således at  

 taksatorerklæring ikke kan afgives, forelægges spørgsmålet om afgiftspligten  

 for det i lovens § 29 omhandlede nævn.
 § 8.  I følgende tilfælde skal det beskadigede køretøj  

 afmeldes af motorregisteret, og den originale registreringsattest af  

 forsikringsselskabet indsendes til Told- og Skatteregion København 1, (City),  

 Strandgade 100, Postboks 2164, 1401 København K., med dokumentation for  

 afmeldelsen:
Stk. 2.  Er et af de i stk. 1, nr. 1, omhandlede  

 køretøjer genopbygget, skal køretøjet inden registrering anmeldes til  

 afgiftsberigtigelse hos told- og skattevæsenet.
Ved anmeldelsen skal  

 fremlægges den i § 7, stk. 1, nævnte erklæring fra forsikringsselskabet.  

 Såfremt køretøjets oprindelige chassisnummer ikke forefindes ubeskadiget,  

 skal det genihugges under told- og skattevæsenets kontrol.
Stk. 3.  Er et af de i stk. 1, nr. 2, omhandlede  

 køretøjer genopbygget, indgiver ejeren anmeldelse til told- og skattevæsenet  

 og vedlægger skadesopgørelsen forsynet med taksators erklæring.
Køretøjet  

 skal efter genopbygningen fremstilles for told- og skattevæsenet.
Er  

 betingelserne for afgiftsfritagelse opfyldt, herunder at det genopbyggede  

 køretøj med hensyn til fabrikat, chassis- og karrosseritype og chassisnummer  

 nøje svarer til køretøjet før uheldet, udleverer told- og skattevæsenet  

 registreringsattesten til køretøjets ejer til brug ved registreringen.
Motorkøretøjer, som ikke omfattes af nogen skadesforsikring § 9.  Bestemmelserne i § 10 finder anvendelse i  

 tilfælde, hvor køretøjets identitet går tabt ved genopbygningen efter  

 færdselsuheld m.v., jf. § 2, men hvor skaden ikke dækkes af nogen forsikring.
§ 10.  Ansøgning om afgiftsfritagelse indsendes til  

 told- og skattevæsenet tilligemed en af ansvarsforsikringsselskabets taksator  

 udarbejdet, specificeret opgørelse over samtlige omkostninger ved  

 genopbygningen.
Opgørelsen skal udfærdiges i overensstemmelse med reglerne i  

 § 5 med benyttelse af bruttopriser på nye reservedele og sædvanlig  

 arbejdsløn.
En beskrivelse af køretøjets skader og den senest udfærdigede  

 registreringsattest vedlægges.
Det skal fremgå af registreringsattesten, at  

 køretøjet er afmeldt af motorregisteret.
Stk. 2.  Afgiftsfritagelsen meddeles på betingelse af,  

 at genopbygningen af køretøjet sker i overensstemmelse med reglerne i § 6,  

 stk. 1-3, og at kontrollen med genopbygningen varetages af  

 ansvarsforsikringsselskabet.
Køretøjet skal anmeldes og fremstilles for told-  

 og skattevæsenet efter reglerne i § 8, stk. 3.
Fritagelse for registreringsafgift af  

 motorkøretøjer, som (lovens § 3, stk. 3) § 11.  Efter reglerne i dette kapitel kan  

 motorkøretøjer, herunder motorcykler, hvoraf der tidligere er betalt  

 registreringsafgift, og som er beskadiget som følge af tæring, slitage og  

 lignende, genopbygges (renoveres) uden betaling af registreringsafgift.
Det i  

 registreringsafgiftslovens § 29 omhandlede nævn har den endelige  

 administrative afgørelse af spørgsmål om, hvorvidt betingelserne for  

 afgiftsfritagelse er opfyldt, eller om der skal svares afgift efter nævnte  

 lov.
 Stk. 2.  Reglerne omfatter ikke køretøjer, hvor  

 reparation udføres løbende som almindelig vedligeholdelse af køretøjerne.  

 Reglerne finder heller ikke anvendelse på køretøjer, der genopbygges efter  

 færdselsuheld, eksplosion, ildebrand og lignende pludselig opståede skader.
§ 12.  Køretøjet skal efter genopbygningen svare til  

 det i registreringsattesten omhandlede køretøj.
Der må således ikke ske  

 ændringer med hensyn til køretøjets fabrikat, model, type og årgang.
 Stk. 2.  Der vil uden betaling af registreringsafgift  

 kunne foretages udskiftning af køretøjets motor, herunder til en motor med  

 anden drivkraft, og med en effektforøgelse på indtil 20 pct. i forhold til  

 køretøjets originale motoreffekt.
Stk. 3.  Genopbygningen af køretøjet skal udføres ved  

 anvendelse af reservedele, herunder skarringsdele, af art og beskaffenhed,  

 som normalt forefindes på og forhandles fra automobilforhandlernes og  

 -værkstedernes lagre af nye reservedele, eventuelt med tilsvarende brugte  

 reservedele.
Der må ikke anvendes nyt reservedelskarrosseri, -chassis eller  

 -stel.
Der må heller ikke fra andet køretøj anvendes karrosseri, chassis,  

 stel eller større dele af disse komponenter end fornævnte reservedele.
 Stk. 4.  Køretøjets genopbygning skal udføres af en  

 momsregistreret virksomhed og i overensstemmelse med de for reparationer af  

 sådanne køretøjer almindeligt gældende forskrifter.
 Stk. 5.  I tilfælde, hvor betingelserne for afgiftsfri  

 genopbygning ikke er opfyldt, og hvor der efter bestemmelserne i § 14 og 18,  

 stk. 2, skal ske anmeldelse til told- og skattevæsenet om den foretagne  

 genopbygning, påhviler anmeldelsespligten den, der har foretaget  

 genopbygningen, og i sidstnævnte tilfælde tillige køretøjets ejer.
Motorkøretøjer, som genopbygges i salgsøjemed § 13.  Bestemmelserne i §§ 14-16 finder anvendelse på  

 motorkøretøjer, der er indkøbt eller erhvervet ved indbytning i forbindelse  

 med automobilhandel eller automobilreparation, eller hvor tilbagetagelse af  

 køretøjet er sket ved afbetalingshandel, og hvor genopbygning efter  

 tæringsskade m.m. foretages erhvervsmæssigt med henblik på videresalg af det  

 renoverede køretøj.
Reglerne finder tillige anvendelse i tilfælde, hvor  

 genopbygningen udføres for den private ejer af køretøjet, og hvor  

 betingelserne i § 12 og § 18 for afgiftsfri genopbygning af privates  

 motorkøretøjer ikke er opfyldt.
 § 14.  Udgifterne til genopbygningen må ikke overstige  

 den i § 15 nævnte omkostningsgrænse for afgiftsfri genopbygning  

 (reparationsgrænsen). Overstiger udgifterne reparationsgrænsen, eller er de i  

 § 12, stk. 1-3, anførte tekniske krav til genopbygningen ikke opfyldt, skal  

 køretøjet efter genopbygningen anmeldes til afgiftsberigtigelse hos told- og  

 skattevæsenet, jf. § 12, stk. 5. Afgiftsberigtigelsen sker efter lovens  

 almindelige bestemmelser.
§ 15.  Reparationsgrænsen for afgiftsfri genopbygning  

 fastsættes som den ved kontant salg til bruger almindelige pris for et  

 køretøj som det omhandlede i normalt vedligeholdt og registreringsklar stand,  

 inklusive afgifter.
Reparationsgrænsen forhøjes med 10 pct. for hvert hele  

 år, køretøjets alder overstiger 5 år regnet fra køretøjets første  

 registrering.
Tillægget kan højst udgøre 50 pct.
Udgifterne til genopbygning  

 opgjort efter de i § 16, stk. 2, anførte regler må dog højst andrage 50.000  

 kr.
 Stk. 2.  Udgifterne til køretøjets maling, lakering og  

 rustbeskyttelse kan holdes uden for genopbygningsomkostningerne.
 § 16.  Som dokumentation for, at betingelserne for  

 afgiftsfri genopbygning er opfyldt, skal virksomheden udfærdige en  

 specificeret opgørelse indeholdende de nødvendige oplysninger til  

 identifikation af køretøjet, herunder seneste registreringsnummer,  

 oplysninger om reparationsgrænsen og omkostningerne ved genopbygningen.  

 Opgørelsen skal endvidere indeholde oplysninger om reparatørvirksomhedens  

 navn.
 Stk. 2.  Opgørelsen af omkostningerne ved genopbygningen  

 skal foretages på grundlag af reparatørvirksomhedens almindelige  

 bruttopriser, inklusive merværdiafgift, og skal omfatte samtlige de  

 omkostninger og den avance, der i almindelighed indgår i priser for  

 reparationsydelser af den pågældende art.
 Stk. 3.  Opgørelsen skal indeholde en specifikation over  

 dele, som er udskiftet, og arbejdsydelser, som er udført på køretøjet, med  

 anførsel af priserne på disse.
Stk. 4.  Hvis betingelserne for afgiftsfritagelse er  

 opfyldt, kan registrering efter færdselsloven ske uden forevisning af  

 køretøjet for told- og skattevæsenet.
Såfremt chassis- eller stelnummer efter  

 genopbygningen ikke fremtræder tydeligt og ubeskadiget, skal genihugning  

 finde sted ved reparatørens foranstaltning og under kontrol af told- og  

 skattevæsenet.
 Stk. 5.  Regnskabsmaterialet (eventuelt kopier) og de i  

 stk. 1 nævnte opgørelser samt arbejdskort eller tilsvarende dokumentation  

 skal opbevares i virksomheden i mindst 5 år og skal på begæring af told- og  

 skattevæsenet stilles til rådighed for kontrollen.
Motorkøretøjer, som tilhører private, og hvis genopbygning ikke sker  

 med henblik på salg § 17.  Bestemmelserne i § 18 finder anvendelse i  

 tilfælde, hvor genopbygningen gennemføres efter den private ejers nærmere  

 bestemmelse og for dennes regning eller for regning af forsikringsselskab i  

 de tilfælde, hvor der skal foretages udbedring af tæringsskader m.m., der er  

 omfattet af en forsikring eller garantiordning.
 § 18.  Afgiftsfritagelsen er betinget af, at køretøjet  

 har været i løbende registrering for ejeren i mindst 1/2 år forud for  

 genopbygningen, og at genopbygningen ikke sker med henblik på salg af  

 køretøjet.
 Stk. 2.  Køretøjets genopbygning skal udføres  

 overensstemmende med bestemmelserne i § 12, stk. 1-4. Såfremt de i § 12, stk.  

 1-3, anførte tekniske krav til genopbygningen ikke er opfyldt, skal køretøjet  

 efter genopbygningen anmeldes til afgiftsberigtigelse hos told- og  

 skattevæsenet jf. § 12, stk. 5. Afgiftsberigtigelsen sker efter lovens  

 almindelige bestemmelser.
Stk. 3.  Reparatørvirksomheden skal udstede en  

 specificeret faktura til køretøjets ejer, respektive forsikringsselskabet, om  

 genopbygningen.
Fakturaen skal bl.a. indeholde oplysninger til identifikation  

 af køretøjet, herunder registreringsnummer, og om reparatørvirksomhedens navn  

 og adresse.
Stk. 4.  Reparatøren skal undersøge, om køretøjets  

 chassis- eller stelnummer findes tydeligt og ubeskadiget, eller om det skal  

 genihugges.
Skal genihugning finde sted, skal denne udføres af reparatøren  

 under kontrol af told- og skattevæsenet.
 Stk. 5.  Bestemmelserne i § 16, stk. 5, finder  

 tilsvarende anvendelse for så vidt angår det i § 18, stk. 3, omhandlede  

 regnskabsmateriale m.v.
Afgiftslempelse for biler med særligt  

 trafiksikkerhedshedsfremmende (lovens § 3, stk. 4) § 19.  For nye personbiler, der afgiftsberigtiges  

 efter registreringsafgiftslovens § 4, og § 5 a, og for nye varebiler, der  

 afgiftsberigtiges efter registreringsafgiftslovens § 5, stk. 1, nedsættes  

 registreringsafgiften for køretøjer med det i § 20 nævnte sikkerhedsfremmende  

 udstyr, såfremt der for køretøjet er anmeldt en pris efter  

 registreringsafgiftslovens § 9, stk. 1, der omfatter det nævnte udstyr.
 § 20.  Afgiftsnedsættelsen udgør for biler, der er  

 forsynet med blokeringsfri bremser, 7.500 kr. for en personbil  

 afgiftsberigtiget efter § 4, 2.500 kr. for en personbil afgiftsberigtiget  

 efter § 5 a, og 4.000 kr. for en varebil afgiftsberigtiget efter § 5, stk. 1.  

 De blokeringsfri bremser skal være »E« eller »e«  

 godkendt.
 Stk. 2.  For øvrigt udstyr, hvor afgiftsnedsættelsen  

 højst kan udgøre 2.700 kr. for en personbil og 1.000 kr. for en varebil, ydes  

 der følgende fradrag i afgiften pr. køretøj:
 Selerne skal være »E«- eller »e«-mærket.
 Stk. 3.  Ved »E«- eller »e«-mærkning  

 forstås godkendelsesmærkning i henhold til et ECE-regulativ eller et  

 EF-direktiv.
 Stk. 3.  Der ydes fradrag i afgiften, selv om afgiften  

 betales efter de særlige regler i registreringsafgiftslovens § 3, stk. 1, for  

 køretøjer tilhørende udlændinge.
§ 21.  Afgiftslempelsen er betinget af, at det særlige  

 udstyr er specificeret i anmeldelserne til told- og skattevæsenet med  

 anførsel af det eller de ønskede fradragsbeløb.
De certifikater, der  

 udarbejdes til brug for afgiftsberigtigelsen, skal indeholde tilsvarende  

 oplysninger om fradragsbeløbene.
Afgift af motorkøretøjer, der udelukkende  

 benyttes til udlejning (lovens § 7) § 22.  For køretøjer, der efter regler fastsat af  

 skatteministeren udelukkende benyttes til udlejning til valutaudlændinge,  

 svares afgift med 60 pct. af satserne i lovens § 4 og § 5 a når de i  

 nærværende kapitel fastsatte betingelser er opfyldt.
 § 23.  Udlejningsvirksomheden skal over for told- og  

 skattevæsenet dokumentere, at virksomheden ved udlejning til valutaudlændinge  

 af motorkøretøjer, der er registreret her i landet, har indtjent et lejebeløb  

 svarende til 70 pct. af den i lovens § 9, stk. 2-4, anførte afgiftspligtige  

 værdi af køretøjet på det tidspunkt, køretøjet anmeldes til  

 afgiftsberigtigelse.
 § 24.  Et motorkøretøj, der er berigtiget med afgift  

 efter § 22, må udelukkende benyttes til udlejning til valutaudlændinge,  

 indtil der på grundlag af kontrakter, afsluttet af den pågældende  

 udlejningsvirksomhed, enten er indtjent et lejebeløb svarende til 70 pct. af  

 den i § 23 anførte værdi, eller køretøjet i forbindelse med udlejningen har  

 kørt mindst 12.000 km.
 § 25.  Når et køretøj har været anvendt i  

 overensstemmelse med § 24, udfærdiger told- og skattevæsenet på begæring en  

 ny afgiftsattest, hvorefter der med hensyn til registreringsafgiften intet er  

 til hinder for køretøjets registrering til anden anvendelse.
 Stk. 2.  Såfremt et køretøj i andre tilfælde overgår til  

 anden anvendelse, skal det afgiftsberigtiges med fuld afgift efter lovens § 4  

 eller 5 a på grundlag af den afgiftspligtige værdi ved køretøjets første  

 afgiftsberigtigelse og således, at der i afgiften sker fradrag af den  

 tidligere betalte afgift.
 § 26.  Told- og skattevæsenet fastsætter de nærmere  

 regler om regnskabsførelse m.v.
Leverings- og finansieringsomkostninger (lovens § 8, stk. 4) § 27.  Ved fastsættelse af den afgiftspligtige værdi  

 for et nyt motorkøretøj efter reglerne i lovens § 8 og § 9 kan der ses bort  

 fra betalingen af de med leveringen forbundne udgifter til køretøjets  

 forsendelse og registrering, dog højst med følgende beløb (ekskl.  

 merværdiafgift):
 555 kr.
 1.110 kr.
 Stk. 2.  Endvidere ses der bort fra de af  

 justitsministeren fastsatte nummerpladegebyrer.
 Stk. 3.  For andre end de i stk. 1 omhandlede køretøjer  

 kan de i stk. 1 og 2 nævnte udgifter holdes uden for den afgiftspligtige  

 værdi mod fornøden dokumentation.
 Stk. 4.  Merværdiafgift af de i stk. 1, 2 og 3 nævnte  

 leveringsomkostninger kan ligeledes holdes uden for den afgiftspligtige  

 værdi.
 § 28.  Sædvanlige renter og tillæg, som er betaling  

 for købekontraktens finansiering, kan holdes uden for den afgiftspligtige  

 værdi.
Sikkerhed og henstand med betaling af  

 afgiften (lovens § 17, stk. 2, jf. § 14, stk. 2 og 3) § 29.  Tolddataplade udleveres til virksomheder, der  

 har været registreret i 2 måneder.
Indtil da skal virksomhederne stille fuld  

 sikkerhed for afgiften.
§ 30.  Ansøgning om indtil 3 måneders henstand efter  

 lovens § 17 med betaling af skyldig afgift indgives til det regionale told-  

 og skattevæsen i det distrikt, hvor virksomheden er registreret, og skal  

 indeholde oplysninger om arten af den tilbudte sikkerhed og størrelsen af det  

 beløb, for hvilket der ønskes henstand.
Som sikkerhed såvel efter lovens §  

 14, stk. 2, som efter § 17, stk. 2, antages selvskyldnerkautionsbeviser fra  

 banker, sparekasser, andelskasser og forsikringsselskaber, indlånsbøger med  

 banker, sparekasser og andelskasser samt børsnoterede obligationer, som er  

 ihændehaverpapirer.
Præmieobligationer modtages dog ikke.  

 Selvskyldnerkautionsbeviserne skal være affattet i overensstemmelse med en  

 nærmere aftalt formulering.
Stk. 2.  Der ydes kun henstand med betaling af skyldig  

 afgift inden for det beløb, for hvilket der er stillet sikkerhed.
Til  

 sikkerhedsstillelsen medregnes det beløb på 200.000 kr., som virksomheden har  

 stillet som sikkerhed efter bestemmelsen i lovens § 14, stk. 2.
Stk. 3.  Den stillede sikkerhed skal sikre skadesløs  

 betaling af de afgiftsbeløb, hvormed der er ydet virksomheden henstand.
Den  

 skal endvidere inden for det fastsatte kreditmaksimum dække afgiftsskyld, som  

 forfalder efter en virksomheds ophør, betalingsstandsning og lign., dog ikke  

 ud over et beløb på 200.000 kr.
 Stk. 4.  Den for en afgiftsperiode skyldige afgift skal  

 være indbetalt senest den 20. i den fjerde måned efter afgiftsperioden.
Kontrolforanstaltninger (lovens § 22, stk 4) § 31.  I forbindelse med et køretøjs første  

 registrering i henhold til færdselslovens bestemmelser herom skal der for  

 told- og skattevæsenet fremlægges bevis for fortoldningen af køretøjet eller  

 det dertil anvendte chassis, eller afgives erklæring om, at køretøjet,  

 chassiset eller dele til fremstilling (samling) heraf er fortoldet.
Straffe- og ikrafttrædelsesbestemmelser § 32.  Overtrædelse af bestemmelserne i denne  

 bekendtgørelse straffes med bøde, jf. § 27, stk. 2, i lov om  

 registreringsafgift af motorkøretøjer m.v.
 § 33.  Bekendtgørelsen træder i kraft den 1. november  

 1991.
 Stk. 2.  Bekendtgørelse nr. 59 af 20. februar 1985, nr.  

 622 af 14. oktober 1988, nr. 82 af 12. februar 1990 og nr. 83 af 12. februar  

 1990, ophæves.
