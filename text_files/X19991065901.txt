Rettelse af indberetning på  

 kapitalpension Det fremgår af sagen, at forsikringstageren har  

 oprettet henholdsvis en kapitalforsikring og en rateforsikring i  

 forsikringsselskab A.
Ved oprettelsen blev det oplyst, at forsikringstageren  

 også havde en kapitalpension i forsikringsselskab B, hvortil der i det  

 pågældende år skulle indbetales 5.522 kr.
Forsikringstageren sender et samlet beløb til  

 forsikringsselskab A, der derefter videresender et beløb til  

 forsikringsselskab B.
Det resterende beløb fordeles mellem  

 kapitalforsikringen og rateforsikringen i forsikringsselskab A, således  

 der bruges maksimalt beløb til kapitalforsikringen efter  

 Pensionsbeskatningslovens § 16, medens det resterende beløb går  

 til rateforsikringen.
Efter det oplyste må Styrelsen herefter gå ud  

 fra, at forsikringsselskab A indberetter det beløb, der er  

 tilgået kapitalforsikring og rateforsikring i forsikringsselskab A,  

 medens forsikringsselskab B indberetter det beløb, der er  

 tilgået kapitalpensionen i forsikringsselskab B.
Der er således  

 tilsyneladende ikke tale om overførsel af præmie fra  

 forsikringsselskab A til forsikringsselskab B efter Pensionsbeskatningslovens  

 §41, stk.3, nr.3.
 Da ingen af de beløb, som tilgår de  

 respektive ordninger tilsyneladende er fastsat på forhånd til  

 bestemte beløb, må de enkelte års indbetalinger på  

 det foreliggende grundlag opfattes som engangsindbetalinger, der har karakter  

 af tillæg til allerede oprettede pensionsordninger.
Under disse forudsætninger må tillægget  

 anses for etableret, når forsikringsselskab A har registreret bidraget  

 som værende tilgået ordningen.
Herved stilles  

 forsikringsselskaberne i disse situationer skattemæssigt på samme  

 måde som pengeinstitutter, der fører kapital- og  

 ratepensionsordninger.
Herefter kan tillægget overføres til en  

 anden ordning efter Pensionsbeskatningslovens §41 eller tilbagekøbes  

 efter Pensionsbeskatningslovens §28 eller §29. Endeligt kan tillægget  

 eller en del af det udbetales uden afgiftsmæssige konsekvenser efter  

 reglen i Pensionsbeskatningslovens §21A.
 Har forsikringsselskab A og forsikringstageren derimod  

 indgået en aftale om kapitalforsikring henholdsvis rateforsikring, hvor  

 præmien på forhånd er fastsat til et bestemt beløb,  

 og er den lovede forsikringsydelse fastsat ud fra disse fremtidige aftalte  

 præmieindbetalinger, vil den omstændighed, at  

 forsikringsselskabet indberetter en præmie som tilgået  

 kapitalforsikringen, der afviger fra den aftalte præmie, ikke have  

 nogen skattemæssig indflydelse på selskabets mulighed for at  

 "flytte" denne overskydende præmie til rateforsikringen i  

 overensstemmelse med den oprindelige aftale, forudsat at den overskydende  

 præmie ikke allerede har ført til en ændring af aftalen om  

 kapitalforsikring.
 Da der er tale om et ligningsmæssigt  

 spørgsmål gående ud på om forsikringstageren kan  

 få fradrag for yderligere 5.522 kr. i det pågældende  

 år for en indbetaling til rateforsikringen, må  

 spørgsmålet afklares af forsikringstageren ved de kommunale  

 ligningsmyndigheder med klage i sædvanlig instansfølge.
