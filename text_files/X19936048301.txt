 Adgang til at indregne solidarisk hæftelse i ansvarlig kapital.
Et instituts adgang til at indregne solidarisk hæftelse i ansvarlig  

 kapital.
Forskellen på bekendtgørelsen og egenkapitaldirektivet (89/299/EØF,  

 92/16/EØF), får på to punkter betydning for instituttets mulighed for at få  

 adgang til at indregne solidarisk hæftelse.
1. § 21, stk. 3. Instituttet var ikke godkendt til at drive  

 realkreditvirksomhed ved realkreditlovens ikrafttræden, men direktivet har i  

 modsætning til bekendtgørelsen ingen regler herom.
Dog findes der mulighed  

 for at ændre bekendtgørelsens § 21, stk. 3.
 2. § 21, stk. 4.
Godkendelsestidspunktkriteriet er gentaget i denne paragraf, men  

 det vil være i overensstemmelse med direktivet at ændre bekendtgørelsen, så  

 instituttet uanset omdannelse til aktieselskab får adgang til at indregne  

 solidarisk hæftelse med den direktivforeskrevneaftrapningstakt.
Forudsat at  

 instituttet på omdannelsestidspunktet har serier med solidarisk hæftelse.
Indregningsadgang er i bekendtgørelsen maksimeret af omfanget af  

 solidarisk hæftelse.
Bekendtgørelsen maksimerer det beløb, man til enhver tid fremover kan indregne, til det beløb  

 instituttet havde og kunne medtage på omdannelsestidspunktet.
I  

 ændringsdirektivet art. 4a, er kernekapitalens størrelse styrende for  

 indregningsadgangen.
 Således vil det igen være i overenstemmelse med direktiverne ved en  

 bekendtgørelsesændring at lade Instituttet som A/S medregne solidarisk  

 hæftelse alene begrænset af kernekapitalens størrelse på  

 omdannelsestidspunktet, medregningsprocentens størrelse (pt. 45%) og den  

 solidariske hæftelses faktiske omfang på opgørelsestidspunktet, ikke  

 omdannelsestidspunktet.
