 I henhold til § 42, stk. 4, i lov om social bistand, jf. lovbekendtgørelse  

 nr. 171 af 25. marts 1987, fastsættes:
Hvornår ydes hjælp som tilskud? § 1.  Hjælpen ydes som tilskud til Hvornår ydes en del af hjælpen som lån? § 2.  Hjælp til uddannelser, som i det af  

 Undervisningsministeriet og Danmarks Statistik udarbejdede  

 klassifikationssystem kan henføres til mellemlange og lange videregående  

 uddannelser, ydes i det første år af uddannelsen som tilskud, derefter ydes  

 normalt halvdelen som et rentefrit lån.
 Stk. 2.  Hvis den pågældende har påbegyndt en uddannelse  

 som nævnt i stk. 1, uden hjælp efter § 42, ydes hjælpen som tilskud i et år  

 regnet fra første udbetaling af hjælp efter § 42.
Fastsættelse af lånedelen § 3.  Ved fastsættelse af den del af hjælpen, der  

 efter det første uddannelsesår ydes som lån, indgår grundydelse til den  

 uddannelsessøgende og en eventuel ægtefælle, boligtillæg og børnetillæg, med  

 fradrag af egne og ægtefællens indtægter.
 Hjælp til uddannelsesudgifter og til handicapbetingede merudgifter  

 medregnes ikke ved opdeling af hjælpen i en tilskuds- og en lånedel.
 Stipendier fra Statens Uddannelsesstøtte eller andet tilskud efter regler  

 uden for den sociale lovgivning til den uddannelsessøgende selv skal  

 fradrages i tilskudsdelen.
Tilbagebetalingspligtig terminshjælp efter bistandslovens § 25, stk. 1,  

 fradrages i lånedelen.
Lånedelen kan ikke fastsættes til et højere beløb end  

 den udbetalte ydelse.
Tilbagebetaling af lånet § 4.  Ved tilbagebetalingsordninger efter § 42, stk.  

 5, skal de enkelte afdrag fastsættes således, at den pågældende kan udrede  

 disse uden at komme til at mangle, hvad der må anses for nødvendigt til eget  

 eller familiens underhold.
Det beløb, låntageren har til rådighed i  

 tilbagebetalingsperioden bør efter omstændighederne ligge noget over et  

 kontanthjælpsniveau.
Stk. 2.  Er låntagerens erhvervsmuligheder efter  

 uddannelsens afslutning stærkt begrænsede af særlige helbredsmæssige årsager,  

 kan hjælpen ydes som tilskud i videre omfang end halvdelen - eventuelt fuldt  

 ud.
Det samme er tilfældet, hvis den pågældendes forhold er særlig vanskelige  

 på grund af usædvanlig store forsørgerbyrder.
 Stk. 3.  Hvis lånet som følge af bestemmelsen i stk. 1  

 ikke er afdraget i løbet af 10 år efter fastsættelse af  

 tilbagebetalingsordningen, kan det sociale udvalg beslutte, at den resterende  

 del af tilbagebetalingskravet skal bortfalde.
Ikrafttræden § 5.  Bekendtgørelsen træder i kraft den 1. juli 1987.
