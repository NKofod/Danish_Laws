Vedtaget af Folketinget ved 2. (sidste) behandling den 1. juni 2011 Folketingsbeslutning om at forbedre tilbuddene på landets voldtægtscentre Folketinget opfordrer regeringen til at sikre, at den af indenrigs- og sundhedsministeren bebudede arbejdsgruppe afslutter sit arbejde inden den 1. februar 2012. Såfremt der er fagligt grundlag herfor, fremlægges forslag, der kan sikre mere ensartede tilbud i regionerne til ofre for voldtægt eller voldtægtsforsøg.
Eventuelle forslag til forbedringer, der vil medføre øgede offentlige udgifter, vil indgå i en prioritering i sundhedsvæsenet.
