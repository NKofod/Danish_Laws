 En person, der boede i Danmark men arbejdede som prokurist for et tysk  

 selskab blev ikke anset for omfattet af artikel 16, stk. 2 (ledelse) i  

 dobbeltbeskatningsoverenskomsten mellem Danmark og Tyskland.
 Offentliggørelse af afgørelse truffet af Ligningsrådet.
Bindende forhåndsbesked - dobbeltbeskatning - Tyskland - ledelse - selskab LR af 3. juni 1997, 99/97-4061-00422 Reference DBO Tyskland, art. 16, stk. 2 LV 1996 D.E.
Tyskland Ligningsrådet blev anmodet om at besvare følgende spørgsmål:
Er A, der bor i Danmark men arbejder som prokurist for et tysk selskab  

 omfattet af artikel 16, stk. 2 (ledelse) i dobbeltbeskatningsoverenskomsten  

 mellem Danmark og Tyskland? A var bosat i Danmark, og havde siden 1. april 1975 været medarbejder hos  

 B A/S i København, et selskab i C-Koncernen.
Pr. 1. februar 1985 fik A  

 overdraget ledelsen af økonomi-/controlling-afdelingen hos B GmbH, et tysk  

 datterselskab af B A/S (prokurafuldmagt). A skulle ifølge  

 stillingsbeskrivelsen i ansættelseskontrakten fra 1. februar 1985 referere  

 til direktøren.
 I 1986 blev anparterne i B GmbH solgt til D, og A blev herefter direktør  

 (Geschaftsfuhrer) i perioden 11. november 1988 til 15. april 1994. Der skete  

 en større omstrukturering med afskedigelse af et stort antal medarbejdere fra  

 1992, p.g.a. omstilling til et andet forretningsområde.
 Siden 15. april 1994 havde A arbejdet som prokurist med samme område som  

 tidligere, ifølge stillingsbeskrivelsen i ansættelseskontrakten fra 1.  

 februar 1985, som stadig var gældende.
 Både prokura-stillingen og geschafsfuhrer-stillingen var registreret i det  

 tyske handelsregister.
Revisionsfirmaet havde skrevet, at det var af afgørende betydning for  

 skatteyderen, at få afklaret om han var omfattet af artikel 15 (personligt  

 arbejde i tjenesteforhold) eller artikel 16, stk. 2 (ansvarlig ledelse).  

 Lempelsen for den tyske beskatning for personer omfattet af artikel 15, sker  

 efter artikel 24, stk. 2, litra f (eksemption med progressionsforbehold),  

 mens lempelsen for personer omfattet af artikel 16, stk. 2, sker efter  

 artikel 24, stk. 2, litra a (credit). En anvendelse af creditmetoden ville  

 resultere i en dansk merskat på mindst 100.000 kr.
Derimod havde det ingen  

 betydning for den tyske beskatning.
Efter revisionsfirmaets opfattelse var A ikke ansvarlig for ledelsen  

 ifølge tysk erhvervslovgivning.
Revisionsfirmaet havde bedt sin tyske  

 samarbejdspartner om at vurdere, om en prokurist kan være ansvarlig for  

 ledelsen af et tysk selskab.
Den tyske partner sammenlignede direktørens  

 funktion med prokuristens og konkluderede, at en prokurist ikke kan være  

 ansvarlig for ledelsen af et tysk selskab, da denne opgave lovgivningsmæssigt  

 alene er pålagt direktøren (Geschaftsfuhrer). Prokurameddelelsen er en følge  

 af den manglende generelle ansvarlighed og har kun som formål, at bestemte  

 personer udstyres med en fuldmagt til at repræsentere selskabet udadtil og  

 tegne selskabet i kontraktsforhold.
Revisionsfirmaet konkluderede herefter,  

 at A var omfattet af artikel 15.
Kommunen havde udtalt, at det daværende Amtsskatteinspektorat havde  

 indkaldt ansættelseskontrakten i 1989 til vurdering af, om beskatningsretten  

 til lønnen korrekt var i Tyskland.
Ifølge de indsendte lønsedler faldt lønnen  

 ikke i 1994 ved udtræden af direktionen, men var stigende.
Iøvrigt opfordrede  

 de til, at det blev dokumenteret, at A var udtrådt af direktionen.
Kommunen  

 kunne ikke bekræfte, om udtalelsen fra den tyske partner var korrekt og kunne  

 således ikke tage stilling til, hvilken artikel lønnen var omfattet af.
Told- og Skatteregionen havde udtalt, at det fremgår af bemærkningerne til  

 lovforslaget om indgåelse af dobbeltbeskatningsoverenskomsten mellem Danmark  

 og Tyskland vedrørende artikel 16, at bestemmelsen er udvidet i forhold til  

 OECD-modellen, som alene omhandler bestyrelseshonorarer og lignende  

 betalinger.
I overenskomsten mellem Danmark og Tyskland gælder bestemmelsen  

 tilsvarende også for løn mv. til en funktionær fra den ene land, der efter  

 erhvervslovgivnignen er ansvarlig for ledelsen af et selskab i det andet  

 land.
Det var regionens opfattelse, at det er erhvervslovgivningen i det  

 land, hvor selskabet er hjemmehørende, som er gældende i bestemmelsen.
 Selskabet var, ifølge revisors oplysninger til regionen, den største  

 arbejdsplads på stedet med ca. 2.000 ansatte.
 Ligningsrådet var enig i at As løn mv. ikke kunne anses som omfattet af  

 artikel 16, stk. 2, i dobbeltbeskatningsoverenskomsten mellem Danmark og  

 Tyskland, idet han ikke som prokurist var ansvarlig for ledelsen af D GmbH.  

 Hans løn mv. var istedet omfattet af artikel 15, stk. 2.
 TFS1997 LV1996DB5.
