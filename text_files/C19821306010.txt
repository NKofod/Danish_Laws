Fra myndighederne i Singapore er man informeret om at transport til  

 Singapore af alle kategorier (incl. kødkonserves) kan foregå enten direkte med skib fra havn i Danmark (evt. andet mund og klovsyge  

 frit land som Sverige) eller i forseglet container, såfremt transporten foregår gennem elle r via et ikke-mund- og klovsyge frit land (via Hamburg, Bremerhaven eller  

 Rotterdam). Til forsegling skal anvendes One-seal, og seglets nummer skal  

 være anført i den ledsagende veterinærattest.
Singapores myndigheder har udtrykkeligt gjort opmærksom på, at såfremt  

 seglet er brudt eller beskadiget ved ankomsten til Singapore, kan partiet  

 ikke indføres.
Tilsyneladende kan indførsel dog tillades i tilfælde, hvor  

 seglet er brudt af tyske/hollandske toldmyndigheder, såfremt containeren  

 genforsegles og den ledsages af en erklæring fra pågældende toldmyndighed om,  

 at brydning og genforsegling er foretaget.
Ustemplede kødstykker kan eksporteres i forseglede kartoner som angivet i  

 cirkulæreskrivelse af 15. oktober 1980 (K.K. 1755-1980) om  

 kødkontrolstempling af kødstykker.
Singapore kan derfor indføjes i pkt. 2)  

 ved siden af Japan og Venezuela.
For fersk kød og fersk fjerkrækød skal angives slagtedato såvel på  

 kartonerne som på attesten (form.
K.K. 1700-1973).
 Begge steder kan slagtedato erstattes af slagteperiode (op til 2 måneder)  

 f.eks.: »Slaughtered: February - March 1982«.
 Datoangivelsen skal principielt være åben, men dato på kartonerne kan  

 angives i kode, såfremt nøglen til koden er angivet på attesten.
 Følgende cirkulæreskrivelser tilbagekaldes:
 P.V.V.
K.
Hermansen.
