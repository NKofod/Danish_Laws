Bortfald af opsparingsafgift § 1.  Med Budgetvejledning 1996 afskaffes afgiften på  

 ministeriernes opsparing.
I aftalen om finansloven for 1996 indgår, at den  

 budgetforbedring, ministerierne herved opnår, inddrages i statskassen.
Som  

 følge heraf nedsættes ministeriernes drifts-, budgetterings- og lønsumsrammer  

 i 1996 med de i bilag 1 viste beløb.
Den samlede besparelse herved bliver  

 156,5 mill. kr.
Stk. 2.  Besparelsen er beregnet på grundlag af  

 ministeriernes opsparing ultimo 1995 efter provisionsbetaling.
Ved  

 beregningen er undtaget opsparingsbeløb afsat til konkret angivne  

 dispositioner.
 Stk. 3.  De enkelte ministerier foretager den nærmere  

 fordeling af de i bilag 1 angivne beløb på institutioner, og optager beløbene  

 på forslag til lov om tillægsbevilling for 1996.
 Stk. 4.  Besparelsen ved bortfald af opsparingsafgiften  

 skal i TB-specifikationerne kategoriseres under  

 »Dispositionsbegrænsninger« med følgende tekst: »Bortfald af  

 opsparingsopgift«.
Ændret lønudvikling § 2.  På finansloven for 1996 var der forudsat en  

 lønudvikling på 2,3 pct.
På grundlag af Danmarks Statistiks opgørelse af  

 lønudviklingen for arbejdere og funktionærer i den private sektor kan den  

 faktiske lønudvikling nu opgøres til 2,8 pct.
Stk. 2.  På forslag til lov om tillægsbevilling for 1996  

 kan der optages merudgifter til løn på indtil 0,5 pct. af institutionens  

 lønsum.
Merudgifterne til løn skal modsvares af et tilsvarende mindreforbrug  

 på kontiene for øvrige driftsudgifter.
 Stk. 3.  Merudgifterne ved lønreguleringen og de  

 modsvarende mindreudgifter til øvrige driftsudgifter skal i  

 TB-specifikationerne kategoriseres under »Andre bevillingsforslag«  

 med følgende tekst: »Ændret lønudvikling«.
