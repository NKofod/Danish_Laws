Betænkning afgivet af Klima-, Energi- og Bygningsudvalget den 11. december 2014 Betænkning over Forslag til lov om ændring af lov om elforsyning, lov om naturgasforsyning, lov om tilskud til fremme af vedvarende energi i virksomheders produktionsprocesser, biobrændstofloven og lov om fremme af besparelser i energiforbruget (Erhvervsrettet lempelse af PSO-betaling for elektricitet, afskaffelse af tilskudsordning til ikkekvoteomfattet elproduktion, afskaffelse af PSO-betaling for gas, fravigelse af iblandingsprocent for biobrændstoffer, faktureringsoplysninger m.v. til energiforbrugere med fordelingsmålere, ændring af klageregler m.v.) [af klima-, energi- og bygningsministeren (Rasmus Helveg Petersen)]:
1. Ændringsforslag Klima-, energi- og bygningsministeren har stillet 9 ændringsforslag til lovforslaget.
2. Udvalgsarbejdet Lovforslaget blev fremsat den 30. oktober 2014 og var til 1. behandling den 11. november 2014. Lovforslaget blev efter 1. behandling henvist til behandling i klima-, energi- og bygningsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og klima-, energi- og bygningsministeren sendte den 1. september 2014 dette udkast til udvalget, jf.
KEB (2013-14) alm. del  bilag 378. Den 30. oktober 2014 sendte klima-, energi- og bygningsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelse fra Boligkontoret Danmark og ista Danmark.
 Klima-, energi- og bygningsministeren har over for udvalget kommenteret den ene af de skriftlige henvendelser til udvalget.
Spørgsmål Udvalget har stillet 7 spørgsmål til klima-, energi- og bygningsministeren til skriftlig besvarelse, som denne har besvaret bortset fra et, som forventes besvaret inden 2. behandling.
3. Indstillinger Et flertal i udvalget (udvalget med undtagelse af KF) indstiller lovforslaget til vedtagelse med de stillede ændringsforslag.
Et mindretal i udvalget (KF) indstiller lovforslaget til forkastelse ved 3. behandling.
Mindretallet  vil stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af klima-, energi- og bygningsministeren, tiltrådt af udvalget:
 1) Efter »lov om naturgasforsyning,« indsættes: »lov om varmeforsyning,«.
[Konsekvens af udvidelse af lovforslagets anvendelsesområde] 2) I undertitlen udgår »med fordelingsmålere«.
[Konsekvens af udvidelse af lovforslagets anvendelsesområde] Til § 1 3) Før nr. 1 indsættes som nyt nummer:
 »01. I § 6 a indsættes som stk. 4:
»Stk. 4. Klima-, energi- og bygningsministeren kan fastsætte regler med henblik på at forpligte elhandelsvirksomheder til at give deres forbrugere faktureringsoplysninger og adgang til forbrugsoplysninger, herunder om forbrugernes ret til at modtage oplysningerne flere gange årligt, elektronisk, og uden at der opkræves særskilt gebyr.«« [Bemyndigelse til at sikre gennemførelse af energieffektivitetsdirektivets artikel 10 og 11 for elhandelsvirksomheder] 4) I det under nr. 3 foreslåede § 8, stk. 6, ændres i 2. pkt. »til Energinet.dk en gang årligt.« til: »månedligt til Energinet.dk.« [Statsmidler udbetales månedligt i stedet for en gang årligt] 5) Efter nr. 5 indsættes som nye numre:
 »02. I § 22, stk. 1, nr. 6, ændres »årlige informationer om dennes elforbrug« til: »informationer om sit faktiske elforbrug og faktiske aktuelle priser mindst en gang årligt«.
03. I § 22, stk. 4, 1. pkt.,  indsættes efter »stk. 1-3, herunder«: »regler om forbrugernes ret til at modtage oplysningerne flere gange årligt, elektronisk, og uden at der opkræves særskilt gebyr,«.« [Præcisering af krav til netvirksomheder og bemyndigelse til klima-, energi- og bygningsministeren til at sikre gennemførelse af energieffektivitetsdirektivets artikel 10 og 11 for netvirksomheder] Til § 2 6) Før nr. 1 indsættes som nyt nummer:
 »01. Efter § 7 a indsættes:
»§ 7 b.
Klima-, energi- og bygningsministeren kan fastsætte regler med henblik på at forpligte naturgasleverandører til at give deres forbrugere faktureringsoplysninger og adgang til forbrugsoplysninger, herunder om forbrugernes ret til at modtage oplysningerne flere gange årligt, elektronisk, og uden at der opkræves særskilt gebyr.«« [Bemyndigelse til klima-, energi- og bygningsministeren til at sikre gennemførelse af energieffektivitetsdirektivets artikel 10 og 11 for naturgasleverandører] 7) Efter nr. 1 indsættes som nye numre:
 »02. I § 14, stk. 1, nr. 3, ændres »årlige informationer om sit naturgasforbrug« til: »informationer om sit faktiske naturgasforbrug og faktiske aktuelle priser mindst en gang årligt«.
03. I § 14, stk. 2, 1. pkt., indsættes efter »stk. 1, herunder«: »regler om forbrugernes ret til at modtage oplysningerne flere gange årligt, elektronisk, og uden at der opkræves særskilt gebyr,«.« [Præcisering af krav til distributionsselskaberne og bemyndigelse til klima-, energi- og bygningsministeren med henblik på at sikre gennemførelse af energieffektivitetsdirektivets artikel 10 og 11 for naturgasdistributionsselskaber] Ny paragraf 8) Efter § 2 indsættes som ny paragraf:
»§ 01 I lov om varmeforsyning, jf. lovbekendtgørelse nr. 1184 af 14. december 2011, som ændret ved § 1 i lov nr. 577 af 18. juni 2012, § 40 i lov nr. 1095 af 28. november 2012, § 9 i lov nr. 903 af 4. juli 2013 og § 2 i lov nr. 345 af 8. april 2014, foretages følgende ændringer:
 1. I § 28 a, stk. 1, 1. pkt., ændres »årlige informationer om sit varmeforbrug« til: »informationer om sit faktiske varmeforbrug og faktiske aktuelle priser mindst en gang årligt«.
 2. § 28 a, stk. 3, affattes således:
»Stk. 3. Klima-, energi-, og bygningsministeren kan fastsætte regler om gennemførelse af bestemmelserne i stk. 1, herunder regler om forbrugernes ret til at modtage oplysningerne flere gange årligt, elektronisk, og uden at der opkræves særskilt gebyr.«« [Præcisering af krav til varmedistributionsvirksomhederne og bemyndigelse til klima-, energi- og bygningsministeren med henblik på at sikre gennemførelse af energieffektivitetsdirektivets artikel 10 og 11 for varmedistributionsvirksomheder] Til § 7 9) I stk. 2 ændres »§ 5« til: »§ 1, nr. 01, 02 og 03, § 2, nr. 01, 02 og 03, §§ 01 og 5«.
[Ikrafttræden af bestemmelser til gennemførelse af energieffektivitetsdirektivet dagen efter bekendtgørelsen i Lovtidende] Bemærkninger Til nr. 1 Titlen foreslås ændret som konsekvens af den foreslåede udvidelse af lovforslaget til også at omfatte ændringer af lov om varmeforsyning, jf. ændringsforslag nr. 8.
Til nr. 2 Undertitlen foreslås ændret som en konsekvens af, at der foreslås yderligere lovændringer til sikring af den fulde gennemførelse af energieffektivitetsdirektivets artikel 10 og 11 for både slutkunder med afregningsmålere og slutkunder med fordelingsmålere, jf. ændringsforslag nr. 3 og nr. 5-8.
Til nr. 3 Energieffektivitetsdirektivets artikel 10 og 11 forpligter medlemsstaterne til, at de bl.a. sikrer slutkunder af elektricitet en ret til gratis at modtage nøjagtige faktureringsoplysninger baseret på det faktiske forbrug.
Herunder indebærer direktivet en ret for slutkunder uden intelligente målere til at få oplysningerne op til fire gange om året i det omfang, det er teknisk muligt og økonomisk begrundet, og en ret for slutkunder til at modtage oplysningerne elektronisk, og uden at der opkræves særskilt gebyr.
Der henvises til en mere udførlig beskrivelse af direktivets krav i lovforslagets almindelige bemærkninger i afsnit 2.6.
 Den gældende regulering for elhandelsvirksomheder sikrer, at en elhandelsvirksomheds forbrugere modtager en faktura baseret på målt forbrug en gang årligt, jf. bekendtgørelse nr. 486 af 29. maj 2007 (elfaktureringsbekendtgørelsen), der har hjemmel i § 82, stk. 6, i lov om elforsyning.
Den foreslåede bestemmelse skal sikre, at klima-, energi- og bygningsministeren er bemyndiget til at fastsætte bestemmelser, der sikrer gennemførelse af direktivets krav om bl.a. levering af faktureringsoplysninger flere gange årligt i det omfang, det vurderes teknisk muligt og økonomisk begrundet, at disse oplysninger leveres elektronisk, og uden at der kan opkræves særskilt gebyr.
Flere af direktivets krav indeholder et skønselement, og en eventuel regulering kan derfor omfatte alle direktivets relevante krav eller dele.
 Den gældende hjemmelsbestemmelse for Energitilsynet i § 82, stk. 6, i lov om elforsyning, som er udmøntet i elfaktureringsbekendtgørelsen, vil fortsat kunne anvendes til at fastsætte regler om selve faktureringen, herunder om, at faktureringen på forbrugerens anmodning skal ske elektronisk, og uden at der kan opkræves særskilt gebyr.
Til nr. 4 Det fremsatte lovforslag indeholder forslag om, at der indsættes en ny bestemmelse i elforsyningslovens § 8, stk. 6. Denne bestemmelse indebærer, at der kan afsættes statsmidler til delvis dækning af de kollektive elforsyningsvirksomheders nødvendige omkostninger ved at gennemføre de offentlige forpligtelser (PSO), som er omfattet af § 8, stk. 1. Af det fremsatte lovforslag fremgår, at disse midler skal udbetales til Energinet.dk en gang årligt.
Dette foreslås ændret til en månedlig udbetaling.
Det skyldes, at der er tale om så store beløb, at det vurderes uhensigtsmæssigt, at Energinet.dk modtager midlerne som forskud i starten af året, da midlerne skal anvendes til delvis dækning af et løbende og jævnt forbrug hen over året.
I stedet foreslås det derfor, at de afsatte midler overføres til Energinet.dk på en måde, som i højere grad stemmer overens med det faktiske ressourceforbrug, konkret ved månedlig afregning.
Den månedlige afregning vil udgøre en tolvtedel af de midler, der for et givent år er afsat på bevillingslovene.
Det samlede beløb til dækning af virksomhedernes udgifter til PSO ændres således ikke.
Energinet.dk er ligeledes fortsat forpligtet til at fordele midlerne ligeligt over året, hvis Energinet.dk vælger en anden periodisering af den opgørelse af omkostninger, som skal foretages i medfør af § 8, stk. 5, jf. stk. 1. For 2015 gælder fortsat, at første udbetaling vil ske umiddelbart efter ikrafttrædelsen af dette lovforslag, hvis denne ikke har fundet sted pr. 1. januar 2015. I dette tilfælde vil udbetalingen blive tilrettelagt således, at den første udbetaling i 2015 dækker perioden fra 1. januar, til udbetaling sker, mens de følgende månedlige overførsler vil udgøre en tolvtedel af det afsatte beløb for 2015.
Til nr. 5 Energieffektivitetsdirektivets artikel 10 og 11 forpligter medlemsstaterne til, at de bl.a. sikrer slutkunder af elektricitet en ret til gratis at modtage nøjagtige faktureringsoplysninger baseret på det faktiske forbrug.
Herunder indebærer direktivet en ret for slutkunder uden intelligente målere til at få oplysningerne op til fire gange om året i det omfang, det er teknisk muligt og økonomisk begrundet, og en ret for slutkunder til at modtage oplysningerne elektronisk, og uden at der opkræves særskilt gebyr.
Der henvises til en mere udførlig beskrivelse af direktivets krav i lovforslagets almindelige bemærkninger i afsnit 2.6.
 Den gældende regulering for netvirksomheder sikrer, at en netvirksomheds forbrugere modtager en faktura baseret på målt forbrug en gang årligt, jf. bekendtgørelse nr. 486 af 29. maj 2007 (elfaktureringsbekendtgørelsen), og årlige informationer om deres forbrug, jf. den gældende § 22, stk. 1, nr. 6, og bekendtgørelse nr. 1452 af 16. december 2013 (energisparebekendtgørelsen).
I lyset af energieffektivitetsdirektivets krav om faktureringsoplysninger op til fire gange om året, som vedrører både oplysninger om forbrug og om priser, skal den gældende bestemmelse i § 22, stk. 1, nr. 6, i lov om elforsyning ændres.
Den foreslåede ændring indebærer ikke en udvidelse af netvirksomhedernes forpligtelser i forhold til, hvad der er gældende i dag.
Den gældende ordlyd af bestemmelsen forhindrer dog, at klima-, energi- og bygningsministeren ved bekendtgørelse vil kunne stille yderligere krav, jf. den foreslåede ændring af § 22, stk. 4, i lov om elforsyning, hvorfor ordlyden foreslås ændret.
Der foreslås desuden at udvide den gældende bemyndigelse i § 22, stk. 4, i lov om elforsyning.
Den foreslåede bestemmelse skal sikre, at klima-, energi- og bygningsministeren er bemyndiget til at fastsætte bestemmelser, der sikrer gennemførelse af direktivets krav om bl.a. levering af faktureringsoplysninger flere gange årligt i det omfang, det vurderes teknisk muligt og økonomisk begrundet, at disse oplysninger leveres elektronisk, og uden at der kan opkræves særskilt gebyr.
Flere af direktivets krav indeholder et skønselement, og en eventuel regulering kan derfor omfatte alle direktivets relevante krav eller kun dele.
Den foreslåede hjemmelsbestemmelse er påtænkt anvendt til at udstede regler om faktureringsoplysninger og adgang til forbrugsoplysninger, i det omfang det skulle vise sig nødvendigt til at sikre direktivets gennemførelse.
Den gældende hjemmelsbestemmelse for Energitilsynet i § 82, stk. 6, i lov om elforsyning, som er udmøntet i elfaktureringsbekendtgørelsen, vil fortsat kunne anvendes til at fastsætte regler om selve faktureringen, herunder om, at faktureringen på forbrugerens anmodning skal ske elektronisk, og uden at der kan opkræves særskilt gebyr.
Til nr. 6 Energieffektivitetsdirektivets artikel 10 og 11 forpligter medlemsstaterne til, at de bl.a. sikrer slutkunder af gas en ret til gratis at modtage nøjagtige faktureringsoplysninger baseret på det faktiske forbrug.
Herunder indebærer direktivet en ret for slutkunder uden intelligente målere til at få oplysningerne op til fire gange om året i det omfang, det er teknisk muligt og økonomisk begrundet, og en ret for slutkunder til at modtage oplysningerne elektronisk, og uden at der opkræves særskilt gebyr.
Der henvises til en mere udførlig beskrivelse af direktivets krav til lovforslagets almindelige bemærkninger i afsnit 2.6.
Den gældende regulering for naturgasleverandører sikrer, at en naturgasleverandørs forbrugere modtager en faktura baseret på målt forbrug en gang årligt, jf. bekendtgørelse nr. 937 af 11. september 2006 (naturgasfaktureringsbekendtgørelsen). Den foreslåede bestemmelse skal sikre, at klima-, energi- og bygningsministeren er bemyndiget til at fastsætte bestemmelser, der sikrer gennemførelse af direktivets krav om bl.a. levering af faktureringsoplysninger flere gange årligt i det omfang, det vurderes teknisk muligt og økonomisk begrundet, at disse oplysninger leveres elektronisk, og uden at der kan opkræves særskilt gebyr.
Flere af direktivets krav indeholder et skønselement, og en eventuel regulering kan derfor omfatte alle direktivets relevante krav eller kun dele.
Den foreslåede hjemmelsbestemmelse er påtænkt anvendt til at udstede regler om faktureringsoplysninger og adgang til forbrugsoplysninger, i det omfang det skulle vise sig nødvendigt til at sikre direktivets gennemførelse.
Den gældende hjemmelsbestemmelse for Energitilsynet i § 42 a, stk. 4, i lov om naturgasforsyning, som er udmøntet i naturgasfaktureringsbekendtgørelsen, vil fortsat kunne anvendes til at fastsætte regler om selve faktureringen, herunder om, at faktureringen på forbrugerens anmodning skal ske elektronisk, og uden at der kan opkræves særskilt gebyr.
Til nr. 7 Energieffektivitetsdirektivets artikel 10 og 11 forpligter medlemsstaterne til, at de bl.a. sikrer slutkunder af gas en ret til gratis at modtage nøjagtige faktureringsoplysninger baseret på det faktiske forbrug.
Herunder indebærer direktivet en ret for slutkunder uden intelligente målere til at få oplysningerne op til fire gange om året i det omfang, det er teknisk muligt og økonomisk begrundet, og en ret for slutkunder til at modtage oplysninger elektronisk, og uden at der opkræves særskilt gebyr.
Der henvises til en mere udførlig beskrivelse af direktivets krav til lovforslagets almindelige bemærkninger i afsnit 2.6.
 Den gældende regulering for naturgasdistributionsselskaber sikrer, at et naturgasdistributionsselskabs forbrugere modtager en faktura baseret på målt forbrug en gang årligt, jf. bekendtgørelse nr. 937 af 11. september 2006 (naturgasfaktureringsbekendtgørelsen), og årlige informationer om deres forbrug, jf. den gældende bestemmelse i § 14, stk. 1, nr. 3, og bekendtgørelse nr. 1452 af 16. december 2013 (energisparebekendtgørelsen).
I lyset af energieffektivitetsdirektivets krav om faktureringsoplysninger op til fire gange om året, som vedrører både oplysninger om forbrug og om priser, skal den gældende bestemmelse i § 14, stk. 1, nr. 3, i lov om naturgasforsyning ændres.
Den foreslåede ændring indebærer ikke en udvidelse af naturgasdistributionsselskabers forpligtelser i forhold til, hvad der er gældende i dag.
Den gældende ordlyd af bestemmelsen forhindrer dog, at klima-, energi- og bygningsministeren ved bekendtgørelse vil kunne stille yderligere krav, jf. den foreslåede ændring af § 14, stk. 2, 1. pkt., i lov om naturgasforsyning, hvorfor ordlyden foreslås ændret.
Der foreslås desuden at udvide den gældende bemyndigelse i § 14, stk. 2, 1. pkt., i lov om naturgasforsyning.
Den foreslåede bestemmelse skal sikre, at klima-, energi- og bygningsministeren er bemyndiget til at fastsætte bestemmelser, der sikrer gennemførelse af direktivets krav om bl.a. levering af faktureringsoplysninger flere gange årligt i det omfang, det vurderes teknisk muligt og økonomisk begrundet, at disse oplysninger leveres elektronisk, og uden at der kan opkræves særskilt gebyr.
Flere af direktivets krav indeholder et skønselement, og en eventuel regulering kan derfor omfatte alle direktivets relevante krav eller kun dele.
Den foreslåede hjemmelsbestemmelse er påtænkt anvendt til at gennemføre regler om faktureringsoplysninger og adgang til forbrugsoplysninger, i det omfang det skulle vise sig nødvendigt til at sikre direktivets gennemførelse.
Den gældende hjemmelsbestemmelse for Energitilsynet i § 42 a, stk. 4, i lov om naturgasforsyning, som er udmøntet i naturgasfaktureringsbekendtgørelsen, vil fortsat kunne anvendes til at fastsætte regler om selve faktureringen, herunder om, at faktureringen på forbrugerens anmodning skal ske elektronisk, og uden at der kan opkræves særskilt gebyr.
Til nr. 8 Energieffektivitetsdirektivets artikel 10 og 11 forpligter medlemsstaterne til, at de bl.a. sikrer slutkunder af varme en ret til gratis at modtage nøjagtige faktureringsoplysninger baseret på det faktiske forbrug.
Herunder indebærer direktivet en ret for slutkunder til at få oplysningerne op til fire gange om året i det omfang, det er teknisk muligt og økonomisk begrundet, og en ret til at modtage oplysninger elektronisk, og uden at der opkræves særskilt gebyr.
Der henvises til en mere udførlig beskrivelse af direktivets krav til lovforslagets almindelige bemærkninger i afsnit 2.6.
Det fremgår indirekte af byggelovgivningens krav til individuel måling af bl.a. varme, jf. bekendtgørelse nr. 563 af 2. juni 2014 (målerbekendtgørelsen), at en varmedistributionsvirksomheds forbrugere årligt skal modtage en faktura baseret på målt forbrug.
Desuden skal varmedistributionsvirksomheder give forbrugerne årlige informationer om deres forbrug, jf. den gældende bestemmelse i § 28 a, stk. 1, i lov om varmeforsyning og bekendtgørelse nr. 1452 af 16. december 2013 (energisparebekendtgørelsen).
I lyset af energieffektivitetsdirektivets krav om faktureringsoplysninger op til fire gange om året, som vedrører både oplysninger om forbrug og om priser, skal den gældende bestemmelse i § 28 a, stk. 1, i lov om varmeforsyning ændres.
Den foreslåede ændring indebærer ikke en udvidelse af varmedistributionsvirksomhedernes forpligtelser i forhold til, hvad der er gældende i dag.
Den gældende ordlyd af bestemmelsen forhindrer dog, at klima-, energi- og bygningsministeren ved bekendtgørelse vil kunne stille yderligere krav, jf. den foreslåede bestemmelse i § 28 a, stk. 3, i lov om varmeforsyning, hvorfor ordlyden foreslås ændret.
Den foreslåede ændring af § 28 a, stk. 3, i lov om varmeforsyning har til formål at sikre opfyldelse af ovennævnte bestemmelser i energieffektivitetsdirektivet, som skal gælde alle varmedistributionsvirksomheder omfattet af lov om varmeforsyning.
Det fremgår af den gældende bestemmelse i § 28 a, stk. 3, at oplysningspligten i stk. 1 ikke gælder for varmedistributionsvirksomheder med en kapacitet under 1 MW og blokvarmecentraler.
I forbindelse med gennemførelse af direktivet foreslås den gældende begrænsning af bestemmelsen ophævet.
Den foreslåede nyaffattelse af bestemmelsen i § 28 a, stk. 3, i lov om varmeforsyning har til formål at give klima-, energi- og bygningsministeren bemyndigelse til at fastsætte bestemmelser, der sikrer gennemførelse af direktivets krav om bl.a. levering af faktureringsoplysninger flere gange årligt i det omfang, det vurderes teknisk muligt og økonomisk begrundet, at disse oplysninger leveres elektronisk, og uden at der kan opkræves særskilt gebyr.
Flere af direktivets krav indeholder et skønselement, og en eventuel regulering kan derfor omfatte alle direktivets relevante krav eller kun dele.
Den foreslåede hjemmelsbestemmelse er påtænkt anvendt til at gennemføre regler om faktureringsoplysninger og adgang til forbrugsoplysninger, i det omfang det skulle vise sig nødvendigt til at sikre direktivets gennemførelse.
Den gældende hjemmelsbestemmelse for Energitilsynet i § 23 b, stk. 3, i lov om varmeforsyning vil fortsat kunne anvendes til at fastsætte regler om selve faktureringen, herunder om, at faktureringen på forbrugerens anmodning skal ske elektronisk, og uden at der kan opkræves særskilt gebyr.
Til nr. 9 Med ændringsforslag nr. 3 og 5-8 foreslås det bl.a. at udvide lovforslaget med en ændring i lov om varmeforsyning og yderligere ændringer af lov om elforsyning og lov om naturgasforsyning, som skal sikre det fornødne hjemmelsgrundlag til at gennemføre energieffektivitetsdirektivets artikel 10 og 11 om fakturerings- og forbrugsoplysninger m.v.
Det er vigtigt, at de foreslåede nye bestemmelser træder i kraft så tidligt som muligt og inden udløb af fristen for gennemførelse den 31. december 2014. Derfor foreslås det, at bestemmelserne træder i kraft dagen efter bekendtgørelsen i Lovtidende.
Julie Skovsby (S) Jens Joel (S) Karin Gaardsted (S) Jesper Petersen (S) Pernille Rosenkrantz-Theil (S) Jacob Lund (S) Flemming Møller Mortensen (S) Andreas Steenberg (RV) Lone Loklindt (RV) Lotte Rod (RV) Steen Gade (SF) fmd.
Lisbeth Bech Poulsen (SF) Per Clausen (EL) Frank Aaen (EL) Lars Dohn (EL) Thomas Danielsen (V) nfmd.
Kristian Pihl Lorentzen (V) Jacob Jensen (V) Lars Christian Lilleholt (V) Bente Bendix (V) Jens Ejner Christensen (V) Eyvind Vesselbo (V) Mikkel Dencker (DF) Liselott Blixt (DF) René Christensen (DF) Kim Christiansen (DF) Villum Christensen (LA) Mike Legarth (KF) Charlotte Dyremose (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 48 Bilagsnr.
