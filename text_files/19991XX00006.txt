Skriftlig fremsættelse (7. oktober 1999) Socialministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 børnetilskud og forskudsvis udbetaling af børnebidrag, lov om  

 børns retsstilling, lov om påligningen af indkomstskat til  

 staten og lov om en børnefamilieydelse. (Større privat ansvar  

 for forsørgelse, målretning af særligt børnetilskud  

 og forhøjelse af grænse for modregning i  

 børnefamilieydelsen).
(Lovforslag nr.
L 5).
Som et led i Regeringens ønske om at  

 gennemføre besparelser på de offentlige udgifter  

 foreslås 1)	forhøjelse af normalbidraget og indførelse af et  

 tillæg til det særlige børnetilskud efter  

 børnetilskudslovens § 4, stk. 2 og 3, og en tilsvarende  

 nedsættelse af det ordinære børnetilskud, 2)	indførelse af en indtægtsregulering af det  

 særlige børnetilskud, der ydes, når en eller begge barnets  

 forældre modtager folkepension eller førtidspension efter lov om  

 social pension, eller når folkepension eller førtidspension til  

 en eller begge af to pensionsberettigede forældre ikke udbetales, fordi  

 § 46 i lov om social pension finder anvendelse og 3)	en forhøjelse af grænsen for modregning af visse  

 restancer i børnefamilieydelsen.
 Idet jeg i øvrigt henviser til lovforslaget og  

 bemærkningerne dertil, skal jeg på regeringens vegne anbefale  

 lovforslaget til Tingets hurtige og velvillige behandling.
