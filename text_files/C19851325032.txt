Til orientering fremsendes et eksemplar af ovennævnte bekendtgørelse.
I  

 bekendtgørelsen fastsættes betingelser for produktion af konsumkartofler samt  

 for salg af spisekartofler.
 I henhold til bekendtgørelsens § 4 skal enhver produktion af  

 konsumkartofler, fra 1986, foretages på avlsmateriale, der har oprindelse i  

 sygdomsfrie kartoffelmeristemer (meristemkartofler).
 Ved indførsel af konsumkartofler stilles samme krav om kartoflernes  

 oprindelse som anført i bekendtgørelsens § 4. Disse bestemmelser træder dog  

 først i kraft den 1. april 1986.
 Da ingen andre lande har en produktion af konsumkartofler, der opfylder  

 bestemmelserne i § 4, vil indførsel af konsumkartofler ikke kunne foretages  

 efter 1. april 1986, dog med undtagelse af bestemmelserne i § 10 stk. 3 og 4.
 Det skal bemærkes, at salg af indførte konsumkartofler ikke må foretages  

 efter 1. april 1986.
 Vedrørende indførsel af læggekartofler.
 I landbrugsministeriets bekendtgørelse nr. 499 af 28. september 1984 om  

 læggekartofler, (* 1) fastsættes bestemmelser for indførsel af  

 læggekartofler.
 I bekendtgørelsens § 28 fastsættes, at læggekartofler kun kan indføres,  

 såfremt kartoflerne har oprindelse i sygdomsfrie kartoffelmeristemer.
 Da ingen lande opfylder betingelserne, med et godkendt meristemprogram,  

 kan indførsel af læggekartofler ikke finde sted.
