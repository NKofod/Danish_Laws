En 67-årig kvinde var tvangsindlagt og tvangsmedicineret.
Hun gjorde  

 tilnærmelser til en anden patient.
Hun var urolig og agressiv og blev  

 tvangsfikseret med vagt.
Vagten forlod stuen et øjeblik, og manden og kvinden  

 havde samleje på stuen.
Kvinden klagede efterfølgende over seksuel  

 forulempelse.
Patientklagenævnet fandt ikke grundlag for kritik.
Men man fandt at  

 det påhvilede afdelingen at beskytte den tvangsfikserede, og man beklagede at  

 tilsynet havde været utilstrækkeligt til at beskytte kvinden.
 Der er klaget over, at mangelfuldt tilsyn medførte, at klager blev  

 forulempet af en medpatient.
En 67-årig tvangsindlagt kvinde blev tvangsfikseret, da hun i sin syge  

 tilstand havde slået personalet og taget kvælertag på en medpatient.
Da hun  

 var tiltagende motorisk urolig og aggressiv blev hun tvangsmedicineret med  

 100 milligram Cisordinol (et depotpræparat). Personalet hjalp hende senere på  

 toilettet, og hun gjorde da tilnærmelser til en mandlig medpatient.
 Hun blev bragt til sin stue, fikseret med livbælte og faldt senere i søvn.  

 En sygeplejerske var forblevet på stuen, men forlod denne for at aftale  

 afløsning med en kollega.
 Ca. 5 minutter senere blev personalet af en patient gjort opmærksom på, at  

 den mandlige patient og kvinden havde samleje på stuen.
 Kvinden klagede efterfølgende over seksuel forulempelse.
 Såvel Sundhedsstyrelsen som Patientklagenævnet fandt, at  

 kortvarige afbrydelser i et fast vagtregime, som sker under hensyn til den  

 øvrige opgavevaretagelse og i situationer, hvor ingen risiko er nærliggende  

 forudsigelig, formentlig ikke altid er undgåelig, hvorfor man ikke fandt, at  

 der forelå manglende omhu, jf. sygeplejerskelovens § 5.
 Begge fandt dog samtidig, at det påhvilede afdelingen ved fornøden  

 overvågning, at beskytte den tvangsfikserede, og at fast vagtregime burde  

 tilstræbes udført, så det i videst muligt omfang kunne ske uden selv  

 kortvarige afbrydelser, og beklagede, at tilsynet havde været utilstrækkeligt  

 til at beskytte kvinden.
