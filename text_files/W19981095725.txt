Efter en farmaceutisk receptkontrol blev medicinen fundet frem af en  

 apoteksassistent, som kontrollerede, at medicinen var i overensstemmelse med  

 recepten.
En anden medarbejder på apoteket foretog en sidste kontrol af  

 ekspeditionen, hvor det ligeledes ikke blev opdaget, at der var fremtaget  

 forkert medicin.
Udlevering af Digoxin, 0,25 mg, i stedet for  

 Diazepam, 5 mg Patientklagenævnet fandt, at apoteksassistenten  

 havde overtrådt § 25, stk. 1, nr. 2, i dagældende  

 receptbekendtgørelse af 1993, idet der ikke var blevet udvist  

 tilstrækkelig omhu ved receptens ekspedition.
Nævnet fandt, at  

 man ikke kunne tage stilling til, præcis hvor mange glas hjertemedicin  

 Digoxin, der blev udleveret, men at dette var uden afgørende  

 betydning, idet nævnet lagde vægt på, at kontrollen  

 vedrørte samtlige glas.
 Patientklagenævnet anmodede politiet om at overveje  

 at rejse tiltale, og apoteksassistenten vedtog senere et  

 bødeforlæg på 1000 kr.
Patientklagenævnet fandt endvidere, at der i  

 forbindelse med den sidste kontrol var sket en overtrædelse af § 25,  

 stk. 1, nr. 3, i dagældende receptbekendtgørelse af 1993. Da det  

 ikke var muligt at identificere den pågældende medarbejder, blev  

 afgørelsen meddelt apotekeren til orientering.
Nævnet fandt det  

 i den forbindelse uheldigt, at det ikke havde været muligt at opklare,  

 hvem der havde medvirket ved den sidste kontrol.
Afgørelserne afspejler apotekspersonalets  

 vidtgående ansvar for at forvisse sig om receptens indhold, lige som  

 der består en pligt til at lade enhver rimelig tvivl om receptens  

 indhold komme patienten tilgode ved at afklare eventuelle  

 tvivlsspørgsmål med den ordinerende læge, jf.  

 nugældende receptbekendtgørelsens § 24, stk. 1, § 25 og § 27.  

 Kun hvor en mangelfuld recept er udformet på en sådan måde,  

 at der ikke er rimelig grund til at betvivle dens indhold og rigtighed, vil  

 medicinudleveringen ikke kunne bebrejdes apotekspersonalet.
Et eventuelt  

 ansvar vil i så fald typisk påhvile receptudstederen alene.
