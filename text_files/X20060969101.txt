Aktieemission - værdiansættelse Spørgsmål 1 Kan Skatterådet  

 bekræfte, at det vil være uden umiddelbare skattemæssige konsekvenser for de  

 af  

 S´ kunder, der - ved en rettet aktieemission - tegner nye aktier i selskabet  

 til 5.425 kr. for en 500 kr. aktie (kurs 1.085) - svarende til kurs 105 på  

 indre værdi? Spørgsmål 2 Kan Skatterådet  

 bekræfte, at det vil være uden umiddelbare skattemæssige konsekvenser for de  

 af  

 S´ kunder, der - i stedet for at nytegne aktier i S - køber eksisterende  

 aktier  

 i selskabet af S-Fonden til samme kurs? Spørgsmål 3 Såfremt  

 spørgsmål 1 og 2 besvares benægtende ønskes det oplyst, om udbuddet af aktier  

 vil kunne ske uden skattemæssige konsekvenser for kunderne, hvis dette sker  

 til  

 kurs 1.200.
Svar Ad spørgsmål 1:  

 Ja.
 Ad spørgsmål 2:  

 Ja.
 Ad spørgsmål 3:  

 Bortfalder.
Beskrivelse af  

 de faktiske forhold Rådgiver oplyste  

 følgende:
"Baggrund S, der  

 er indskydersparekasse, forventer at få godkendt en omdannelse til  

 aktieselskab på kommende repræsentantskabsmøde i maj 2006 efter  

 bestemmelserne  

 i lov om finansiel virksomhed (LFV) § 207.
 Samtidig hermed  

 skal aktieselskabet fremstå med et demokratisk styre, som til en vis grad er  

 tilpasset det system, der er som indskydersparekasse.
 Dette indebærer  

 at aktieselskabet enten:
 Vor forespørgsel  

 vedrører alene dette forhold - nemlig hvilken betydning får denne spredning  

 af  

 stemmerne og indflydelsen i aktieselskabet til S´ kunder, indskydere og  

 medarbejdere.
Nuværende  

 forretningsmodel S er  

 indskydersparekasse.
 Opbakningen til  

 S er stor.
 Kundeantallet er  

 ca. 47.000 med en god spredning på landsplan.
 S ledes af en  

 bestyrelse bestående af valgte medlemmer på repræsentantskabsmødet og  

 medarbejdervalgte  

 medlemmer.
 De  

 repræsentantskabsvalgte bestyrelsesmedlemmer vælges af og blandt  

 repræsentantskabets medlemmer.
Repræsentantskabet  

 er S´ øverste ledelsesorgan.
Dette organ er valgt blandt S´ indskydere hver  

 4.  

 år, ved direkte valg.
Fremtidig  

 forretningsmodel S ønsker med en  

 egenkapital på ca. 878 mio. kr. og godt 100 medarbejdere, at fremstå som et  

 moderne pengeinstitut.
 S ønsker således  

 at være spiller i det finansielle marked.
 Dette indebærer  

 bl.a., at S finansielt og strukturmæssigt må indrette sig som de øvrige  

 spillere på dette marked - som aktieselskab.
 Aktieselskabet  

 er som S nu underlagt de finansielle love, men er endvidere underlagt de  

 markedsmæssige  

 spilleregler for aktieselskaber i Danmark.
 S ønsker derfor,  

 at bestyrelsen i selskabet vælges direkte af generalforsamlingen og at  

 aktionærerne  

 har den indflydelse som investeringen i selskabet muliggør.
 Dette for at  

 sikre den progressivitet som den globale verden i dag befordrer og som er en  

 medvirkende årsag til at pengeinstituttet overlever på sigt.
Ændringer i den  

 nuværende forretningsmodel Tiltaget for at  

 ændre S til aktieselskab er omdannelse efter bestemmelsen i LFV § 207.
 S har før 1/1  

 2006 etableret et datterselskab, med hvilket der gennemføres en omvendt  

 lodret  

 fusion efter bestemmelser i bl.a. fusionsskattelovens (FSL) § 14a.
I forbindelse  

 med fusionen tager datterselskabet navneforandring til S A/S.
Samtidig hermed  

 overdrages værdien af de overdragne aktiver efter fradrag af gæld til en  

 erhvervsdrivende fond som fondens grundkapital.
 S´ ønske med  

 omdannelsen er, at skabe en mulighed for fleksibel konkurrencetilpasning på  

 flere forskellige områder.
S ønsker ikke en  

 notering på Københavns Fondsbørs, men vælger den mindre Dansk OTC-børs.
Dette  

 begrundes med en tilvænning til forholdene på børsen og en tilvænning til den  

 mere  

 offentlige situation.
 En eventuel  

 optagelse på Københavns Fondsbørs vil ikke komme på tale de første år.
 Omdannelsesbestemmelserne  

 i LFV og FSL er oprindeligt indsat tilbage i 1989 i forbindelse med et stort  

 ønske fra sektoren om omdannelsesmulighed for at undgå konkurrenceforvridning  

 og for at stille sektoren ens på alle områder særligt med hensyn til mulighed  

 for  

 at skaffe kapital på børsen.
 Lovgivernes  

 betingelse var blot at sparekasserne i en overgangsperiode bibeholdt det  

 demokrati der kendetegnede sektoren, hvilket giver sig udtryk i følgende  

 bestemmelse i LFV § 210.
 LFV foreskriver  

 i § 210 følgende:
 Sparekasseaktieselskabet  

 og andelskasseaktieselskabets vedtægter skal indeholde bestemmelse om  

 stemmeretsbegrænsning for aktionærerne, der sikrer, at hidtidigt  

 garantindskyder- og andelsdemokrati fastholdes.
 Stk.2. Kravet i  

 stk. 1. bortfalder 5 år efter omdannelsen  

 til aktieselskab.
 Bestemmelsen har  

 været drøftet med Finanstilsynet, hvilket fremgår af skrivelse herfra af 4.  

 januar 2006. Af skrivelsen fremgår bl.a.:
 På den baggrund  

 er det Finanstilsynets vurdering, at sparekasseaktieselskabet skal have  

 bestemmelser  

 i vedtægterne om stemmeretsbegrænsning, men at fastsættelsen af  

 stemmeretsbegrænsningen  

 overlades til de kompetente organer i sparekasseaktieselskabet, således at  

 der  

 kan tages hensyn til selskabets individuelle forhold, så som geografisk  

 spredning  

 og antallet af aktionærer, jf. lovbemærkningerne.
 Bestemmelserne  

 indebærer, at en vis andel af aktierne der fremkommer ved omdannelsen skal  

 fordeles blandt indskydere og kunder for netop at sikre indskyderdemokratiet.
Tildeling af  

 aktier/nye aktionærer S har forelagt  

 Finanstilsynet en ejerandel på ca. 30 % til indskydere, kunder og personale  

 og  

 en ejerandel til S-Fonden på ca. 70 %. Finanstilsynet har ikke haft  

 indvendinger mod dette.
S arbejder med,  

 at omdannelsen skal foregå således, at aktieselskabet får en aktiekapital på  

 85  

 mio. kr., hvor hver aktie udgør 500 kr.
Der udstedes derfor 170.000 aktier.
 Aktierne på 500  

 kr. har en indre værdi på 5.164 kr. og forventes udbudt til salg/tegnet til  

 kurs/indre værdi på 105 - eller 5.425 kr.
S´ bestyrelse  

 har besluttet, at ca. 45.000 aktier skal tilbydes S´ kunder og indskydere og  

 ca. 1.700 aktier skal tilbydes S´ personale.
De resterende aktier der  

 udstedes  

 ved omdannelsen, skal forblive i S-Fonden.
 Denne fordeling  

 tilfredsstiller de krav, der er i LFV § 210, og er i overensstemmelse med de  

 drøftelser, der er ført med Finanstilsynet.
 Som anført  

 tidligere har S ca. 47.000 kunder.
 S´ bestyrelse  

 har fravalgt at tilbyde aktier til ikke myndige kunder (børneopsparingskunder  

 etc.), ligeledes kundeforhold der alene udgør mindre end 5.000 kr. pr. 31/12  

 2005.
 Dette fravalg  

 skal ses i sammenhæng med de vedtægts- og stemmeretsforhold, der eksisterer  

 d.d. i S.
 Dette nedbringer  

 kundeantallet til ca. 22.000.
 Disse ca. 22.000  

 kunder tilbydes at tegne/købe aktier ved en rettet emission/salg i juni måned  

 2006.
 S forventer at  

 få ca. 12.000 nye aktionærer.
Fusionsbalancen/indre  

 værdi Finanstilsynet  

 har endvidere været forespurgt om valg af sammenlægningsmetode med baggrund i  

 bestemmelser i Lov om finansielle rapporter § 146 (kopi af svaret vedlægges).
 Bestemmelsen  

 foreskriver muligheden for, at fusionen kan gennemføres uden fastsættelse af  

 evt. goodwill.
Da S-Fonden også  

 efter fusionen vil eje ca. 70 % af aktierne har Finanstilsynet godkendt at §  

 146.2 i ovennævnte lov anvendes.
Fusionsbalancen vil derfor ikke indeholde  

 goodwill.
 Indre værdi i  

 det fortsættende aktieselskab vil derfor udgøre ca. 878 mio. kr. som udgør S´  

 egenkapital i dag.
 Hver aktie på  

 500 kr. har således en indre værdi på 5.164 kr.
Skattemæssige  

 problemstillinger Som det fremgår  

 ovenfor, er det hensigten, at ca. 30 % af kapitalen i det nye S A/S skal være  

 ejet af kunderne.
Dette resultat kan opnås på to måder:
 Som det også  

 fremgår, er det tanken, at kunderne - uanset hvilken fremgangsmåde der vælges  

 -  

 skal tilbydes aktierne til 5.425 kr. for en aktie med en pålydende værdi på  

 500  

 kr.
 Formålet med  

 anmodningen om bindende svar er at opnå sikkerhed for, at dette kan  

 gennemføres  

 uden umiddelbare skattemæssige konsekvenser for kunderne.
Spørgers eventuelle opfattelse ifølge anmodning og bemærkninger til  

 sagsfremstilling Ad spørgsmål 1:
 De skattemæssige  

 konsekvenser af en kapitaludvidelse, der tegnes af andre end de hidtidige  

 aktionærer, er reguleret af bestemmelsen i aktieavancebeskatningslovens § 16,  

 der er formuleret således:
§ 16. Gevinst  

 ved afståelse af tegningsretter til aktier som følge af en tildeling af  

 tegningsretter til aktier, der ikke sker forholdsmæssigt til de hidtidige  

 aktionærer, er skattefri.
Tab ved afståelse af tegningsretter som nævnt i 1.  

 pkt. kan ikke fradrages.
Stk 2. Uanset  

 reglerne i stk. 1 skal gevinst og tab dog medregnes ved opgørelsen af den  

 skattepligtige  

 indkomst, såfremt tildelingen udgør en gave for modtageren.
Reglen i pkt. 1  

 finder kun anvendelse ved tildeling af tegningsretter, der giver ret til  

 tegning af aktier til en kurs, der på tidspunktet for tildelingen er under  

 markedskursen.
Firkantet sagt  

 så betyder bestemmelsen, at en aktionær ikke beskattes, som om han har  

 afstået  

 en tegningsret, hvis han vederlagsfrit overlader denne til en anden.
Eneste  

 undtagelse herfra gælder, hvis overdragelsen af tegningsretten har karakter  

 af  

 en gave.
 Om dette  

 spørgsmål, er der i bemærkningerne til lovforslaget anført følgende:
Hvor  

 tegningsretterne giver ret til tegning til favørkurs, gælder skattefriheden  

 dog  

 ikke, såfremt de(n) hidtidige aktionærers afståelse må anses for en gave til  

 modtageren af den tildelte tegningsret.
En gavebeskatning vil f.eks. være  

 aktuel  

 i familieforhold, hvor den hidtidige aktionær (faderen) giver sønnen ret til  

 at  

 tegne aktier i selskabet til favørkurs.
Et selskab udbetaler som udgangspunkt  

 vederlag til sine ansatte for et personligt udført arbejde, men ikke gaver  

 til  

 den ansatte.
Ved tildelingen af tegningsretter foreligger der derfor ikke en  

 gave for de ansatte med en deraf følgende afståelsesbeskatning af de  

 hidtidige  

 aktionærer, heller ikke hvis der blandt de nye aktionærer (medarbejdere) er  

 familiemedlemmer, når blot familiemedlemmerne ikke stilles bedre end øvrige  

 nye  

 aktionærer.
En gavebeskatning vil derfor kun kunne komme på tale i helt  

 særlige  

 tilfælde.
 Endvidere kan  

 der henvises til Ligningsvejledningen afsnit S.G.2.7.3.2, hvor tilsvarende er  

 anført.
Begge steder  

 fremgår det således klart, at gavebeskatning kun kan komme på tale i helt  

 særlige  

 tilfælde.
Dette kommer især tydeligt frem i det anførte om, at der ikke vil  

 kunne ske gavebeskatning af en medarbejder, som får ret til at tegne aktier  

 til  

 favørkurs.
Under disse  

 omstændigheder synes der i endnu mindre grad, at kunne blive tale om  

 beskatning  

 af kunder i et pengeinstitut, som får ret til en sådan aktietegning.
Det  

 bemærkes herved, at spredningen af aktierne er et vilkår for omdannelsen af S  

 til aktieselskab, men at den selvsagt også sker for at styrke og bevare  

 kundeforholdet og derfor i alle henseender er forretningsmæssigt begrundet.
 Sammenfattende  

 er det derfor vores opfattelse, at en kapitaludvidelse i det nye  

 sparekasseaktieselskab, hvor tegningsretten i det hele overlades til  

 kunderne,  

 ikke vil kunne udløse gavebeskatning af disse og ikke vil medføre  

 afståelsesbeskatning  

 af fonden, og at spørgsmål 1 derfor kan besvares bekræftende.
 Ad spørgsmål 2:
 Set fra  

 kundernes side er der selvsagt ingen forskel på, om aktierne erhverves ved  

 nytegning eller ved køb, når prisen i øvrigt er den samme.
 Alene af den  

 grund må også spørgsmål 2 kunne besvares bekræftende.
 I  

 købssituationen vil forholdet ganske vist ikke være dækket af bestemmelsen i  

 aktieavancebeskatningslovens § 16, men dette ændrer efter vores opfattelse  

 ikke  

 på de skattemæssige konsekvenser, idet der heller ikke i dette tilfælde  

 foreligger noget gaveelement.
Det forhold, at  

 fonden sælger aktierne til 5.425 kr. er på ingen måde et udslag af gavmildhed  

 -  

 hvilket almindeligvis kræves for at statuere gave - men derimod en konsekvens  

 af, at videresalget af aktierne udgør et vilkår for fondens erhvervelse af de  

 pågældende aktier.
Fonden erhverver selv aktierne ved en gavedisposition, og  

 da  

 det allerede ved erhvervelsen ligger klart, at en del af aktierne vil skulle  

 videresælges til kunderne til 5.425 kr., må værdien af denne del af gaven -  

 som  

 er identisk med fondens skattemæssige anskaffelsessum - nødvendigvis være den  

 samme.
Fonden opnår derfor hverken gevinst eller tab på de aktier, der  

 videresælges til kunderne.
 Ad spørgsmål 3:
Det følger af  

 det ovenfor anførte, at spørgsmålet efter vores opfattelse bortfalder, da  

 såvel  

 spørgsmål 1 som 2 kan besvares bekræftende.
Spørgsmålet medtages alene for en  

 sikkerheds skyld, sådan at processen med S´ omdannelse til selskab ikke  

 forsinkes, hvis SKAT ikke måtte være enig i vores vurdering af de  

 skattemæssige  

 konsekvenser.
Afslutning Der er en klar  

 forretningsmæssig årsag til at etablere den nye og fremadrettede struktur i  

 selskabsform.
 Endvidere er det  

 forretningsmæssigt velbegrundet og lovkrævet, at S-Fonden ikke besidder alle  

 aktier i S A/S.
 Der er endvidere  

 anvendt forretningsmæssigt velbegrundede valg ved tildelingen af  

 aktierne/tegningsrettighederne  

 til kunder, indskydere og medarbejdere, der sikrer, at disse får tildelt  

 aktier  

 efter fastlagte ensartede regler.
Det skal  

 fremhæves, at etableringen af aktieselskabet ikke sker for at opnå  

 skattefordele.
Det er ligeledes heller ikke hensigten at tilføre kunder,  

 indskydere og medarbejdere fordele ved salget/nytegningen, idet en eventuel  

 fordel ikke ligger ud over, hvad der er almindeligt ved  

 nytegning/børsnotering af  

 aktier på Københavns Fondsbørs.
Ved  

 salget/nytegningen opnår alle i givet fald samme fordel, som gælder for  

 øvrige  

 aktører, der opererer på dette marked." SKAT, Store  

 selskaber - Kontrol fik ovenstående til høring.
Efter korrespondance med  

 rådgiver blev det klart, at der var tvivl om såvel faktum som jus i sagen.  

 SKAT, Hovedcentret valgte derfor at holde møde med rådgiver.
I forlængelse  

 heraf oplyste rådgiver supplerende følgende:
Redegørelse for  

 valg af kurs 1085 I forbindelse  

 med kravet fra Finanstilsynet, om en spredning af S' aktier, indhentede S en  

 udenretlig skønserklæring på værdien af S´s aktier.
 Erklæringen blev  

 indhentet fra en af Danmarks mest benyttede og kendte analytiker - x.
 Bestyrelsen i S  

 behandlede skønserklæringen fra x, udvisende en pris på 5.500 - 6.000, som  

 udtryk for en fair pris.
 Bestyrelsen  

 fandt på baggrund af, at S aldrig har værdiansat sin egenkapital anderledes  

 end  

 til pari, at det i lokalmarkedet kunne opfattes negativt, såfremt  

 egenkapitalen  

 lige pludselig skulle værdiansættes til mere end bogført værdi.
 Da  

 Finanstilsynet havde krævet en spredning og bestyrelsen samtidig havde et  

 krav  

 om ingen bestyrelsesfjendtlig kunne få indflydelse på S, valgte bestyrelsen,  

 at  

 indstille til repræsentantskabet, at S´ aktier skulle tildeles S´ kunder og  

 indskydere  

 til en kurs, der lå så tæt op af bogført værdi som muligt, men som dog tillod  

 dækning af de omkostninger, der forventes ved oprettelsen af  

 aktionærforholdene.
 Kurs 1.085 er  

 denne forståelige kurs, der dækker over dette, og som forventningsvis  

 tilgodeser:
S kan gennemføre  

 spredningen som krævet af Finanstilsynet S får afstået de  

 krævede aktier S får ikke  

 negativ omtale ved udbuddet, idet tildeling af aktierne stort set modsvarer  

 indre værdi efter omkostninger ved overgang til aktier Indskyderne der  

 vælger aktier opnår, at 5.000 kr. er 5.000 kr. - eller med andre ord, at  

 værdien  

 af de modtagne aktier modsvarer det indestående de tidligere havde.
 Bestyrelsens  

 indstilling var bevidst, idet kursforskellen mellem kurs 1.085 og  

 skønserklæringen på kurs 1.100-1.200 ansås for mindre væsentlig, henset til  

 de  

 forventelige negative forhold der kunne udspringe af en højere kurs.
Præcisering af  

 tildeling af tegningsrettigheder og valg af udtræksdato for tildelingen Bestyrelsen  

 besluttede på et indledende møde en model for tildeling af aktier til S´  

 kunder, indskydere og medarbejdere.
 Modellen tog  

 udgangspunkt i at medarbejderne skulle tildeles 1 % af aktiekapitalen.
Indskydere og  

 kunder skulle tildeles ca. 26 % af aktiekapitalen.
Den resterende  

 aktiebeholdning  

 skulle beholdes i fonden.
 Tildelingen blev  

 således samlet på 46.700 aktier.
 For at få  

 processen i gang, iværksatte bestyrelsen herefter en model for, hvorledes der  

 kunne tildeles aktier blandt kunder og indskydere.
Bestyrelsen  

 ønskede at fortsætte den tidligere linie med indskyderdemokrati, hvorfor alle  

 indskydere med et indestående på 5.000 kr. kunne komme i betragtning.
Af  

 praktiske grunde blev opgørelserne heraf kørt pr. den 31.12 2005.
Forholdene vedr.  

 S´ kunder var identiske.
Kunder blev defineret som kunder, der lånte penge af  

 S, og som ikke er indskydere.
 Disse  

 beslutninger blev truffet forud for årsskiftet i god tid før omdannelsen og  

 den  

 mulige aktietildeling.
 Som det  

 forholder sig nu, er aktietildelingen rykket væsentligt og hen på efteråret  

 2006. Med baggrund heri er S indstillet på at køre nye kørsler forud for  

 aktietildelingen og dermed medtage nye indskydere og kunder i beregningen.
 Den påtænkte  

 omdannelse af S blev offentliggjort i landsdækkende aviser i maj måned 2006.
 Når Skatterådets  

 godkendelse foreligger, vil S offentliggøre betingelserne om  

 indskyder-/kundestatus, således at offentligheden får mulighed for i en  

 periode  

 på formentlig 14 dage at etablere et indskyder- eller kundeforhold til S og  

 således deltage i aktietildelingen.
 I tilfælde af  

 overtegning vil der ikke ske forfordeling af hverken hidtidige eller nye  

 indskydere/kunder.
Redegørelse for  

 selskabsformen indskydersparekasse Indskydersparekassen  

 er betegnet ved at indskyderne vælger repræsentantskabet i  

 indskydersparekassen.
 For at  

 indskyderen kan stemme på valgdatoen kræves alene, at indskuddet er på min.  

 1.000 kr. på en bestemt dato og vedkommende er myndig.
 Indskyderne har  

 således mulighed for hvert 4. år at stemme et antal indskydere ind i  

 repræsentantskabet.
 I S kunne  

 indskyderne ved det 4. årige valg i 2004 indvælge den andel der svarer til  

 forholdet mellem det afgivne antal stemmer og det samlede antal stemmer, der  

 tilkommer S´ indskyder, dog mindst 1/3 af repræsentantskabet, medens det  

 afgående repræsentantskab valgte resten.
 S har ca. 14.000  

 indskydere, hvoraf ca. 600 valgte at benytte sig af mulighed for, at få  

 indflydelse  

 på sammensætningen af repræsentantskabet.
 Repræsentantskabet  

 er S´ øverste myndighed, der godkender S´ årsrapport og vælger S´ revision.
Indskydere er  

 folk, der har indestående i S - ikke at forveksle med garanter eller  

 aktionærer.
Indestående kan være på checkkonti eller lign.
Der udstedes ikke  

 særlige beviser til indskydere Præcisering af  

 antal indskyder og kunder der tildeles aktieretter Efter mødet i  

 fredags, er S´ edb-afdeling blevet anmodet om en opdeling af  

 aktie-tildelingsberettigede pr. 31/12 2005, i henhold til den tidligere  

 foretagne kørsel.
 Resultatet heraf  

 er følgende:
Ca. 14.000  

 indskydere får mulig for at købe en aktie Ca. 8.000 kunder  

 får mulighed for at købe en aktie Kunderne er  

 kunder med både indlån og udlån.
Korrespondance  

 med Finanstilsynet vedr. krav om udbud af aktierne Forholdet har  

 igen været genstand for drøftelser med Finanstilsynet, såvel mundtligt som  

 skriftligt.
 Efter aftale med  

 Finanstilsynet, som er ansvarlig for S' omdannelse og udbud af aktier, har vi  

 fremsendt redegørelse til Finanstilsynet.
 Heraf fremgår i  

 korthed, at Finanstilsynet med baggrund i forsinkelsen i SKAT skal acceptere,  

 at aktiespredningen udskydes til senest den 30/10 2006.
 Finanstilsynet  

 har endnu ikke vendt tilbage med svar på vor henvendelse.
 Vi tillader os i  

 den forbindelse at erindre om, at svaret fra SKAT skal være S i hænde senest  

 ved udgangen af august, for at fristen kan overholdes.
Redegørelse for  

 valg af stykstørrelse på aktierne og valg af omsætningsbetingelser for  

 aktierne S´ bestyrelse  

 valgte denne stykstørrelse med baggrund i beslutningen om at prisjustere  

 indskyderkonti  

 fra 1.000 kr. til 5.000 kr.
Således kan indskydere med min 5.000 kr. tildeles  

 aktier.
 Med en  

 stykstørrelse på 500 og en pris på 5.425 kr. (kurs 105 på indre værdi),  

 koster  

 en aktie altså 5.425 kr. eller hvad der ca. kræves for at kunne tildeles en  

 aktie.
 Ydermere har det  

 haft betydning for S, at få en kontrolleret spredning, idet omkostninger ved  

 at  

 servicere aktionærer ikke er ubetydelig.
Valg af  

 omsætningsbetingelser på Dansk OTC og ikke fondsbørsen skal ses i det samme  

 lys.
Ved dette valg "sparer" S sig for en meget betydelig  

 arbejdsbyrde ved indrapportering og meddelelsesstruktur, som er helt uvant  

 fra  

 den virksomhed, der tidligere er drevet.
 Ligeledes  

 "sparer" S sig for at aflægge koncernårsrapport efter  

 internationale  

 regnskabsbestemmelser, som har vist sig meget omkostningsbelastende.
 S skønner at  

 have sparet mindst 4 mand ved dette valg.
 I den  

 forbindelse skal erindres om, at S ikke tidligere har haft de udfordringer og  

 opgaver at servicere aktionærer eller for den sags skyld børsen.
 Stykstørrelsen  

 er således både en måde at begrænse antallet af aktionærer på, som at  

 fastholde  

 en beskeden omkostningsstruktur ved overgang til aktieselskabsform.  

 Aktie-salget har således ikke baggrund i behov for tilførsel af ny kapital.
Bemærkninger  

 vedr.
S og fremtiden Det er ikke  

 muligt at spå om fremtiden for S - det må alene fremtiden vise.
 Et er dog  

 sikkert, og det er, at omdannelsen til aktieselskab ikke er gennemført for,  

 at  

 S skal fusionere med et andet institut.
Gennemførelsen  

 af omdannelsen er bortset fra stiftelsen en af de væsentligste  

 begivenheder i S´ historie.
Denne omdannelse skal ikke bruges til fusion.
 Som beskrevet i  

 vor tidligere korrespondance skal omdannelsen ses i lyset af fremsynethed, så  

 S  

 også vil fremstå som selvstændigt pengeinstitut om mange år.
Branchekutyme  

 for beregning af goodwill På mødet i  

 fredags blev forespurgt, om der findes relevant branchekutyme for beregning  

 af  

 goodwill.
 Os bekendt  

 findes der ikke nogen sådan beregningsformel.
Afsluttende  

 bemærkninger Som det fremgår  

 ovenfor, vil adgangen til at erhverve aktier ikke kun være forbeholdt  

 medarbejdere  

 og indskydere men derimod medarbejdere og kunder i bred forstand.
Herunder  

 også  

 låntagere, som ikke er indskydere.
Skattecenter y  

 anfører i sin indstilling, at der mellem fonden og kunderne består et  

 gavemiljø, idet fonden og sparekasseaktieselskabet i denne forbindelse skal  

 ses  

 under et.
I tilfælde af en kapitaludvidelse skal fonden derfor - stadig efter  

 Skattecenter y´s opfattelse - beskattes i medfør af bestemmelsen i  

 aktieavancebeskatningslovens § 16, mens kunderne er skattepligtige af  

 favørkursen i medfør af bestemmelsen i statsskattelovens § 4.
Som det fremgår  

 af vores skrivelse af 23/5 2006, er vi ganske uenige i denne opfattelse alene  

 af den grund, at betragtningerne åbenlyst strider mod forarbejderne til  

 bestemmelsen.
Hertil kommer, at betragtningen om, at fonden og selskabet skal  

 ses under et, ikke blot er ubegrundet, men også savner mening når henses til  

 de  

 fondsregler, som fonden er underlagt.
 Tilbage bliver  

 herefter alene et spørgsmål om, hvorvidt man vil kunne beskatte kunderne uden  

 samtidig at afståelsesbeskatte fonden, hvis det i øvrigt lægges til grund, at  

 kundernes aktieerhvervelse sker til favørkurs.
Efter vores  

 opfattelse er dette ikke muligt, idet § 16 er udtømmende, når det gælder de  

 skattemæssige  

 konsekvenser ved tegning af aktier.
En gavebeskatning (af dem der tegner  

 aktierne)  

 vil efter forarbejderne kun kunne komme på tale i helt særlige tilfælde, og i  

 så fald udløser det afståelsesbeskatning for de hidtidige aktionærer (i dette  

 tilfælde fonden). Vi tolker udtalelsen fra Skattecenter y derhen, at man  

 derfra  

 deler denne opfattelse.
I dette tilfælde  

 består der - på trods af Skattecenter y´s påstand om det modsatte - ikke  

 noget  

 gavemiljø, og derfor er beskatning udelukket.
Det forhold, at beskatning på  

 tegningstidspunktet er udelukket, er imidlertid ikke udtryk for, at en evt.  

 favørkurs aldrig vil blive beskattet.
Beskatning sker blot først på det  

 tidspunkt, hvor de tegnede aktier sælges.
Heller ikke  

 skatteundgåelsesbetragtninger  

 gør det således påkrævet med en så restriktiv fortolkning af reglerne som  

 anlagt af Skattecenter y.
For så vidt  

 angår spørgsmålet om markedskurs eller ej, fremgår det af vores skrivelse, at  

 den forventede udbudskurs ligger mellem 90,42 % og 98,64 % af den af x  

 skønnede  

 markedsværdi af aktierne.
Da skattemyndighederne ikke lægger skjul på, at  

 udbudskursen tillægges stor betydning, skal vi afslutningsvis anmode om  

 tilladelse til, at spørgsmål 3 omformuleres til følgende:
 Såfremt  

 spørgsmål 1 og 2 besvares benægtende ønskes det oplyst, om udbuddet af aktier  

 vil kunne ske uden skattemæssige konsekvenser for kunderne, hvis dette sker  

 til  

 kurs 1.200.
Som nævnt  

 er x ikke blot uafhængig af fonden og sparekasseaktieselskabet, men  

 anses  

 også for Danmarks mest anerkendte bankanalytiker.
Den af ham afgivne  

 vurdering  

 må derfor antages at være det tætteste man i den givne situation kan komme en  

 uvildig vurderingsmand.
 SKAT, Store  

 selskaber - Kontrol fik rådgivers ovenstående supplerende oplysninger til  

 høring og udtalte herefter følgende:
 Store Selskaber  

 - Kontrol har ingen bemærkninger.
SKATs indstilling og begrundelse SKAT,  

 Hovedcentret finder efter en konkret vurdering ikke grundlag for at anfægte  

 tegnings-/salgskursen på 5.425 kr. pr. 500 kr.s aktie.
 Der er ved denne  

 vurdering bl.a. lagt vægt på S' økonomiske forhold, den forretningsmæssige  

 begrundelse for at gennemføre omdannelsen samt baggrunden for den påtænkte  

 tildelingsproces, herunder bl.a. det forhold, at det bliver muligt for enhver  

 at opfylde betingelserne for at kunne erhverve aktier i det kommende S A/S  

 uden  

 at der i den forbindelse vil ske en forfordeling af visse indskydere, kunder  

 eller medarbejdere i tilfælde af, at efterspørgslen overstiger udbuddet.
 SKAT,  

 Hovedcentret indstiller derfor, at spørgsmål 1 og 2 besvares bekræftende og  

 at  

 spørgsmål 3 som følge heraf bortfalder.
Skatterådets afgørelse og begrundelse Skatterådet  

 tilslutter sig SKAT, Hovedcentrets indstilling.
Svaret er  

 bindende for skattemyndighederne i følgende periode Under hensyn  

 til, at nærværende bindende svar angår værdiansættelse af en virksomhed, der  

 er  

 underlagt vedvarende værdiændringer, gælder svaret i 3 måneder fra  

 afgørelsens  

 dato.
