Skriftlig fremsættelse (20. marts  

 2002) Integrationsministeren Herved tillader jeg mig for Folketinget at  

 fremsætte:
 Forslag til lov om ændring af  

 udlændingeloven1) (Forslag til Rådets direktiv om  

 definition af hjælp til ulovlig indrejse og transit samt ulovligt  

 ophold samt ophævelse af adgangen til opsættende virkning ved  

 påklage af visse afgørelser om administrativ udvisning af  

 EU/EØS-statsborgere m.fl.).
(Lovforslag nr.
L 182).
 På rådsmødet (retlige og indre  

 anliggender samt civilbeskyttelse) den 28.-29. maj 2001 blev der opnået  

 politisk enighed om forslag til Rådets direktiv om definition af  

 hjælp til ulovlig indrejse og transit samt ulovligt ophold.  

 Direktivforslaget er endnu ikke vedtaget formelt af Rådet, men dette  

 forventes at ske inden for kort tid.
 Lovforslaget har bl.a. til formål at  

 gennemføre direktivforslaget i dansk ret.
Lovforslagets fremsættelse på nuværende  

 tidspunkt skal ses i sammenhæng med justitsministerens forslag nr.
L  

 118 til lov om ændring af straffeloven, retsplejeloven og  

 færdselsloven, der gennemfører en rammeafgørelse om  

 styrkelse af de strafferetlige rammer med henblik på bekæmpelse  

 af hjælp til ulovlig indrejse og transit samt ulovligt ophold.
Mens direktivforslaget indeholder bestemmelser, der  

 fastlægger, hvilke handlinger medlemsstaterne skal fastsætte  

 sanktioner for, indeholder forslaget til rammeafgørelse bestemmelser,  

 der fastlægger, hvilke sanktioner der skal fastsættes for de i  

 direktivforslaget nævnte handlinger.
Der er således tale om en  

 tæt sammenhæng mellem de to retsakter.
Danmark deltager i vedtagelsen af rammeafgørelsen.  

 Som følge af forbeholdet vedrørende retlige og indre  

 anliggender deltager Danmark derimod ikke i Rådets snarlige vedtagelse  

 af direktivforslaget.
Direktivet vil ikke være bindende for og ikke  

 finde anvendelse i Danmark.
Det fremgår imidlertid af direktivforslagets  

 præambel, at der er tale om en retsakt til udbygning af  

 Schengenreglerne.
Danmark skal efter proceduren i artikel 5 i Protokollen om  

 Danmarks Stilling, der er knyttet til Amsterdamtraktaten, inden seks  

 måneder efter Rådets afgørelse om et forslag til udbygning  

 af Schengenreglerne træffe afgørelse om, hvorvidt Danmark vil  

 gennemføre afgørelsen i sin nationale lovgivning.
Hvis Danmark  

 beslutter sig herfor, vil denne afgørelse skabe en folkeretlig  

 forpligtelse mellem Danmark og de øvrige Schengenlande.
 Danmarks deltagelse i Schengensamarbejdet og Danmarks  

 deltagelse i vedtagelsen af rammeafgørelsen taler for, at Danmark  

 gennemfører det foreslåede direktiv i sin lovgivning.
I forbindelse med direktivforslagets snarlige vedtagelse i  

 Rådet vil Danmark kunne meddele, at der er fremsat et lovforslag med  

 henblik på at gennemføre direktivet i dansk ret.
Såfremt  

 lovforslaget vedtages, vil regeringen herefter meddele Rådet, at  

 Danmark har gennemført det foreslåede direktiv i sin nationale  

 lovgivning.
Lovforslaget indebærer på den baggrund en  

 ændret affattelse af udlændingelovens § 59, stk. 5, om  

 menneskesmugling, som betyder, at forsætlig bistand til ulovlig  

 indrejse i eller gennemrejse af Danmark eller et andet land er strafbar,  

 uanset om bistanden ydes for vindings skyld.
Forsætlig bistand til  

 ulovligt ophold i Danmark er ligeledes strafbar, uanset om bistanden ydes for  

 vindings skyld, mens forsætlig bistand til ulovligt ophold i et andet  

 land alene er strafbar, når bistanden ydes for vindings skyld.
 Lovforslaget har endvidere til formål at sikre, at  

 udlændingelovens regler om administrativ udvisning og om mulighederne  

 for fuldbyrdelse af afgørelser herom er tilstrækkelige i forhold  

 til EU/EØS-statsborgere, som måtte deltage i uroligheder,  

 optøjer og lignende   f.eks. i forbindelse med deltagelse i  

 demonstrationer i tilknytning til de møder, der skal afholdes i  

 Danmark under det danske EU-formandskab i 2. halvår af 2002.  

 Lovforslaget indebærer på den baggrund, at det fastslås i  

 udlændingeloven, at klager over afgørelser om administrativ  

 udvisning af EU/EØS-statsborgere og andre personer, der er omfattet af  

 EF-reglerne, ikke tillægges opsættende virkning med hensyn til  

 udrejsefristen, når de pågældende alene opholder sig her i  

 landet i en kortere periode som turister, arbejdssøgende eller  

 lignende, jf. udlændingelovens § 2, stk. 1 og 2.
