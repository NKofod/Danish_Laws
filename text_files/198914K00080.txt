Nr BTL 80 Betænkning over Forslag til lov om garanti til vindmøllebranchens  

 garantiselskab   

 Nr L 80 1989-90, 1. samling Afgivet af Det Energipolitiske Udvalg Afgivet: 19891207 Udvalget har behandlet lovforslaget i et møde.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og ønsker at udtale  

 følgende:
 Fremskridtspartiet kan ikke godkende, at en delbranche inden for  

 eksporterhvervene får fortrinsstilling frem for andre brancher.
Fremskridtspartiet ønsker gode erhvervsvilkår for alle industrigrene,  

 herunder også vindmøllefabrikanter.
Erhvervsstøtte over statsmidler kan ikke  

 anbefales, og Fremskridtspartiet anbefaler at sige nej til loven.
